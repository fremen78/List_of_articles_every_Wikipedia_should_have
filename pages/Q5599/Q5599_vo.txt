Hiel Peter Paul Rubens (1577 yunul 28 - 1640 mayul 30) äbinom pänan letälenik Flanänik ün tumyel 17id, äs balan mobanas stüla: „barroco“, kel äkazeton mufi, köli e sienöfi. Äsevädikom sekü latars tareformatik, pöträts, länods e pänots jenotemik labü yegäds miteodik e lalegoriks. Plä dalaban lekanavoböpa gretik in Antwerp, kö pajafons pänots pälöföl fa noubanef e lekanotikonletans Yuropa lölik, el Rubens äbinom i nolavan labü dugäl klatädik, lekanotikonletan ä dipan, kel telna pävedükom lesiör (fa hiel Felipe IVid: reg Spanyäna, e fa hiel Charles Iid: reg Lingläna.)