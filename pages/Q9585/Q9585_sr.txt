Симићи су насељено мјесто у општини Власеница, Република Српска, БиХ. Према попису становништва из 2013. у насељу је живјело 173 становника.


== Географија ==
Доминантан је брдски рељеф. Кроз насеље протиче (тачније органичава га) ријека Тишча и више мањих водотокова. Кроз насеље, такође, пролази магистрални пут М 19.2.


== Историја ==

На сеоском гробљу, Рогојевина, налази се некропола Мраморова, тако да је насеље било насељено и у средњем вијеку. Садашње становништво се углавном досељава у првој половини 19. вијека из Херцеговине. Према Шематизму митрополије Дабробосанске из 1882. године, у селу Симићи (заједно са Рогојевином), живјело је 115 становника у 11 кућа. Село је припадало парохији Цикоте. По попису Аустро-Угарске из 1879 године, у селу живи 80 становника, до по попису из 1910. године, живи 123 становника. 
Првобитно је насеље било на висоравни, међутим, временом се становништво спушта и насељава ниже дијелове насеља а поред ријеке и магистралног пута. Тренутно је, на локолитету првобитног насеља, настањен веома мали број житеља и очекује се да ће у наступајућем времену тај дио села у потпуности запустити.


== Породице и славе ==
У насељеном мјесту Симићи живе (или су живиле) следеће породице: Ђурићи (Аранђеловдан), Стевановићи (Михољдан), Ковачевићи, Радићи (старосједиоци), Секулићи (Ђурђевдан), Обреновићи (Ђурђевдан, старосједиоци), Малишевићи, Матићи, Вуковићи, Милаковићи (Лучиндан) и Сикимићи.


== Мјесна заједница ==
Насеље Симићи је и сједиште истоимене мјесне заједнице која обухвата насељена мјеста: Драгашевац, Лукићи, Симићи и Мајсторовићи.


== Становништво ==
Према попису становништва из 2013. године, мјесто је имало 173 становника.


== Референце ==


== Види још ==
Општина Власеница