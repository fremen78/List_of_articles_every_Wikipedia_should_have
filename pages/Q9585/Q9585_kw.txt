Islam Shi'a ({Arabek - شيعة Persek - ,شيعة}) yw an skorr sekond moyha a Islam. Moslemyon Shia a grys dell wrug an Profet Mahomm, yn-dann gorhemmyn Duw dewis Ali avel kalif (po er) ha'n deklarya yn y bregoth diwettha wosa Hajj yn Ghadir Khumm. Moslemyon Shi'a a grys yn dyskansow an Koran, (Qu'ran) ha teylu an Profet Mahomm, gelwys an Ahl al-Bayt gansa. Moslemyon Shi'a a breder nag eus dhe'n tri halif Islam Sunni poos vytholl dhe dhisplegyans an fydh. An furv unnplek yw Shī'ī  (Arabek - شيعي) ow styrya holyer. 
Haval dhe Islam Sunni, Islam Shi'a re beu rennys dhe lies skorr, mes marnas tri anedha a's teves niver posek a holoryon hedhyw. An moyha aswonys anedha yw Dewdhegoryon (Ithnā 'ashariyya), hag ena an Ismaili ha'n Zaidiyyah.