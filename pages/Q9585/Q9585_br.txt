An islam chiit pe chiitiezh (arabeg: شيعة; perseg: شیعه) a zo un doare berr evit Shī'at 'Ali ("kostezenn 'Ali"). Ar vuzulmaned chiit a gred e kelennadurezh familh ar profet Mohammed, a reont Ahl al-Bayt anezhi. Diskibien int eta da diegezh Muhammad hag Ali ibn Abi Talib (an Imam Ali). Soñjal a ra d'ar chiited n’o deus bet an tri c'halif sunnit kentañ pouez ebet evit bezañ kaset war-raok ar feiz vuzulman. 
Evel an islam sunnit eo bet rannet an islam chiit e meur a duad, met tri skourr kalz dreist d'ar reoù all a zo bremañ. Ar re anavezetañ hag ar re niverusañ eo an daouzekveded (Ithnāˤashariyya) (war-dro 80%), ar reoù all eo an ismaelianed hag ar zaiddiyahed. Diouzh o zu, an alawited hag an druzed a lavar ez int chiited, met n'emañ ket a-du an darn vras eus ar chiited gant an dra-mañ.


== Ar chiited er bed ==
War-dro 15% eus ar vuzulmaned a zo chiited.


=== Broioù m'eo ar chiited ar muiañniver ===
Iran (89%) (relijion ofisiel)
Azerbaidjan (85%)
Bahrein (70%)
Iraq (50%)


=== Broioù m'eo ar chiited an niverusañ eus ar vuzulmaned ===
Liban (35% a chiited ha 8% a zruzed; ar muiañ eus ar vuzulmaned ez int)


=== Broioù m'int ar bihanniver ===
Yemen (40%) (zaiddiyahed)
Turkia (30%)
Siria (22% a alawited ha druzed)
Koweit (20%)
Pakistan (20%)
Afghanistan (16%)
Emirelezhioù Arab Unanet (12%)
Arabia Saoudat (6%)
Qatar (5%)


=== Broioù all ma'z eus kalz a chiited ===
India etre 16 ha 24 milion (etre 10 ha 15% eus ar vuzulmaned eno)
Indonezia etre 5 ha 6 milion
Nigeria nebeutoc'h eget 4 milion
Tanzania nebeutoc'h eget 2 vilion