Singah (Basa Arab: شيعة, Basa Pèrsi: شیعه) iku ilèn utawa madahab sajeroning Islam. Muslim Singah nuruti Islam miturut kang diajaraké déning Muhammad lan Ahlul Bait-é. Singah nulak kapemimpinan saka telung Khalifah Sunni pisanan kaya déné Sunni uga nulak Imam saka Imam Singah. Wangun tunggal saka Singah yaiku Shī`ī  (Basa Arab: شيعي.) nunjuk marang pandhèrèk saka Ahlul Baitldan Imam Ali. Watara 90% umat Muslim sadonya wujud kaum Sunni, lan 10% nganut ilèn Singah.


== Ètimologi ==

Istilah Singah asal saka tembung Basa Arab شيعة Syī`ah. Wangun tunggal saka tembung iki yaiku Syī`ī شيعي.
"Singah" iku wangun cendhak saka kalimat mawa sajarah Syi`ah `Ali شيعة علي tegesé "pendhèrèk Ali", kang magepokan karo Q.S. Al-Bayyinah ayat khoirulbariyyah, wektu mudhuné ayat iku Nabi SAW paring sabda: "He, Ali sliramu lan pendhèrèkmu iku wong-wong kang beja" (ya Ali anta wa syi'atuka humulfaaizun)
Miturut 'ètimologi' basa Arab, "syiah" iku tegesé pambéla lan pandhèrèk. Kejaba iku, tegesé uga samubarang kang ngumpul amarga sawijining prakara.. Déné, manut tembung saréngat duwé arti: wong-wong kang mratélakaké yèn Ali bin Abi Tholib iku luwih utama ing antarané para sahabat lan luwih wenang nyekel garising pamimpin kaum muslimin, semono uga para putra-wayahé.. Ing sajarah, syiah ngalami sawatara owah-owahan kaya déné Sunni.


== Ikhtisar ==
Muslim Singah percaya yèn Kulawarga Muhammad iku punjering ngèlmu paling apik kanggo mangertèni Qur'an lan Islam, guru paling becik prakara Islam iku Muhammad lan kang pinercaya jaga tradisi Sunat. Béda pangertèn karo Sunni, kang ingaran Ahlul Bait iki dijupuk saka anak turuné Ali bin Abi Tholib lan Fatimah.
Sacara mirunggan, Muslim Singah nduwé panemu yèn Ali bin Abi Tholib, yaiku sepupu lan mantu Muhammad lan bapak kulawarga Ahlul Bait, iku nerusaké kekhalifahan sawisé Muhammad. Muslim Singah percaya yèn Ali jumeneng dadi khalifah iku dipilih langsung déning Muhammad, lan préntah Nabi iku artiné wahyu saka Allah.


== Réferènsi ==


== Deleng uga ==
Imam Singah
Ayatullah


== Pranala njaba ==


=== Komunitas Singah ===
Abatasya Islamic Website Archived 2010-12-28 at the Wayback Machine.
Al-Shia (Halaman Indonésia) Archived 2019-05-21 at the Wayback Machine.
Artikel di Yayasan Fatimah tentang berbagai kajian tentang Singah Archived 2009-11-17 at the Wayback Machine.
Fatwa-fatwa fikih Mazhab Ahlulbait dari Yayasan al-Jawad
(ing basa Malayu)Rumah Syiah Melayu Archived 2015-06-30 at the Wayback Machine.


=== Kalangan anti-Singah ===
Buletin Ash-Showaiq dari al-Bayyinat Archived 2009-02-09 at the Wayback Machine.