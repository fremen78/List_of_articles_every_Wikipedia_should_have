ئیدارەی سەربەخۆی زاخۆ یەکێکە لە دامەزراوە فەرمیەکانی حکوومەتی ھەرێمی کوردستان، لە پارێزگای دھۆک، ناوەندی ئەم ئیدارەیە شاری زاخۆیە.


== ناو ==
ناوی ئەم ئیدارەیە لە ناوەندەکەیەوە وەرگیراوە، کە شاری زاخۆیە.

ھەندێک لە زمانناسان پیان وایە زاخۆ واتای ھێز و تواناییە و بە ناوی چیای "زاخ"ەوە ناونراوە.
ھەندێکی تر پێیان وایە کە سەرکردەی زەینەفۆن بە ناوی "زاخاریۆس" بەو ناوچەیە تێپەڕ بووە و بۆیە ئەو ناوچەیە ناونراوە "زاخا" بەپێی تێپەڕبوونی کات ناوەکە گۆڕانکاری بەسەردا ھاتووە و بووە بە "زاخۆ"،
بۆچوونێکی تریش ھەیە کە زمانناسان خستوویانەتەڕوو ئەویش ئەوەیە کە ڕەچەڵەکی ناوی زاخۆ دەگەڕێتەوە بۆ وشەی ئارامی سوریانی "زاخۆسا/زاخوثا" کە واتای "سەرکەوتن"ە.
ناوی زاخۆ، یان زاخۆتا، لە زمانی سوریانیدا، بە واتای سەرکەوتن دێت، کە دەشێت ھێمایەک بووبێت بۆ زاڵ بوونیان بەسەر ئیسرائیلییەکان. ھەروەک ڕێژەیەکی بەرزی دانیشتوانی زاخۆ، تا سەرەتاکانی دروست کردنی دەوڵەتی عێراقیش، ھەر جوو بوون. گوایا ناوەکە لە (زاخۆتا)ی ئارامییەوە ھاتووە، بە واتای (سەرکەوتن). واتا شوێنەکە دەبێت مەیدانی سەرکەوتنی لەشکرێک بووبێت، بە سەر دوژمنانیدا. یان ئاشوورییەکان، وەک سوکایەتی کردن بە دیلە جووەکانی ژێر دەستەیان، ئەم ناوەیان لە شوێنی بە زۆر نیشتەجێ کردنیان ناوە.


== جوگرافیا ==
ئیدارەی سەربەخۆی زاخۆ ھاوسنوورە لەگەڵ:

لە باکوورەوە پارێزگای شرنەخ لە باکووری کوردستان.
لە باشوورەوە پارێزگای دھۆک و پارێزگای نەینەوا.
لە ڕۆژھەڵاتەوە پارێزگای دھۆک.
لە ڕۆژاواوە پارێزگای حەسیچە لە ڕۆژاوای کوردستان و پارێزگای شرنەخ لە باکووری کوردستان.


== مێژوو ==
ئیدارەی سەربەخۆی زاخۆ یەکێکە لە دامەزراوە فەرمیەکانی حکوومەتی ھەرێمی کوردستان، کە پێک ھاتووە لە یەک قەزا و سێ ناحیە لە رێکەوتی ٢٠/٩/٢٠٢١ بە بریاڕی ئەنجومەنی وەزیران ژمارە (١٠٧)، فەرمانی ھێنانە کایەی ئیدارەی سەربەخۆی زاخۆ دەرچوو.


== ئەمانەش ببینە ==
زاخۆ
قەزای زاخۆ


== سەرچاوەکان ==

دەروازەی عێراق
دەروازەی کوردستان