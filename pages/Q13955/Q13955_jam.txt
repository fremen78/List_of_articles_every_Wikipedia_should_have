Arabik (العَرَبِية, al-ʻarabiyyah alʕaraˈbijja ar عربي ,عربى ʻarabī ˈʕarabiː) a di Klasikal Arabik languij a di 6t senchri ah imadan disendant exkluudn Maaltiiz. Arabik spiik ina waid aak we chrech kraas Westan Ieja, Naat Afrika, ah di Aan a Afrika. Arabik bilang tu di Simitik branch a di Afroiejatik fambili.
Di litareri languij, kaal Madan Standad Arabik ar Litareri Arabik, a di onggl ofishal faam a Arabik. Iyuuz ina muos raitdong dakiument azwel ina faamal spiikin okiejan, laka lekcha ah nyuuz braadkyaas.
Arabik a Senchral Simitik languij, kluosli rilietid tu Aramieyk, Iibruu, Ugaritik ah Finiishan. Standad Arabik distingk frah ah muo kansoervativ dah aal a di spiikin varayati, ah di tuu egzis ina stiet nuo az daiglasia, yuuz said-bai-said fi difrah sasayatal fongshan.