An Arabe sarong tataramon na semetika, arog kan Arameo, Hebreo, Akadyo, Maltes asin iba pang idiomang parehas. Ini an solamenteng tataramon kan 22 na naciones, kaopisyal sa anum pa asin sarô sa mga idiomang opisyal kan Naciones Unidos. Ini an tataramon kan reliyon na Islam. Sa enterong kinàban sobra sa 225 milyones na katawo an nagagamit kan Arabe. An pigaapud na "Arabe" iyo an tataramon na standard asin su mga malainlain na diyalektos, maski dakola an pagkakaiba sa mga ini, arog sa pagkakaiba sa Tagalog, Bikol o Cebuano.