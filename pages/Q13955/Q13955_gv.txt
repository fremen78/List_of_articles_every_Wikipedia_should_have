She çhengey Hemittagh Veanagh ee yn Arabish (العربية al-ʿarabiyyah, ASE: [ʔæl.ʕɑrɑˈbiːjɐ], ny عربي ʿarabī, [ˈʕɑrɑbiː]), as myr shen ta kiangley eddyr ee as ny çhengaghyn Semittagh elley lheid as yn Ewnish as ny çhengaghyn Noa-Aramaagh. Ta ny smoo loayreyderyn ny h-Arabish na loayreyderyn jeh çhengey Hemittagh elley. T'ee myr çhengey ghooghyssagh ec ny smoo na 280 millioonyn dy leih, as ta'n chooid smoo jeu cummal 'sy Niar Meanagh as 'syn Affrick Hwoaie. Ta staydys oikoil eck ayns 26 çheeraghyn as ayns 4 reagheydyssyn eddyr-ashoonagh, goaill stiagh ny h-Ashoonyn Unnaneysit, as she çhengey liturgagh yn Islam t'aynjee. Ta sorçhyn eigsoylagh jeh'n Arabish ayn, as ad er nyn rheynn magh harrish ard mooar dy çheer-oaylleeagh. Ta fir jeu do-hoiggalagh eddyr nyn geilley. Ta'n Arabish Chadjinit Noa-emshyragh er n'ynsaghey ayns ny scoillyn, as ny h-ollooscoillyn, as er n'ymmyd ayns buill obbree, reiltyssyn as 'syn ym-ysseraght.