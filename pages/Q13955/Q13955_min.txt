Bahaso Arab (اللغة العربية al-lughah al-‘Arabīyyah, atau singkeknyo عربي ‘Arabī) adolah salah satu bahaso Semit Tangah, nan tamasuak dalam rumpun bahaso Semit dan bakarabaik jo bahaso Ibrani jo bahaso-bahaso Neo Arami. Bahaso Arab punyo labiah banyak panutua daripado bahaso-bahaso lainnyo dalam rumpun bahaso Semit. Inyo ditutuakan dek labiah dari 280 juta urang sabagai bahaso partamo, nan mano sabagian gadang tingga di Timur Tangah jo Afrika Utara. Bahaso iko adolah bahaso rasmi dari 25 nagara, jo marupokan bahaso ibadat dalam agamo Islam karano marupokan bahaso nan dipakai dek Al-Qur'an. Manuruik panyebaran geografisnyo, bahaso Arab lisan punyo banyak variasi (dialek), babarapo dialeknyo bahkan indak dapek saliang mangarati ciek samo lain. Bahaso Arab modern alah diklasifikasikan sabagai ciek makrobahasa jo 27 sub-bahaso dalam ISO 639-3. Bahaso Arab Baku (kadang-kadang disabuik Bahaso Arab Sastra) diajakan sacaro laweh di sakolah jo universitas, sarato digunokan di tampek karajo, pamarintahan, jo media massa.
Bahaso Arab Baku barasa dari Bahaso Arab Klasik, satu-satunyo anggota rumpun bahaso Arab Utara Kuna nan kini masih digunokan, sabagaimano nampak dalam inskripsi paninggalan Arab pra-Islam nan dari abaik ka-4. Bahaso Arab Klasik juo alah manjadi bahaso kasusasteraan jo bahaso ibadat Islam sajak labiah kurang abaik ka-6. Abjad Arab ditulis dari kanan ka kiri.
Bahaso Arab alah maagiah banyak kosakato kapado bahaso lain dari dunia Islam, samo sarupo paranan Latin kapado banyak bahaso Eropah. Samaso Abaik Patangahan bahaso Arab juo marupokan alaik utamo budayo, utamonyo dalam sains, matematika jo filsafat, nan manyababkan banyak bahaso Eropa turuik maminjam banyak kosakato dari bahaso Arab.


== Pangaruah bahaso Arab ka bahaso lain ==
Tadapek banyak kato-kato Inggirih nan diambiak dari bahaso Arab, biasonyo malalui bahaso Eropah lain, tarutamonya Sepanyol jo Itali. Dalam golongan bahaso-bahaso tu kosakato bahaso saarian tadapek kato sarupo "sugar", sukkar (gulo); "cotton", quṭn ("kapeh")  jo "magazine", 'maḫāzin (majalah). Kato-kato lain tamasuak "algebra", "alcohol" jo "zenith".
Pangaruih Arab alah manjadi sangaik dalam di nagari-nagari nan diparentah Islam atau kuaso Islam. Salain tu bahaso Arab juo adolah sumber kosakato gadang untuak babagai bahaso lain sarupo bahaso Berber, Kurdis, Parsi, Swahili, Urdu, Hindi, Turki, Melayu, jo Indonesia. Contohnyo pakataan Arab untuak buku /kita:b/ digunoan dalam sadonyo bahaso nan tatulih di ateh, salain dari bahaso-bahaso Indonesia jo Melayu (di ma sacaro kusuih punyo mukasuik "buku agamo").


== Dialek ==
Daftar dialek utamo di nagaro-nagaro Arab adolah sabagai barikuik:

Dialek Mesir مصري: Dipakai dek labiah kurang 76 juta rakyaik Mesir.
Dialek Maghribi مغربي: Dipakai dek labiah kurang  20 juta rakyaik Afrika Utara.
Dialek Levantine: Disabuik juo Dialek Syam; dipakai di Suriah, Palestina, Lebanon jo dek Gareja Maronit Siprus.
Dialek Irak عراقي: Mampunyoi pabedoan kusuih, iyolah pabedoan dialek di utara jo selatan Irak
Dialek Arab Timua بحريني: Dipakai di Oman, Arab Saudi jo di Irak bagian Barat.
Dialek Teluk خليجي: Dipakai di daerah Teluk, iyolah di Qatar, Uni Emirat Arab jo Arab Saudi.
Samantaro babarapo dialek lainnyo adolah:

Hassānīya حساني: Dipakai di Mauritania jo Sahara Barat
Dialek Sudan سوداني: Dipakai di Sudan jo Chad
Dialek Hijazi حجازي: Dipakai di daerah barat dan utara Arab Saudi dan timur Yordania
Dialek Najd نجدي: Dipakai di Najd, Arab Saudi
Dialek Yaman يمني: Dipakai di Yaman
Dialek Andalus أندلسي: Dipakai di Andalus sampai abaik ka-17
Dialek Sisilia سقلي: Dipakai di Sisilia


== Caliak Pulo ==

Daftar bahaso
Padoman aliah aksara Arab ka Latin


== Rujuakan ==


== Pautan Lua ==
Kamus Online Bahasa Arab (Indonesia - Arab)
Kamus Arab
Belajar Bahasa Arab Pemula Archived 2014-03-01 di Wayback Machine.
Templat:Arabic alphabet
Templat:Semitikmodern