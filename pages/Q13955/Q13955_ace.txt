Bahsa Arab (qQ) nakeuh bahsa nyang geunguy lé ureuëng-ureuëng di wilayah nanggroë Arab, lage Saudi Arabia, Kuwait, Irak atawa la'én nibak nyan. Lam bahsa Arab nyoëkeuh Al-Qur'an neupeutrôn lé Allah ta'ala.
Meumacam lugat atawa dialek nyang na tareumpök lam bahsa Arab nyoë, seucara umum jeuët takheun bahsa Arab ureuëng di kuta meubida deungön bahsa nyang na di pedalaman (baduy). Narit ureuëng kuta leubèh sopan, leubèh meusaneuët. Lam sastra Arab lé that istilah-istilah nyang meuhubôngan deungön bahsa nyoë. Na istilah, antara la'én:

Nahu
Sharaf atawa taseuréh
Balaghah
Lugat
Ma'ani
Bayan
Badi'
Qawafi atawa la'én-la'én nibak nyan.
Nyan bandum jih nan cabeuëng èleumèë lam bahsa Arab. Deungon na tameureunoë èleumèë nyan tanyö akan jeuet ta bôh makna Al-Qur'an ngon Hadih seureuta Kitab-kitab Ulama.