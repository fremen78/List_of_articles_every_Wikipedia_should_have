Manusia atau urang dapek diaratian babeda-beda dari segi biologis, rohani, jo istilah kebudayaan, atau sacaro campuran. Sacaro biologis, manusia diklasifikasian sabagai Homo sapiens (Bahaso Latin nan baarati "manusia nan tau"), sabuah spesies primata dari golongan mamalia nan dilangkoki utak bakamampuan tinggi. Dalam hal karohanian, mareka  dijalehan manggunoan konsep jiwa nan bavariasi nan, dalam agamo, dimangarati dalam hubuangannyo jo kakuatan katuhanan atau makhluk hiduik; dalam mitos, mareka  acokkali juo dibandiangan jo ras lain. Dalam antropologi kabudayaan, mareka  dijalehan badasaran panggunoan bahasonyo, organisasi mareka  dalam masyarakaik majemuk sarato pakambangan teknologinyo, jo tautamo badasaran kamampuannyo untuak mambantuak kalompok, jo limbago untuak dukungan satu samo lain sarato patolongan.
Panggolongan manusia nan paliang utamo adolah badasaan jenis kelaminnyo. Sacaro alamiah, jinih kalamin saurang anak nan baru lahia antah laki-laki atau padusi. Anak mudo laki-laki dikenal sabagai putra jo laki-laki dewasa sabagai pria. Anak mudo padusi dikenal sabagai putri jo padusi dewasa sabagai wanita.
Panggolongan lainnyo adolah badasaran umua, mulai dari janin, bayi, balita, anak-anak, remaja, akil balik, pemuda/i, dewasa, jo (urang) tuo.
Salain itu masih banyak panggolongan-panggolongan nan lainnyo, badasaran ciri-ciri fisik (warna kulik, rambuik, mato; bantuak hiduang; tinggi badan), afiliasi sosio-politik-agamo (panganut agama/kapacayoan XYZ, warga nagaro XYZ, anggota partai XYZ), hubuangan kakarabatan (keluarga: kaluargo dakek, kaluargo jauah, kaluargo tiri, kaluargo angkek, kaluargo asuah; kawan; musuah) jo lain sabagainyo.
Tokoh adolah istilah untuak urang nan tenar jo bapangaruah misalnyo 'tokoh politik', 'tokoh nan tampil dalam film', 'tokoh nan manarimo panghargaan' jo lain-lain.


== Caliak pulo ==


== Referensi ==


== Pustaka ==
Jablonski, N.G. & Chaplin, G. "Evolusi pewarnaan kulit manusia." Catatan Teratur Evolusi Manusia 39 (2000) 57-106. (dalam bantuak pdf Archived 2003-03-24 di Wayback Machine.)
Robins, A.H. Perspektif Biologis pada Pigmentasi Manusia. Cambridge: Cambridge University Press, 1991.


== Pranala luar ==

Sekilas Asal Mula Manusia Modern
Pohon Kehidupan Archived 2021-08-26 di Wayback Machine.
Nicholas Wade. "Mengapa Manusia Terpisah Dengan Bulunya." New York Times (Science Times), 19 Agustus 2003. Ringkasan patunjuak untuak hikayaik di mano manusia baevolusi hinggo lupuik dari rambuiknyo, jo harus manyasuaian, tamasuak paubahan dari kulik putiah ka kulik hitam, basamo jo pakiroan wakatu katiko manusia manamuan pakaian.
W. Gitt. Keinginan Manusia Archived 2007-10-01 di Wayback Machine.. (1999) Sabuah buku nan mandukuang pandangan panciptaan Kristiani dari biologi manusia. (PDF, 9 MB)