AbradAb, właśc. Marcin Marten (ur. 12 listopada 1978) – polski raper, autor tekstów, producent muzyczny i aktor znany także z występów w zespole Kaliber 44. Prowadzi również solową działalność artystyczną. Członek Akademii Fonograficznej ZPAV. Czterokrotny laureat nagrody Fryderyka, do której zyskał aż dwanaście nominacji. Udzielał się również w innych projektach, jak rap rockowy zespół Kashell, supergrupa ARKanoid, czy kolektyw Baku Baku Skład. Młodszy brat Joki.
Współpracował z takimi wykonawcami, jak O.S.T.R., Kali, Rahim, Fokus, Pokahontaz, Peja, L.U.C., Ania Dąbrowska, Borixon, Wojtas, Wzgórze Ya-Pa 3, Grzegorz Markowski, Grubson, Ten Typ Mes, Vienio, Molesta Ewenement, Augustus Pablo, Piotr Banach, Gutek, Indios Bravos, Tede, Numer Raz, Warszafski Deszcz, Donguralesko, Vixen, Bosski Roman, Marika, DJ 600V, Thinkadelic, Maciej Maleńczuk, Wojciech Waglewski, Voo Voo, Liroy, Mesajah, WSZ, CNE, HST, IGS, Jajonasz, Kleszcz, Happysad, Coma, Buka, Gromee, Skorup, Afrojax, DJ Decks, Czesław Mozil, Losza Vera, Jarecki, Jacek Korohoda, Kopruch, Cadillac Dale, Koniu, Abdul, Kontrabanda, Miły ATZ, Ryfa Ri, Wysokilot, Frenchman czy Czasin.
W 2011 roku Marten został sklasyfikowany na 17. miejscu listy 30 najlepszych polskich raperów według magazynu Machina. Rok później znalazł się na 14. miejscu analogicznej listy opublikowanej przez serwis Porcys.
Poza działalnością artystyczną prowadził wytwórnię muzyczną Inna-My-Twórnia.


== Życiorys ==
Uczęszczał do X Liceum Ogólnokształcącego w Katowicach.
W 1993 wraz ze swoim starszym bratem Michałem, znanym jako Joka, założył zespół Kaliber 44. Wkrótce potem do zespołu dołączył Piotr Łuszcz występujący jako Mag Magik I. W 1995 zespół podpisał kontrakt płytowy z S.P. Records. Rok później ukazał się debiutancki album formacji pt. Księga Tajemnicza. Prolog. W 1998 po nagraniu drugiej płyty pt. W 63 minuty dookoła świata Piotr „Magik” Łuszcz odszedł z zespołu. Jeszcze w tym samym roku Marcin, wraz ze swoim bratem, wystąpili w filmie fabularnym Poniedziałek, u boku Pawła Kukiza, czy Bolca.

Nagranie trzeciej płyty zatytułowanej 3:44 spowodowało czasowe zawieszenie działalności Kaliber 44, natomiast AbradAb rozpoczął karierę solową. W 2002 roku wydany został pierwszy singiel promujący nadchodzący album, jakim jest przebój „Miasto Jest Nasze”, który trafił na pierwsze miejsce listy bestsellerów. 6 czerwca 2004 roku nakładem S.P. Records ukazał się debiutancki album rapera zatytułowany Czerwony album. Album ten łączył style Reggae i Hip-hop. Wydawnictwo dotarło do 14. miejsca listy OLiS. Kompozycja cieszyła się znaczną popularnością w Polsce, dotarła m.in. do 2. miejsca Szczecińskiej Listy Przebojów Polskiego Radia. Rozpoznawalnymi utworami z płyty są:  „Rapowe Ziarno 2 (Szyderap)", „Miasto Jest Nasze", „Piosenka o G.", czy „Lubiedobre". 1 grudnia 2005 roku został wydany drugi album AbradAba pt. Emisja spalin. Gościnnie na płycie wystąpili m.in. Numer Raz i brat Martena – Joka. Nagrania dotarły do 38. miejsca listy OLiS.Trzeci album rapera zatytułowany Ostatni poziom kontroli ukazał się 3 października 2008 roku. Gościnnie w nagraniach wzięli udział m.in.: Grubson, Marika i IGS. Płyta dotarła do 42. miejsca listy OLiS, gdzie była notowana przez 2 tygodnie. Był to najsłabszy wynik w historii solowej działalności artystycznej AbradAba. 4 października 2010 roku ukazał się czwarty album studyjny Martena pt. Abradabing. Płyta została wyprodukowana przez pochodzącego z Łodzi rapera Adama Ostrowskiego ps. O.S.T.R. i otrzymała nagrodę Fryderyka za najlepszy album hip-hop. W międzyczasie AbradAb wziął udział w objazdowym festiwalu Męskie Granie. Wydarzenie było promowane piosenką „Wszyscy muzycy to wojownicy” w której Marten wystąpił u boku Wojciecha Waglewskiego i Macieja Maleńczuka.
W 2012 roku ukazał się kolejny album solowy rapera zatytułowany ExtraVertik. Jedynym gościem na tejże płycie był starszy brat rapera Joka, którego zwrotki znalazły się w znanym utworze „Moje demony”. Wydawnictwo zostało w całości nagrane na prawdziwych instrumentach, a niektóre utwory były komponowane przez O.S.T.R. Produkcja uplasowała się na 30. miejscu zestawienia OLiS. Rok później raper wziął udział w reaktywacji składu Kaliber 44. Pierwszy występ zespołu odbył się na Open’er Festival, gdzie duet wystąpił z udziałem instrumentalistów, tzw. „żywym zespołem”. Równolegle działalność wznowił koncertowy skład towarzyszący K44 – Baku Baku Skład. 2 marca 2016 roku, ukazała się czwarta płyta pod tytułem Ułamek tarcia. Płyta szybko podbiła listy OLiS zajmując pierwsze miejsca, oraz sprzedała się w dużym nakładzie egzemplarzy. Marcin kontynuował swoją solową karierę w roku 2018 wydając album zatytułowany„048”. Album zyskał nominację do Fryderyka za najlepszy album hip-hop, oraz dotarł do 38. miejsca listy OLiS.


== Dyskografia ==

Single solowe

Inne notowane utwory solowe

Występy gościnne i kompilacje


== Teledyski ==


== Nagrody i wyróżnienia ==


== Filmy i programy TV ==


== Uwagi ==


== Przypisy ==


== Bibliografia ==
Jakub Wątor: Kielecki Bronx po latach. Byliśmy stolicą hip-hopu. kielce.gazeta.pl. [dostęp 2012-10-03]. (pol.).


== Linki zewnętrzne ==
Strona oficjalna (pol.)