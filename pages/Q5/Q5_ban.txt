Manusa (kepara:Jelema, singgih jadma, Homo sapiens, basa Latin sané maartos "manusa sané wikan") punika spésiés primata sané madué populasi pinih ageng, pasebaran sané pinih jimbar, miwah macecirén sareng kaprasidaan ipun antuk mamargi nganggén kalih cokor taler polo sané kompléks sapunika prasida ngaripta piranti, budaya, miwah basa sané méweh. Makéhan manusa urip ring struktur sosial sané madaging sekaa-sekaa katentu ring gantiné prasida masaing utawi ngawantu sané liyanan kakawitin saking sekaa kulawarga alit antuk paiketan pasemetonan nganti sekaa politik sané ageng utawi negara. Interaksi sosial riantara manusa ngardi kaakéhan soroh aji, norma, miwah ritual ring krama manusa. Kamanahan manusa antuk uning miwah mingaruhin palemahan nampek ipun ngasilang pakembangan ring tatwa, ilmu, mitologi, miwah agama.