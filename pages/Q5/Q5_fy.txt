In minske (Homo sapiens) is in sûchdier út de famylje fan de minskapen, dy't rjochtop rint, net in soad hier op it lichem hat en yn ferhâlding in grutte harsens hat. Troch dy lêste eigenskip hat de minske in beskaving opbouwe kind en dêrtroch kin de minske himsels op in oantal unike kwaliteiten fan de oare dieren ûnderskiede: it brûken fan in komplekse taal en it brûken fan ark.
Resint ûndersyk hat sjen litten dat in pear soarten dieren ek wol in oantal fan dy skaaimerken hat mar it ferskil yn nivo dat de minske hellet mei syn beskaving is folle "heger".