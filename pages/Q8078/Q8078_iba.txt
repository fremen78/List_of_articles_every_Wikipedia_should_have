Logik iya nya pansik pasal runding ti betul. Iya nyengkaum logik formal enggau enda formal. Logik formal iya nya pansik inferens ti sah deduktif tauka pemendar logik. Iya mansik baka ni simpul penemu nitihka ari premis bepelasarka struktur argumen aja, bebas ari topik enggau isi iya. Logik ti enda formal dikaitka enggau teori penyalah ti enda formal, runding kritikal, enggau teori argumentasyen. Logik informal mansik argumen ti dipadahka ngena jaku asal lalu logik formal ngena jaku formal. Logik beguna amat dalam mayuh bengkah bidang, baka falsafah, matematik, sains komputer, enggau linguistik.