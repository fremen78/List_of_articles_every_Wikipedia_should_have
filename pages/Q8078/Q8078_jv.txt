Logika dipundhut saka tembung Yunani logos kang tegesé ucap (tutur), tembung, pangertèn, pikiran, utawa èlmu. Logika yaiku ngèlmu kawruh lan ketrampilan kanggo mikir lempeng. Logika yaiku cawang ngèlmu, nanging uga kondisi dalan tuntutan fundamèntal mutlak èksistènsi ngèlmu, kang kanthi sistematis nyelidik, ngrumusaké, lan nerangké asas-asas kang kudu ditaati supaya wong bisa mikir kanthi tepat, lempeng, lan teratur. Logika njlèntrèhaké dalaning pikir nganggo pathokan utawa ukum-ukum pamikiran saéngga bisa nyingkiraké dhéwé saka kaluputan lan sesat pikir.


== Pambagèn Logika ==
Ing basan babagan logika ana pirang-pirang istilah, yaiku: 
1. Logika naturalis; 
2. Logika ilmiah; 
3. Logika artificialis; 
4. Logika tradhisional; 
5. Logika formal; lan 
6. Logika materiil.
Logika Naturalis (utawa alamiah) artiné manungsa iku mikir miturut kodrat kanthi alamiah. Bisa dikandha umur logikané iku padha tuané umur manungsané, amarga awit saka lairé manungsa wis bisa mikir.
Logika Ilmiah (utawa scientific) yaiku kalanjutan saka logika alamiah, yaiku angger manungsa diwènèhi arahan sistematis kanggo bisa nguwasani pola-pola mikir kang teratur sakdalan karo ukum-ukum katetapan utawa benering mikir.
Logika Artificialis (sinebut uga logika tradhisional) tegesé kelairané minangka tradhisi kuna, kawit Aristoteles kasil olehé nulis bab iku ing Organon minangka buku logika kang sepisanan. Sawisé pangertèn logika iki wis mbudaya ing kalangané umat manungsa, logika artificialis iki dikembangké kanthi ilmiah dadi 2 (loro) babagan, yaiku logika formal lan logika materiil.
Logika Formal (logic) utawa Logika Minor, kang nyinaoni asas-asas, kaidah-kaidah, aturan-aturan utawa ukum-ukum mikir kang kudu ditaati supaya dhéwé bisa mikir kanthi tepat/bener lan nyandhak kabeneran. Ukum-ukum logika iku rélevan lan wigati kanggo kabèh ngèlmu kawruh liyané, déné kanggo kawruh filsafat yaiku sarana (instrumèn) kang kudu dhéwé kuwasani luwih ndhisik, sadurungé dhéwé njerokaké kawruh filsafat iku.
Logika Materiil utawa Kritik (Épistémologi) utawa Logika Mayor, ngrembug isi/matèri kawruh lan piyé carané nanggungjawabi isi kawruh iku. Kanthi nyinaoni bab: 
1. Sumber-sumber lan asalé kawruh; 
2. Piranti-piranti kawruh; 
3. Prosès dadinè kawruh; 
4. Kamungkinan-kamungkinan lan bates-bates panjelajahan kawruh; 
5. Métode ngèlmu kawruh; lan 
6. Kabeneran lan keklerune lan liya-liyané. 
Logika materiil iki dadi wadhah tuwuhé filsafat mengenal (kennisleer) lan filsafat ngèlmu kawruh (wetenschapleer).


== Rujukan ==


=== Cathetan suku ===


=== Bibliografi ===