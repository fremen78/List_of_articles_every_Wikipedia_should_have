Erthygl am y gwyddonydd yw hon. Gweler hefyd Marie Curie (gwahaniaethu)
Gwyddonwraig o Ffrainc o dras Pwylaidd oedd Marie Skłodowska Curie (7 Tachwedd 1867 - 4 Gorffennaf 1934). Hi oedd y cyntaf i ynysu'r elfennau radiwm a poloniwm (a enwyd ganddi ar ôl ei gwlad enedigol).
Ganwyd hi yn Warsaw, Gwlad Pwyl a'i bedyddio yn Manria Salomea Skłodowska. Astudiodd yn y Sorbonne, Paris ac ymsefydlodd yn Ffrainc. Priododd Pierre Curie, athro ffiseg yn y Sorbonne, yn 1895. Gyda'i gŵr, Pierre Curie, enillodd Wobr Ffiseg Nobel yn 1903. Dilynodd ei ŵr fel athro ffiseg y Sorbonne ar ôl ei farwolaeth yn 1906. Enillodd Wobr Cemeg Nobel yn 1911. O 1918 hyd 1934 bu'n gyfarwyddwraig adran ymchwil y Sefydliad Radiwm ym Mharis.