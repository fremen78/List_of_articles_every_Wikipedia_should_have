Marie Curie, nasida Marja Skłodowska, (i konosida endemas komo Maria Salomea Skłodowska-Curie)  era una kemika i fisika poloneza ke dempues se izo sitizena  franseza. Una de las primeras sientifikas investigadoras de la radiaktividad, era la primera persona en resivir dos premios Nobel i la primera mujer ke yegó a dar lisiones en la Universita de Paris. 
Marja nasió en la sivdad de Varsovia (antonses una provensiya del Imperio Ruso), en la kuala bivió asta los 24 anyos. Enel anyo 1891 se fue a bivir a la sivdad de Paris para sigir estudiando. Ayá fondó el Instituto Curie. Estuvo kazada kon el físiko fransez Pierre Curie i tuvo una ija, Irène Joliot-Curie, la kuala endemas resivió el Premio Nobel endjuntamente kon el su espozo, Frédéric Joliot.