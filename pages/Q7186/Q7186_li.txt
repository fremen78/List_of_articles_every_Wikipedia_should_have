Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Marie Salomea Skłodowska-Curie (7 november 1867 – 4 juli 1934) waas 'n netuurkóndige en sjemis van Pools-Fransen aafkóms. Ze waas 'ne pioneer op 't gebied vanne radioactiviteit.
Marie Curie woort gebaoren es Maria Salomee Skłodowska in Warschau in Pole. Ze verhoesdje nao Peries veur sjemie en netuurkónde te studeren ane Sorbonne. Ze woort daonao de ieëste docèntin aan dees universiteit. Ane Sorbonne lieërdje ze 'nen angeren docent kènne, Pierre Curie, mit waem zie later zów trouwe.
Häör wichtigste wirk waas 't óngerzeuk nao ioniserendje straoling en 't óntdèkken of synthetisere vanne (radioactieve) elemente polonium en radium. In 1903 kreeg ze same mit häöre miens, de Nobelpries veure Netuurkónde. Veure euro ingeveurdj woort in Pole sting Marie Curie dao aafgebildj oppe breefkes van 20.000 złoty.
Marie Curie stórf bie Sallanches in Frankriek in 1934 aan leukemie, det zoea good es zeker is óntstange deurdet ze door häör wirk aan 'n hoeag straolingsdosis bloeatgestaldj gewaoren is.