Maria Salomea Skłodowska-Curie (1867 nî 11 goe̍h 7 ji̍t – 1934 nî 7 goe̍h 4 ji̍t), it-poaⁿ hō Marie Curie ("Óa-im: "ma-lí khú-lih""), sī tī Pho-lân chhut-sì ê bu̍t-lí-ha̍k-ka kiam hoà-ha̍k-ka, boé--á chiâⁿ chò Hoat-kok kong-bîn. Curie sī hòng-siā-sèng (radioactivity) gián-kiù ê sian-hêng-chiá; tē 1 ê the̍h tio̍h 2 pái Nobel Chióng, koh sī to̍k-to̍k 1 ê tī bô kāng hāng-bo̍k the̍h--tio̍h-ê; mā sī Paris Tāi-ha̍k tē 1 ê cha-bó͘ kàu-siū.