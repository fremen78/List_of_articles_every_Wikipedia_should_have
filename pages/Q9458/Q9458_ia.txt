Mahomet (equalmente orthographiate Mohammed e Muhammad, del arabe محمد "Le Laudato") es le ultime e maxime propheta del Islam, e assi un del plus importante prophetas in le historia Eurasian (e mundial). On non le considera totevia como le fundator de Islam, cuje prime propheta es considerate esser Adam. Pro musulmanes, Mahomet es dunque le restaurator del original fide monotheista de tote le prophetas anterior (Noe, Abraham, Moses, Jesus, etc).
Ille nasceva in Mecca circa 570 del era commun, e moriva in Medina in 632. Su nomine original esseva o Kotham o Halabi. Alcun musulmanes dice habitualmente «pace sia sur ille» post su nomine, e lo scribe in forma abbreviate: (pssi) inter parentheses.
Secundo le Qur'an (= Koran), iste libro sancte esseva narrate per Deo a Mahomet, qui lo recontava a scribas, proque ille mesme esseva analphabete. Le Qur'an es secundo inseniamentos musulman le parola immutabile de Deo, e non pote esser revidite.
Mahomet esseva le currero de Deo; ille registrava le Qur'an, e "faceva publicitate" pro illo. Ille (assi crede le musulmanes) esseva un homine simple e pur. Ille non debe esser adorate per musulmanes orthodoxe in ulle maniera, e ille non faceva miraculos.

Quando Mahomet presentava le nove religion al arabes, illes demandava provas miraculose. Mahomet commandava que le Monte Safa veniva a ille, lo que illo non faceva. Ille diceva: «Deo es misericordiose. Si illo habeva obedite a me, illo haberea cadite super nos, e destruite nos. Dunque, io vadera al montania, e regratiar a Deo proque ille habeva misericordia de un generation rigide.»
In despecto de isto, e del facto que legendas concernente le scriptura del Qur'an son fortemente discoragiate (proque le Qur'an es credite haber venite de Deo directemente, e tal legendas non es), il ha un parve numero de legendas super miraculos de Mahomet. Le plus cognoscite es le miraculo del luna.

Habib le Sage demandava que Mahomet findeva le luna in duo pecias pro provar su mission. Mahomet levava su manos al celo, e advocava le luna a facer le voluntate de Habib. Illo decendeva al culmine del Kaaba, circulava septe vices, veniva al propheta, entrava in su manica dextere e exiva del sinistre, entrava alora in su collo e exiva del gonna, tressava se con un parte al oriente e un parte al occidente, e finalmente le duo partes se reuniva e le luna retornava a su forma natural.


== Referentias ==