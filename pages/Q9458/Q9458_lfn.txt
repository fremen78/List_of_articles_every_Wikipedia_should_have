Muhammad  (570?-632), profeta e fundor de Islam, de ci instruis political, sosial e relijios ia deveni la funda de sivili muslim.
Muhammed ia nase en Mecca. El ia parteni a la clan de Haxim, un ramo de un tribu influos de Coraix. Lo ia es un orfan cuando un enfante, e el ia es elevada par sua tio Abu Talib. Como sua familia, el ia labora a mercato. El ia sposi Khadija, un negosior rica plu vea.
A tempos regulal, Muhammad ia retira a un cava estra Mecca per medita e prea a Allah (Dio). Durante un de esta retiras, el ia esperia un vide de la anjelo xef Gabriel, ci ia proclama ce Muhammed es un profeta de Allah. El ia comensa predica a la popla, resitante poesietas de sua revela, cual va es nomida la Curan. A prima, el ia asentua sua crede en un sola Dio, judi ultima, e justia sosial e economial.
Muhammad ia anunsia ce la Curan es la libro ultima revelada e se mesma es la profeta ultima, sertinte e reponente la profetas plu temprana. Muhammad ia recomenda boni la vive de sclavos, orfanes, femes, e povres, reponente costumes de tribu par credes muslim.
Muhammad fuji de Mecca per evade sua enemis, ci ia es coler par sua cambias sosial. El abita en Medina, a norde de Mecca. Esta viaje ia es clamada la hidjra e deveni la comensa de calendar muslim. Muhammad ia gania autoria suprema en Medina, e ala la popla ia comensa pratica la rituos de Islam .
Resista de Mecca ia continua, ma pos multe batalias, la meccanes sumita final a la la pas de Muhammed en 630. Pos converti la tribus tra tota Arabia, Muhammed ia deveni la xef la plu potiosa. El ia asentua la prinsipes de Islam e ia funda la base de la Impero de Islam .
En 632, el ia mori nonespetada de un maladia, en Medina. Un sola de sua enfantes ia survive, un fia nomada Fatima, ci plu tarda ia sposi Ali, ci ia deveni la califa cuatro.