Muhammad (hurup Arab Gundul èn basa Arab: محمّد Muḥammad; idupnya 570 – 8 Juni 632) atawa mashur sebagé Bagènda Nabi Muhammad (hurup Arap gundu: بݢندا نبى محمّد) ada sorang pemimpin agama èn pulitik Arab. Dia – Kesudahan Nabi èn Rasul atawa khatam al-anbiyāʾ wa-'l-mursalīn (basa Arap: ختم الأنبياء والمرسلين) di dalem agama Selam.
Dia lahir di Mekah, Hijas, èn digedéin ama dia punya engkong Abdulmutalib èn terus ama dia punya encing Abu Talib. Pas dia punya masa muda, Nabi Muhammad sering nemenin dia punya encing, Abu Talib, dagang ke laèn-laèn negeri. Di tahon 610, pas umurnya 40 tahon, pas Nabi Muhammad lagi ngepi di Goa Hira, Malaèkat Jabra'il dateng mapagin dia èn nyampéin wahyu Kur'an nyang pertama. Awalnya, Nabi Muhammad cuman nyampéin ni risalah ke dia punya kanca-kanca deket ama seturu-turunya dia punya kuarga. Dia mulain menda'wahin tauhid terang-terangan nyang dapet perlawanan dari orang musrik Mekah. Mangkanya, dia kepaksa hijrah deri dia punya tana aèr, Mekah. Pas nyampé di Medinah bareng ama Abu Bakar, orang-orang Selam Medinah pada nulungin Nabi Muhammad bakal ngeja mesigit di sono.
Dia diyakinin ièlah keturunan Nabi Ibrahim liwat Nabi Isma'il, èn "Sègelnya Para Nabi" (Kesudahan Para Nabi) atawa "Kesudahan Nubuah" . Dia mengrupa'in suri tuladan bakal seruruh orang Selam.


== Ruju'an ==