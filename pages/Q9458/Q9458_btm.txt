Muhammad (Arab: ‎; sorang i Mokkah, 570 M – maninggal i Madinah, 8 Juni 632 M) ima sada nabi dot rasul napangabisan tu umat Muslim. Muhammad mamuloi manyiarkon ajaran Islam tu sude umat jolma dot maninggalkon pamerentahan tunggal Islam. Muhammad pajongjong ajaran tauhid anso mangesaon Allah sanga songondia na ioban nabi dot rasul naparjolo.
Sorang i taon 570 M i Mokkah, Muhammad mangalewati maso danak manjadi yatim piatu. Muhammad magodang i pature ompungnia Abdul Muthalib sidungi udaknia Abu Thalib. Maraek poso, Muhammad karejo manjadi parjagal. Muhammad mabombo kehe mangasingkon ibana tu gua sada tor sampe marborngin-borngin giot marenung dot mandoah. Iriwayatkon i umur pa-40, Muhammad itopotkon Malaikat Jibril dot manarimo wahyu parjolo tingon Allah. Tolu taon sidung wahyu parjolo, Muhammad muloi mardakwah sacara torang-torangan, mandokon kaesaan Allah i bontuk manyorahkon ibana lewat Islam manjadi agama na peto dot maninggalkon sisombahan salain Allah. Muhammad manerimo wahyu marangsur-angsur sampe maninggalnia. Praktik sanga amalan Muhammad iriwayatkon i hadis, irujuk ni umat Islam manjadi sumber uhum Islam rap Al-Quran.
Muhammad rap pangiut parjolo mandapoti bahat bontuk parlaonan dot panyeksoan tingon sadebana alak Mokkah. Arani natorus-torusan inda mar namantak, Muhammad mangoloon sadebana pangiutnia hijrah tu Habsyah, dompak so Muhammad mamuloi misi hijrah tu Madinah i taon 622. Kajadian hijrah manandai muloi pananggalan Kalender Hijriah i Islam. I Madinah, Muhammad pasada alak-alak i toru Piagam Madinah. Sidung salapan taon martaon i serangan alak-alak Mokkah, Muhammad patumpuk 10.000 Muslim anso mangkopung Mokkah. Serangan inda mandapot parlaonan mararti dot Muhammad mangkuasoi kota dohot otik parbadaan. Ia mangalala patung-patung. I taon 632, piga bulan sidung mulak tu Madinah sidung mandalani Haji Wada, Muhammad marun dot wafat. Muhammad maninggalkon Semenanjung Arab na madung marsada i pamarentahan tunggal Islam dot ampir sude madung manarimo Islam.


== Sumberna ==