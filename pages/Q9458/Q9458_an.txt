Muhammad (en arabe , Muḥammad), latinizau como Mahoma y naixiu d'A Meca, o 26 d'abril de 570 y muerto en Medina o 8 de chunio de 632) ye o zaguer profeta de Dios en l'Islam.


== Biografía ==

Naixió d'a Meca en l'anyo 570 con o nombre completo de Abū l-Qāsim Muḥammad ibn ‘Abd Allāh ibn ‘Abd al-Muṭṭalib ibn Hāšim al-Qurayšī (ابو القاسم محمد ابن عبد الله ابن عبد المطلب ابن هاشم القريشي).
O suyo pai, Abd Allah, morió antis de que éll naixese y o mocet fue criato por o suyo lolo paterno Abd al-Muttalib d'a tribu Quraysh.
Se diz que poco dimpués d'o suyo naiximiento fue posato a lo cuidato d'una muller beduina, Halima, (se consideraba que a vida en o disierto yera mas sana y segura t'os ninos). A los seis anyos, Mahoma perdió a la suya mai y a los ueito, a lo suyo lolo, quedando baixo a tutela de su tío Abu Talib, un líder d'a tribu Quraysh, a mas poderosa d'a Meca.
En ixa epoca a Meca yera un centro comercial prospero, prencipalment porque existiban bels templos que conteneban diferens idolos, lo cual atrayeba un gran numero de pelegrins. Mercaders de diferens tribus vesitaban A Meca en a epoca d'o pelegrinache cuan as guerras tribals yeran prohibitas y podeban contar con un viache seguro.
En a suya adolescencia, Mahoma acompanyó a su tío en os suyos viaches ta Siria y atros puestos. Por tanto, pronto se convertió en una persona con ampla experiencia en os costumbres d'atras rechions.
Dimpués, Mahoma se fació mercader y una d'as suyas clients yera Khadicha, una rica vidua de 40 anyos. Mahoma, que teneba 25 anyos, la heba impresionato y ista li proposó matrimonio en l'anyo 595. A tradición arabe deciba que os fillos menors no recibiban herencio y por ixo él no en recibió.
Khadicha tenió seis fillos con Mahoma, dos varons y cuatro mullers. Toz naixioron enantes que Mahoma recibise a primera revelación.


== Veyer tamién ==
Islam.
A Meca.


== Vinclos externos ==

 Se veigan as imáchens de Commons sobre Muhammad.