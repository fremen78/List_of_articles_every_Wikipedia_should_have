Hidro od Hidrogeno (latine: hydrogenium, devenanta ek la greka: hidro = aquo, genes = formacanta) esas kemiala elemento di la periodala tabelo di qua simbolo esas H ed atomala nombro 1. En normala temperaturo e preso, ica elemento esas bruliva, senkolora e senodora gaso. Hidrogeno esas la maxim abundanta elemento en l'universo, precipue en la steli. Ultre, ol tre aparas kombinata en kemiala kompozi quale aquo. Fakte, hidrogeno esas kapabla reaktar kun preske omna elementi.
En la laboratorii, ol obtenesas per la reakto di acidi kun metali ed industriale, onu obtenas per l'elektrolizo dil aquo. Hidrogeno uzesas por la produktado di amoniako ed nune, kom kombusteblajo.
Hidrogeno esas la maxim lejera elemento. Ol esas parto di multa kemiala kompoziti, exemple:

aquo
acidi
hidrokarbidi
preske omna organika kompoziti
La Suno ipsa esas granda bulo de hidrogeno.


== Izotopi ==

Existas tri naturale trovebla izotopi di hidrogeno: protio, deuterio e tritio. Ek omna elementi maxime videsas che hidrogeno - quankam nur mikra - difero inter la izotopi pri lia kemiala reaktemo. Recente on sucesis montrar la kurta existo di quar altra nuklei (4H, 5H, 6H e 7H). Ta nuklei tamen havas kurta vivo-duro.