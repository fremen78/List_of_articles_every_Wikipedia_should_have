Da Wassastoff is es Element mid na Ordnungszoi 1. Ookirzt weadsmid H (fir ladeinisch: Hydrogenium). Im Universum kummts am eftastn vir. Es hod a Masse vo 1,00794 u. Es kummt owa eigendlich neer molekular vir, des hoist, dass awal zwoa Wassastoffe zam san. Entdeckt hods da Henry Cavendish im Joar 1766.


== Vorkommen ==

Da Wassastoff kummt af da Erdn haupsächlich im Wassa vir, owa er is fast in allen organischn Vobindungen aa drin. Im Universum kummts meistns in Sternen wei da Sunna, dei wo zum großen Teil as Wassastoffplasma bstenga, fir.


== Isodope ==
Es heifigste Isodop is da Wassastoff mid oim Prodon im Kern. Des kummt zu 99,99% af da Erdn fir. Es gibt owa nu zwoa nämlich es Deuterium und es Tritium. Es Deuterium kummt zu 0,0115% af da Erdn fir. Assadem hods oi Neidronen und oi Prodon im Kern, owa es is zandem nu stabül. Es Deuterium werd assadem nu in Kernreaktoren vowent. Es Tritium hod zwoa Neidronen und oi Prodon im Kern, desweng is aa instabül und is a Betastrahler mid ana Halbwertszeit vo 12,32 Joar.