Vezinik (H — hydrogenium latinan kelel «sündutai vet») om ezmäine himine element himižiden elementoiden periodižes tabludes. Sen sijaduz om tabluden ezmäižes periodas.


== Ühthižed andmused ==
Francižed Antuan Lavuazje-himik i Žan Batist Mön'je-inžener sädiba vet sintezal i jagoiba sen purud gazoihe ezmäižen kerdan vl 1783.
Vezinik om kaikiš enamba levitadud element londuses, otab mail'man substancijan koume nelländest barionižen massan mödhe. Tähthad päiči kompaktižiš kogotas vezinikan plazmaspäi päpaloin.


== Fizižed ičendad ==
Element om kaikiš kebnemb mujutoi hajutoi gaz tobjimalaz, ei ole toksine. Vezinikan molekul om kaks'atomine — Н2.
Kaik seičeme vezinikan izotopad oma ičeze nimidenke, niišpäi kaks' oma stabiližed. Voib löuta koumed izotopad londuses: 1H — protii (järgeline Н, se om neitronita, 99,988 %), 2H — deiterii (D, 0,012 %) da 3H — tritii (radioaktivine T 12,32 vot pol'čihodamižen pordonke, jäl'ged londuses). Niiden ližaks, tetas nell' ratud radioaktivišt izotopad 4..7 atommassanke: kvadii, pentii, geksii i septii, kaik elädas läz 10−21 sekundad.
Atommass — 1,00794. Ninevuz (normaližiš arvoimižiš, 0 C°) — 0,0000899 g/sm³. Suladandlämuz — 13,99 K (−259,16 C°). Kehundlämuz — 20,27 K (−252,88 C°).


== Himižed ičendad ==
Erazvuiččed ühtnendad da niiden kävutamine oma levitadud. Vezinik formiruib kebnašti kovalentižid sidoid metallatomiden substancijoiden enambusenke, sen tagut vezinik om sidodud nägus Man pindan arvoimižiš. Muigotandmärad: +1, 0, −1.
Segoituz il'manke vai hapanikanke andab palamižen reakcijad vai poukahtust. Vezinik voib poukahtadas ftoran i hloran olendan statjas mugažo. Voib segoitadas etanolas i erasiš metalloiš (raud, nikel', titan, niobii, platin, palladii).
Vezinikan molekulad oma vahvad, i piidab rajata surt energijad, miše reakcii vezinikanke mäniži:

  
    
      
        
          
            
              H
              
                2
              
            
            →
            2
            H
            −
            432
            
              kDž
            
          
        
      
    
    {\displaystyle {\mathsf {H_{2}\rightarrow 2H-432{\text{kDž}}}}}
  

Sen tagut vezinikan muigoitandmahtuz ozutase reakcijoiš aktivižidenke metalloidenke lujetud lämudel i painudel päpaloin. Järgeližil lämuzil vezinik reagiruib lujas aktivižidenke metalloidenke vaiše, oz., kal'cijanke sen gidridan sädandanke:

  
    
      
        
          Ca
          +
          
            H
            
              2
            
            
              
            
          
          ⟶
          
            CaH
            
              2
            
            
              
            
          
        
      
    
    {\displaystyle {\ce {Ca + H2 -> CaH2}}}
  

i üks'jäiženke metallatomanke elementanke ftoranke, ftorvezinik sädase:

  
    
      
        
          
            H
            
              2
            
            
              
            
          
          +
          
            F
            
              2
            
            
              
            
          
          ⟶
          2
          
          HF
        
      
    
    {\displaystyle {\ce {H2 + F2 -> 2HF}}}
  

Vezinik reagiruib metalloiden i metallatomiden substancijoiden enambusenke lujetud lämudel vai toižel painudel (oz., pidatusen al):

  
    
      
        
          2
          
          
            H
            
              2
            
            
              
            
          
          +
          
            O
            
              2
            
            
              
            
          
          ⟶
          2
          
          
            H
            
              2
            
            
              
            
          
          O
        
      
    
    {\displaystyle {\ce {2H2 + O2 -> 2H2O}}}
  


== Irdkosketused ==
Vezinik webelements.com-saital. (angl.)
Kirjutuz vezinikas Himižiden elementoiden populärižes n-t.ru-kirjištos. (ven.)