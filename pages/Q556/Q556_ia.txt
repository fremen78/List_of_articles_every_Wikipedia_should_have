Hydrogeno es un elemento chimic de symbolo H e numero atomic 1. A temperatura ambiente illo es un gas diatomic inflammabile, incolor e inodor. Hydrogeno es le elemento chimic le plus legier e le plus abundante del Universo. Illo forma parte de un multitude de substantias, como per exemplo aqua e compositos organic. Le nucleo del isotopo plus abundante es formate per un unic proton. In plus il existe duo altere isotopos: deuterium (que ha un neutron) e tritium (con duo neutrones).
In laboratorio se obtene per le reaction de acidos con metallos como zinc e industrialmente per le electrolyse de aqua. Hydrogeno se emplea in le production de ammoniaco, e recentemente pro le provision de energia in pilas de combustibile.


== Charactaristicas principal ==
Hydrogeno es le elemento chimic le plus legier, habente su isotopo plus abundante constituite per un unic par proton-electron. In conditiones normal de pression e temperatura forma un gas diatomic, H2, con un puncto de ebullition de solo 20,28 K e un puncto de fusion de 14,01 K. A pression multe alte, tal como le qual se produceva in le nucleo del stellas gigante de gas, le moleculas altera su natura e hydrogeno se converte in un liquido metallic (vider hydrogeno metallic). A pression multe basse, como le de spatio, hydrogeno debe exister in atomos individual, simplemente proque le probabilitate de que se combina es multe basse. Nonobstante, quando isto succede se pote formar nubes de H2 que se associa con le genesis de stellas.
Iste elemento ha un function fundamental in le universo, proque mediante le fusion stellar (le combination de atomos de hydrogeno que resulta in un atomo de helium) forni quantitates immense de energia.


== Applicationes ==
Industrialmente se produce quantitates grande de hydrogeno, principalmente in le processo de Haber pro le obtention de ammoniaco, in le hydrogenation de grassias e oleos e in le obtention de methanol. Usos altere que se pote citar es:

Production de acido clorhydric, combustibile pro rocchettas, e reduction de minerales metallic.
Hydrogeno liquido se emplea in applicationes cryogenic, includente le investigation de superconducentemente.
Empleava in le passato pro su legieressa como un gas de inflation in ballones e zeppelines. Post le disastro del Hindenburg se abandonava su uso proque su inflammabilitate grande.
Tritium se produce in le reactiones nuclear e se emplea in le construction de bombas de hydrogeno. Etiam se emplea como un fonte de radiation in colores luminose e como un marcator in le scientias biologic.
Deuterium se emplea in applicationes nuclear como un moderator, como constituente de aqua pesante.
Hydrogeno pote emplear se in motores de combustion interne. Un flotta de automobiles con motores de iste typo es mantenite actualmente per Chrysler-BMW. De plus, le pilas de combustibile in disveloppamento pare que essera capacitate de offerer un alternativa munde e economic a motores de combustion interne.


== Historia ==
Hydrogeno (de greco ὕδρω hydro, significante aqua, e γενῆς genes, significante generar) esseva recognoscite como un elemente chimic in 1776 per Henry Cavendish. Plus tarde Antoine Lavoisier lo dar su nomine moderne.


== Abundantia e obtention ==
Hydrogeno es le elemento le plus abundante, constituente 75% del massa e 90% del atomos del universo. Se incontra in abundantia in le stellas e in le planetas gigante gasose, nonobstante, in le atmosphera terrestre se incontra solo un fraction de 1 ppm in volumine.
Le fonte le plus commun de hydrogeno es aqua, se componer de duo atomos de hydrogeno e un de oxygeno (H2O). Fontes altere es le major parte de compositos organic, includente omne le formas de vita note, le combustibiles fossile e gas natural. Methano, producto del decomposition organic, acquire un importantia crescente como fonte de hydrogeno.
Hydrogeno se obtene de formas distincte:

Electrolyse de aqua; actualmente se investiga le photolysis de aqua.
Reformate de hydrocarburos con vapor de aqua.
Attacco de metallos con hydroxydos de sodium o potassium
Attacco de metallos (zinc e aluminium) con acidos sulfuric o chlorhydric.


== Composites ==
Hydrogen ha un electronegativitate intermedie (2,2) pro lo que pote formar composites con elementos con major o minor character metallic. Tanto con le elementos metallic del gruppos 1 e 2 como con le nonmetallos de le gruppos 15, 16, e 17 forma hydruros. Con le primes es presente in le forma de H- e in le secundes es presente como un ion H+, pro lo que istos ultime habe un character acide.
Alicun composites binari es ammoniaco (NH3), hydrazine (N2H4, aqua (H2O), peroxydo de hydrogeno (H2O2), sulfuro de hydrogeno (H2S), etc.
Con carbon (un elemento de gruppo 14) forma un quantitate immense de composites, le hydrocarburos e derivativos que es le objecto de studio de chimia organic.


== Formas ==
In conditiones normal, gas hydrogeno es un mixtura de duo typos de hydrogeno differente in function del direction de spin de su electrones e nucleos. Iste formas se cognosce como ortho- e para-hydrogeno. Hydrogeno normal se compone de 25% del forma para- e 75% del forma ortho-, le considerate "normal", ben que non se pote obtene in un stato pur. Ambe formas habe energias legiermente differente, lo que provoca que su proprietates physic non es identic. Assi pro exemplo, le forma para- ha punctos de fusion e ebullition 0,1 K plus basse que le forma ortho-.


== Isotopos ==
Le isotopo le plus comun de hydrogeno, etiam appellate protium, non possede neutrones. Existe duo alteres, deuterium (D) con un neutron, e tritium (T), radioactive con duo. Deuterium habe un abundantia natural comprendente inter 0,0184% e 0,0082%.
Hydrogeno es le unic elemento chimic que habe nomines, e symbolos chimic, distincte pro su isotopos differente.


== Periculos ==
Hydrogeno es un gas extrememente flammabile. Illo reage violentemente con fluor e chloro, specialmente con le prime, con lo que le reaction es tanto rapide e imprevisibile que non se pote controlar. Etiam un periculo es su depressurisation rapide, proque differentemente del resto de gases, si se expander super -40 °C se caleface e se pote inflammar.
Aqua pesante (D2O) es toxic pro le majoritate del species, ben que le dose fatal es multo grande.


== Ligamines externe ==
WebElements.com
EnvironmentalChemistry.com
Es Elemental


== Referentias ==