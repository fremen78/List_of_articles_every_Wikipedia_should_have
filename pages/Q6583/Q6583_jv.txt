Sahara iku ara-ara samun gedhé dhéwé sadonya kang kaping loro (kang kaping pisan iku Antartika). Ambané punjul 9.000.000 km² lan papané ana ing lor Afrika lan umuré wis 2,5 yuta taun. Tlatah Amérika Sarékat kabèh bisa pas lumebu ing wewengkon walukarnawa iki. Jenengé ya iku Sahara, dijupuk saka basa Arab (صحراء) kang tegesé ara-ara wedhi.


== Cekak ==
Wates-wates Sahara iku: Gunung Atlas lan Sagara Tengah ing sisih lor, Sagara Abang lan Mesir ing sisih wétan, Samodra Atlantik ing sisih kulon lan ing sisih kidul tlatah Sudan lan Sahel.
Kira-kira cacahé kang ndunungi Sahara ana 2,5 yuta jiwa.