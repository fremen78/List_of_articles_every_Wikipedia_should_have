Sahara (arapski: الصحراء الكبرى, aṣ-ṣaḥrā' al-kubrā, "najveća pustinja") najveća je vruća pustinja i treća najveća pustinja na svijetu poslije Antarktika i Arktika. Njena površina od 9.200.000 kvadratnih kilometara je uporediva sa područjem Kine ili Sjedinjenih Američkih Država. Pustinja obuhvata većinu Sjeverne Afrike, izuzev plodne regije na obali Sredozemnog mora, Atlaških planina Magriba i doline Nila u Egiptu i Sudanu. Proširuje se od Crvenog mora na istoku i Mediterana na sjeveru do Atlantskog okeana na zapadu, gdje se pejzaž postepeno mijenja iz pustinje na obalne ravnice. Na jugu je ograničena Sahelom, pojasom polupustinjske tropske savane oko doline rijeke Niger i regije Sudan u podsaharskoj Africi. Sahara se može podijeliti na nekoliko regiona, uključujući: zapadnu Saharu, centralne Ahaggarske planine, planine Tibesti, Airske planine, pustinju Tenerje i libijske pustinje.
U njoj se nalaze, suha riječna korita nazvana vadizi, šljunkovite ravnice koje zovemo regovi i nepregledna mora pijeska nazvana ergovi. Brojni naučnici drže kako je njen susjed, Arabijska pustinja, zapravo nastavak Sahare.
Sahara pokriva velike dijelove Alžira, Čada, Egipta, Libije, Malija, Mauritanije, Nigera, Zapadne Sahare, Sudana i Tunisa. Ona pokriva 9 miliona kvadratnih kilometara, što iznosi 31% površine Afrike.


== Stanovništvo ==
Zbog loših klimatskih uslova u Sahari nema velikih naselja. Ukupno u pustinji živi oko dva miliona ljudi, pretežno po oazama ili u njihovoj blizini. Najviše je Berbera, Tuarega, Kopta i Beduina. Najveći gradovi svih država saharske podoblasti su raspoređeni po obalama Sredozemlja i Atlantika. Važni gradovi koji se nalaze u Sahari su Nouakchott, glavni grad Mauritanije, Tamanrasset, Ouargla, Béchar, Hassi Messaoud, Ghardaïa i El Oued u Alžiru; Timbuktu u Maliju, Agadez u Nigeru, Ghat u Libiji; i Faya-Largeau u Čadu.


== Također pogledajte ==
Spisak pustinja


== Reference ==


== Vanjski linkovi ==
About Sahara subsurface hydrology and planned usage of the aquifers Arhivirano 5. 8. 2014. na Wayback Machine
Heawood, Edward; Cana, Frank Richardson (1911). "Sahara" . Encyclopædia Britannica. 23 (11. izd.). str. 1004–1008.

Nedovršeni članak Sahara koji govori o geografiji treba dopuniti. Dopunite ga prema pravilima Wikipedije.