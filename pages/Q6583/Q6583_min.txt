Gurun Sahara adolah namo sabuah padang pasia paliang gadang di dunia. Namo "Sahara" diambiak dari bahaso Arab nan arati sabananyo "padang pasia".
Sahara talatak di utara Afrika dan barumua 2,5 juta tahun. Padang pasia iko mambantang dari Lautan Atlantik inggo ka Lauik Merah. Dari Lauik Tangah di utara sampai ka Sahel di sabelah selatan. Dari Mauritania di sabalah barat ka Mesir di sabalah timur. Padang pasia iko mambagi banua Afrika manjadi Afrika Utara jo Afrika "nan sabananyo". Kaduo bagian banua iko sangek babeda, baiak sacaro iklim maupun budayo. Laweh padang pasia iko sakitar 9.000.000 km2.
Babarapo ribu taun lalu, Sahara adolah padang rumpuik nan ditinggali manusia. Pado abaik ka-3 SM, iklim barubah manjadikan padang rumpuik tasabuik kariang. Urang-urang nan samulo mauninyo kudian bapindah ka tepian Batang Nil nan sabalunnyo babantuak rawo. Kondisi alam manjadikan indak ado paninggalan arkeologis nan batahan di Sahara salain batu tulih. Batu tulih nan ditamukan pado 2007 maindikasikan baso Sahara panah manjadi jalua padagangan di Afrika.


== Etnis, budaya, jo bahaso ==
Panduduak nan mauni Sahara barasa dari baragam etnis. Di antaro etnis nan mauninyo antaro lain urang Amazigh, baiak nan masih asali cando Tuareg atau kalompok lainnyo nan alah taarabisasi sarupo urang Sahrawi, kudian ado urang Nubia, Zaghawa, Kanuri, Hausa, Songhai, Beja, jo Fulani.
Bahaso Arab manjadi bahaso nan paliang banyak dipakai di siko. Kudian ado bahaso Berber nan dipakai dek urang Amazigh. Salain itu, ado bahaso Parancih nan dipakai nagara-nagara nan sabalunnyo tajajah dek Parancih.


== Caliak juo ==
Padang pasia
Geografi


== Rujuakan ==


== Daftar Pustaka ==
Twigger, Robert (2014). Red Nile : A Biography of the World's Greatest River (edisi ke-satu AS). New York: St. Martin's Press. ISBN 978-1-250-05233-9. OCLC 883962326. https://www.worldcat.org/oclc/883962326.