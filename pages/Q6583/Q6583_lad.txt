El desyérto del Sahara es el desyerto kalido más grande del mundo, el kualo tiene unos 9.065.000 km² de ekstension. Se topa enel nord de Afrika, separando el kontinente en dos rejiones: Áfrika mediterránea al nord i Áfrika subsahariana al sud. Limita al este kon la mar Kolorada, i al oksidente kon el oseano Atlantiko; al norte kon las montanyas Atlas i la mar Mediterraneo. Tiene más de 2.5 milyones de anyos. El su nombre tiene su orijin enel biervo arabo ṣaḥrāʾ صحراء (desyerto). Esta ekstendido por 11 payises: Arjelia, Tunesia, Marroko , Sahara Oksidental, Mauritania, Mali, Nijer, Libia, Chad, Ayifto i Sudan, afilu es konosido ke el Sahara se achika i krese periodikamente, por lo ke sus frontieras no siempre son presisas.
Este desyerto se topa en kaji todos los payises del nord de Afrika ande la kultura araba es la mas emportante. Las dunas de arena empiesan serka del Alto Atlas i yegan asta las rejiones tropikalas al sud. Enel Alto Atlas, sólu se topan arvoles asta unos metros de los rios flakos i kon poka agua. Afilu estos arvoles son muy védres, aziendo kontrasto kon la arena de la rejion. Tambien se topan muchas palmeras de datiles. Algunas veses los oasis tienen kanales para uzar el agua para arrufiar la siembra. Los tuareg yaman en su lingua tamazight a kaji todo el Sahara: Teneré (El Desolado); ahuéra de la nasión Tuareg el biervo Teneré sinyifika prinsipalmente el "desyerto del desyerto", la rejión sentrala i mas seka del Sahara.


== Payises enel Sahara ==
 
Los sigientes payises se ankontran total o parsialmente kuvridos por el Sahara.

 Arjelia
 Ayifto
 Chad
 Libia
 Marroko
 Mauritania
 Mali
 Nijer
 Repuvlika Araba Saharaui Demokratika
 Sudan
 Tunesia


== Atamientos eksternos ==
Desierto del Sahara (Biomas del Mundo) (en lingua kastilyana)
Flora y fauna del Sahara (en lingua kastilyana)
Nómadas del agua en el antiguo Sáhara (en lingua kastilyana)