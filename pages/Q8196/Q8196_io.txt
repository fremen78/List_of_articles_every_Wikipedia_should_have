Araba alfabeto o Araba abjab esas formo di skripto uzata por skribar diversa lingui en Azia ed Afrika, exemple Arabiana, Urdu, Persiana ed altra.

Ta alfabeto uzesis unesmafoye por skribar Korano, santa libro dil Islamo. Kun l'expanso di Islamo, ol divenis la formo di skripto di diversa lingui, exemple l'Araba, Persiana, Turkiana, Azerbaijana, Swahili, ed anke Mozarabiana, Hispaniana e Bielorusiana lingui en konquestita regioni dum l'epoko dil Mohamedana dominaco. Por skribar tanta diferanta lingui nova literi e simboli kreesis, en trans-skribo procedo konocata kom ʿAǧamī.
Araba alfabeto konsistas ek 28 literi, e skribesas de dextra til sinistra.