Arbii akchhar uu akchhar hae jisme Arbii bhasa aur Asia aur Africa ke dher bhasa ke likhe khaatir kaam me laawa jaawe hae. Ii duniya ke duusra sabse jaada (Latin script ke baad) kaam me laae waala script hae.

Arbii akchhar ke right se eft ke bagal likha jaae hae. Arbii bhasa ke likhe ke khaatir Arbii akchhar me 28 alag-alag akchhar hae. Ii script ek "cursive" script hae, jiske matlab ii hae ki ek sabd ke akchhar ek duusre se jurra rahe hae. Har ek akchhar ke chaar ruup rahe hae. Kon ruup ke kaam me laawa jaae hae iske uppar nirbhar hae ki kon akchhar ii akchhar ke aage aur pichhe hae. Arbii akchhar me "uppercase" aur "lowercase" nai hae