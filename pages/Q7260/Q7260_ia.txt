Le imperialismo es un relation human e territorial inequal, que consiste in le action per le governos de imponer lor egemonia super altere paises pro exploitar los economicamente, per assumer le plen controlo monopolistic del fontes energetic e pro exportation supertoto de capitales.
Le termino "Imperialismo" esseva create in Francia in le prime Octocento pro definir le regime instaurate per Napoleon III. Successivemente on lo usava in Anglaterra, associate al idea de despotismo, pro indicar le regime de Napoleon III. In fin, le termino Imperialismo assumeva su signification le plus cognoscite: le tendentia de un nation a imponer su dominio economic e a influentiar le politica interne de altere paises con le objectivo de initiar le construction de imponente imperios economic. Pro le paises dominante un del objectivos principal de iste systema esseva illo de extraher a basse costos un grande quantitate de materias prime del paises occupate. 
Le termino es a vices usate pro describer le politica de un stato que tende al mantenimento de colonias e dominios in terras lontan, anque si le mesme stato  non se considera un imperio.
In ultra, le termino imperialismo pote indicar un position intellectual, que implicarea le convinction que le conquista e le mantenimento del imperios ha una valentia positive; tal puncto de vista es sovente unite al presupposition de un superioritate cultural o de altere typo, intrinsec al poter imperial. 
Un definition scientific del termino imperialismo, le unic de facto, pote esser recercate in le tractationes dedicate per Lenin al argumento, ante totes le sequente: le imperialismo es le phase supreme del capitalismo avantiate, o entrate in su phase matur.