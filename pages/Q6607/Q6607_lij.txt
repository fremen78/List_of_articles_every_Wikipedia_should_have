Chitâra, strumento muxicâ a corde, constituio da 'na cascia a forma de "œutto" e da 'n mannego a-e estremitæ do quæ se g'attacca ciu corde (de sollito 6) che-o sunao o mette in vibraçion co-e die ò co-o plettro.

D'origine arraba, a chitara a g'ha avuo larga fortuña inti paixi latin (Spagna), dove l'è scioio in gran nummero de virtoxi e de compoxitoî. De poscibilitæ oferte da-a chitara ha dæto schilente prœuva i strumentisti che l’han introduta inte sâe da conçerto, in particolâ o Dria Segovia, che, otr'a ezegoî di peççi za scriti pe chitara e à soliçitâ i compoxitoî so contempoannei, o l'ha ampliao o repertoio do strumento pe mezo de transcriçioin.Inta muxica popolâ l'è difuzo a chitara battente, con caviggê à pirolli posterioî e çinque corde dogge da sunâ co-o plettro.
Inta muxica legera, into rock, s'adœuvia tanto a chitara elettrica, inta quæ e vibraçioin de corde son arecugeite da 'n microffono conligao a 'n amplificatô (provisto de circoiti pi ótegnî di effetti speciali, quæ o tremmolo) ch'o l'alimenta un ò ciu âtoparlanti.


== Âtri progètti ==

 Wikimedia Commons a contêgne di files in sce Chitara