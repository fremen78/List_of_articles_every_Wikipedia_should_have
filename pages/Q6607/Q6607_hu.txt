Kucsera Noémi (Szabadka, 2000. július 11. –) vajdasági magyar gitárművész. 2023 márciusában a Carnegie Hall színpadán koncertezett. 


== Családja ==
Zenekedvelő családba született, édesanyja zongorázott, édesapja zenekedvelő. A zongora születése óta az élete része volt, ezért a zene iránti érdeklődése nagyon hamar megmutatkozott.


== Tanulmányai ==
2007-ben megkezdte tanulmányait a Szabadkai Zeneiskolában, és nyolcévesen elkezdett gitározni. A zene iránti rajongása töretlen volt, mikor életében először fellépett közönség előtt, tudta, hogy ezzel szeretne foglalkozni. Az alapfokú zeneiskolában tanárai Antal István és Nikola Begović voltak.
2015-ben megkezdte tanulmányait Szabadkán, a Zeneművészeti Szakközépiskola gitár szakán, tanára Marko Srđević. 2019-ben beválasztották az iskola legjobb hat végzős hallgatója közé, és abban a megtiszteltetéseben lehetett része, hogy a Szabadkai Filharmonikus Zenekar kísérte a diplomakoncertje egy részét, ahol Joaquín Rodrigo Fantasía para un gentilhombre című művét adták elő. 2019-ben sikeres felvételt nyert a Szegedi Tudományegyetem Bartók Béla Művészeti Karára, tanárai Csáki András és Girán Péter tanársegéd. Egyetemi tanulmányai során számos versenyen ért el kimagasló eredményeket, és számtalan fellépése volt. 2022-ben alapképzésben maximális érdemjeggyel szerzett diplomát, majd ugyanebben az évben megkezdte tanulmányait mester fokozaton, szintén a Szegedi Tudományegyetem Bartók Béla Művészeti Karán. 2024-ben a sikeres diplomakoncertet követően mesteri fokozatot szerzett. 


== Koncertek ==
Számos koncertje volt szólóban, zenekarral és különböző kamarazenei felállásokban, Szerbiában, Magyarországon és az Egyesült Államokban. 


== Versenyek ==
2017: 11. Vojvodina Guitar Festival – harmadik helyezés
2018: 6. Nemzetközi Gitárverseny – első helyezés
2018: Szerbiai Országos Gitárverseny – harmadik helyezés
2021: The 4th International Moscow Music Competition – első helyezés
2021: France Music Competition – harmadik helyezés
2022: London Classical Music Competition – első helyezés
2022: Golden Classical Music Awards – abszolút első helyezés


== Videóklipek ==
2019-ben megvalósította gyermekkori álmát, és elkészítette első videóklipjét. Azóta folyamatosan ad ki zenei videókat, melyekkel egyfajta új irányzatot is teremtett, ugyanis próbálja képileg is a nézők elé varázsolni az adott mű hangulatát, illetve a saját érzelmeit is ecseteli ezekben a felvételekben. Ezzel egyidejűleg próbálja közelebb hozni az emberekhez a klasszikus zenét. Klipjei nagy odafigyeléssel vannak elkészítve, a legkisebb részletekig ki vannak dolgozva, valamint legtöbbje egyben bemutatja szülővárosa, Szabadka építészeti csodáit és értékeit. 


== Albumok ==
Első lemeze 2023 márciusában jelent meg Milonga néven, ahol felcsendül szenvedélyes tangó, tüzes flamenco dallamok és érzelmes szerenád.


== Jegyzetek ==


== Források ==
https://papageno.hu/intermezzo/2023/04/a-carnegie-hallban-koncertezett-kucsera-noemi-fiatal-gitarmuvesz/
https://www.magyarszo.rs/hu/5222/kultura/285020/A-git%C3%A1r-az-%C3%A9lete-a-m%C3%BAltja-a-jelene-%C3%A9s-a-j%C3%B6v%C5%91je-tehets%C3%A9gek-New-York-git%C3%A1r.htm
https://culture.hu/us/new-york/articles/young-guitar-virtuoso-at-the-golden-classical-music-awards
https://hetnap.rs/cikk/A-Carnegie-Hallban-koncertezett-Kucsera-Noemi-fiatal-gitarmuvesz-43468.html
https://szmsz.press/2023/04/26/szabadkai-gitarmuvesznek-tapsoltak-a-carnegie-hall-ban/
https://www.kultkocsma.hu/2021/11/16/misztikus-vilag-elenk-kepe-akit-magaval-ragadott-a-spanyol-zenei-kultura-es-a-tango-beszelgetes-kucsera-noemi-gitarmuvesszel/
https://www.music.u-szeged.hu/kari-elet/szte-bbmk-2023-aprilis/carnegie-hallban?objectParentFolderId=55915
https://www.subotica.com/vesti/mlada-gitaristkinja-noemi-kucera-pobrala-aplauze-u-njujorskom-karnegi-holu-id46574.html
Pannon Rtv - Szubjektív
https://www.thisisclassicalguitar.com/noemi-kucsera-vals-no3-op8-barrios/


== További információk ==
YouTube-oldala: https://www.youtube.com/@noemikucseraOfficial
Facebook-oldala: https://www.facebook.com/noemikucseraguitar
Twitter-oldala: https://twitter.com/noemi_kucsera
Instagram-oldala: https://www.instagram.com/noemi.kucsera/
TikTok-oldala: https://www.tiktok.com/@noemikucseraguitarist