Boras manang Harbue (Indonesia: beras; Inggeris: rice) ima parbue ni eme naung dipurpur sian lapung na. Sara dipangke mamurpur parbue sian lapungna boi diduda dibagasan losung, sanga di jaman sonari umbahatan digiling mamangke mesin panggiling eme.
Boras hatopanna sada suansuanan na sahali tubu, molo dung dipanen, dang boi dipanen be padua halina, molo di hata bahasa Indonesia didokma i tumbuhan semusim manang tanaman tahunan. Timbo ni eme boi sahat 1 - 1,8 meter. Bulungna ganjang dohot lihi, ganjangna boi 50 – 100 cm dohot bidangna 2 - 2,5 cm. Boras na somal gabe sipanganon ima ganjangna 5 – 12 mm dohot hapalna 2 – 3 mm.


== Anatomi ni boras ==
Molo dibasan parsiajaran biologi, boras tarmasuk biji ni eme. Turpuk ni boras ima:

Aleuron, lapis ruar ni boras, jotjot tarambolonghon tingki dipurpur,
Endosperma, inganan ni pati dohot protein ni boras,
Embrio, nagiot gabe eme naimbaru, embrio ni boras dijou mata beras.


== Ragam dohot uarna ni boras ==

Uarna ni boras marragam-ragam somalna alani genetik, beda gen na mangatur uarna aleuron ni boras, uarna endospermia, dohot komposisi pati na adong di endospermia eme. Angka ragam ni boras na somal adong di Indonesia, ima:

Boras nabontar (Beras putih). Boras on sarupo tu goarna, uarna ni boras on ima nabontar, adong saotik aleuron, kandungan amilosa na hira-hira 20%. Boras na songon on ma nabahat dipangke jolma jala bahat dijual di onan (pasar).
Boras narara (Beras merah). Boras narara on adong aleuronna, gen mamproduksi antosianin haroro ni uarna narara manang ungu.
Boras nabirong (Beras hitam). Boras nabirong on pala lingka. Haroro ni uarna na birong, alana aleuron dohot endospermia bahat mamproduksi antosianin ima mambahen uarna ni boras on gabe ungu haira nabirong.
Sipulut (Ketan) manang boras sipulut. Uarna ni sipulut ima nabontar, dang transparan, hampir sude pati ni boras on bagian ni amilopektin.
Sipulut na birong (Ketan hitam), ima boras sipulut na birong uarna na.


== Produksi boras indonesia (bilangan ribuan ton) ==
Produksi boras diprediksi 63,2% sian produksi Gabah Kering Giling (GKG):


== 10 besar nagara produksi eme 2018 ==


== Pustaha ==