Tyd is e fysische grôotheid. 't Is d' ipêenvolgienge van momentn die gebeurn vanof 't verleedn, deur 't nu, noa de toekomst. 't Symbool van de grôotheid is t, de SI-êenheid is de seconde s, êen van de zeevn basisêenheedn in 't SI-système.
Mè 't begrip tyd kan e bepoald moment of tydstip wordn angeduyd, moar ook 't verschil in tyd van twêe momentn, de tydsdeur.
Over 't algemêen zyn der twêe verschillige maniern vo tyd te meetn: de kalender, e système vo 't indêeln van de tyd in periodes, lyk joarn, moandn, weekn en doagn en 't orloozje vo de tyd van de dag an te geevn.