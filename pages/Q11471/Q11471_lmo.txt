Ol temp l'è un concet fiseg qe tuts a'm sperimenta quotidianament, qe però l'è malfar definir formalment. S'pœl partir de la nozion qe i events fiseg i vegn un dop de l'olter, e qe ol temp l'è la scala ind la quala qests events i è mesurads: s'pœl percepir o mesurar l'orden dei aveniments ind el temp, e anc la quantitaa de temp qe la passa intra duu de lor.
In fisega ol temp l'è una quantitaa scalara, con simbol t. L'unitaa de misura del sistema internazional l'è 'l segond. El sistema dei ore e menuts dovrad normalment ind la veta quotidiana al se basa in sul segond: un menut l'è fait de 60 segonds, e una ora de 60 menuts. A un olter livell, ol calendare al se strutura in dé, mis, e agn.