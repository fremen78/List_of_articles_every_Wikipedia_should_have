Tempo esas fizikala konceptajo qua permisas ordinar listo di eventi, establisante lo pasinta, lo prezenta ed lo futura. La tempo mezuresas ye sekundi segun l'internaciona sistemo pri mezuri. Tale, ni povas savar quanta tempo pasas inter du eventi.
Ni mezuras tempo segun anciena sistemo Babiloniana. Babiloniani dividis lumoza tempo di dio a 12 secioni. Un horo ne esis 60 minuti ma dekeduimo de lumoza tempo. La nombro esis 12 pro en stelo-cielo, segun Babiloniani, ank esis 12 animalo-figuri. Samamaniere tenebroza tempo di dio esis dividita a 12 secioni. Tale ni ganis dio dividinta a 24 hori. Anke yaro esas dividita a 12 secioni segun Babiloniana sistemo.
Un horo havas 60 minuti pro 60 esis santa nombro por Babiloniani. Pro to ank un minuto havas 60 sekundi. Babiloniani ne bezonis dividar minuto, ma nun un minuto esas dividita a cent parti (e tale, a plu mikra parti segun decimalo-sistemo).
L' utensilo por mezurar la tempo nomesas horlojo. Li kustumale uzesas dum l'ordinara vivo. Por plu preciza mezuri, existas altra artifico nomesanta kronometro, qua uzesas por sportala eventi e ciencala experimenti, exemple.
Per plu fizikala termini, la tempo esas la disto inter eventi alonge la quaresma axo di koordinata sistemo en spaco-tempo.