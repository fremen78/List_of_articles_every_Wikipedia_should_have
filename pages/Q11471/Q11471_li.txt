Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Tied kan nao huuegdje, brèdje en lingdje gezeen waeren es de veerdje dimensie. Van 'n gebeurtenis kan waere gezag det dees nao 'n anger gebeurtenis plaatsvindj. 'n Gebeurtenis vindj plaats op e tiedstip of moment. d'n Tied wuuertj waal gezeen es 'n opeinvölging van tiedstippe. Daonaeve kan bepaoldj waere wie lang 'n gebeurtenis nao 'n anger plaatsvindj. 't Betröf den d'n tiedsdoer tösse twieë tiedstippe. Tied is 't begrip womit dees volgorde en doer waere besjreve.
Naeve de entiteit vanne lineaire, kwantitatieven en maetbaren tied (of kloktied), is tied ouch 'n entiteit woreuver eder subjèk de besjikking haet en wovan 't subjèk 'n unieke eige kwalitatieve belaeving haet (tiedsperceptie).
Inne filosofie en spraokweitesjap, mit naam de semantiek, wuuertj tiedslogica óngerzóch. Dit zeen formeel logische systeme die 't begrip "tied" formalisere.
Tied is maetbaar en wuuertj gemaeten in einheje middels 'n klok. De internationaal vasgelagdje SI-einheid is de sekónd.
Inne 19e ieëw goof 't 'n nuuj rol veure meridiaan: die van 't "rifferentiepuntj innen tied". De nulmeridiaan woort van doe aan geriffereerd anen tied in Greenwich Mean Time.