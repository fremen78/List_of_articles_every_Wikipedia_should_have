Èn inzime, c' est ene molecule do coir ki va roter come on tchimenondeu dins ene reyaccion biyotchimike.
Pa côps, l' inzime a dandjî d' l' aidance d' ene ôte molecule, li cowinzime po poleur fé s' bouye.


== Motlî ==
Les inzimes si lomnut pa des nos ki finixhèt todi pal cawete -åze.


== Sacwants inzimes ==
lactåze: ele va sketer les molecules di lactôze (souke do laecea); normåldimint, gn a k' les efants et les djonnes des biesses ås tetes k' end ont po fé.
eviercopiåze (fr. transcriptase inverse): ele permete ås virûsses å Seur Ribonawearin di rfé on boket d' SDN (ADN) ki våt l' dobe di leu djenôme, por zels ès poleur mopliyî.


== Uzaedje difoûtrin des inzimes ==
Sacwants inzimes ont stî prodûts tchimicmint, et eployî po des ovraedjes foû do coir, come dins les savons al bouwêye.
Ces inzimes difoûtrins la ont eto stî maxhî ås alimints industriyels (aprume po les poyes et les pourceas) po-z aidî l' ovraedje normå di didjeraedje di sacwants compôzants des alimints (come les raboulets).