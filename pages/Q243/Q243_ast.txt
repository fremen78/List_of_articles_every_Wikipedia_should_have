La Torre Eiffel tien esi nome pol famosu inxenieru Gustave Eiffel, principal autor del proyeutu xunto a los inxenieros Maurice Koechlin y Emile Nouguier y cola collaboración del arquiteutu Stephen Sauvestre.
La so construcción tien una razón de ser: formaba parte de los edificios del recintu de la Esposición Universal de 1889, celebrada en París; qu'había cuntar con un elementu representativu que fuere la insinia de dichu asocedíu.
Celebróse un concursu, nel que ganó G. Eiffel, llevantando munches rocees la so construcción pol clasicismu reinante nes mentes de los parisinos.
Nun hemos escaecer que tamos nel sieglu XIX, la dómina del aceru na construcción d'edificios, y esti edificiu constituyía un alarde inxenieril, al elevase más de 300 metros sobre'l suelu y construyise nun tiempu récor de 2 años.
La idea yera baltialu tres la esposición, pero decidióse caltenelu depués de comprobase la so idoneidá pa cola colocación d'antenes de radio. Nun pudieron tomar una decisión más acertada, yá qu'anguaño trátase d'ún de los monumentos más visitaos de Francia ya ún de los que más ingresos aporta en materia turístico.


== Referencies ==


== Enllaces esternos ==
 Wikimedia Commons acueye conteníu multimedia sobre Torre Eiffel.
(en francés) Sitiu oficial
(castellán) Información sobre la Torre Eiffel
(castellán) Gustave Eiffel Archiváu 2006-10-09 en Wayback Machine
(n'inglés) Videos de la Torre Eiffel Archiváu 2015-05-11 en Wayback Machine
(n'inglés) Webcams de la Torre Eiffel Archiváu 2006-08-07 en Wayback Machine
(n'inglés) Información sobre la Torre Eiffel Archiváu 2006-04-11 en Wayback Machine