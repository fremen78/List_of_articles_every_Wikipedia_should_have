La Turri Eiffel (francisi Tour Eiffel) è lu monumentu cchiù mpurtanti di Pariggi è canusciuta 'n tuttu lu munnu comu sìmmulu dâ citati. Cunzisti nnâ turri di ferru custruita cu cchiù di 18.000 pìzzi di ferru.


== Storia ==
Venni custruita da lu ncigneri francisi Gustave Eiffel ntô 1887. È visitata ugni annu da 5 miliuna e menzu di turisti. È auta 324 mitri e pìsa 10.000 tunnillàti. Lu scopu picchì vinni custruita 'sta turri era ca avissi a ssiri l'entrata dâ Expo dû 1889 pi cìlibbrari 100 anni dâ Rivoluzzioni Francisi. Dô capudannu dû 2000 su sta turri vìnneru nstallati 4 putenti fari rotànti ca, firriannu, lluminanu tutta la citati di Pariggi.


== Curiositati ==
Lu 21 jennaru 1908 venni mandatu lu primu missaggiu radio a distanza longa.
Lu 4 frivaru 1912 nu sartu francisi Franz Reichelt vuliva pruvari nu spiciali paracaduti di nvinzioni sò e si jettà dô primu chianu dâ turri e murì.
Ntô 1925 l'artisti mbrugliuni Victor Lustig vinnitti dui voti la Turri Eiffel cumu ferru vicchiu.
Lu 3 jinnaru 1956 ci fu nu ncindiu ca danniggià la summitati dâ turri.
Lu 22 nuvèmmiru 2002 ci trasiru 200.000.000° visitaturi tutti nna vota.