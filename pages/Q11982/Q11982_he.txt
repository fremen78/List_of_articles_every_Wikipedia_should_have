דורון בראונשטיין (נולד ב-2 במאי 1976) הוא סופר, מחזאי ואמן דאדא רב-תחומי ישראלי. ספריו עוסקים בין היתר בתחום הלהט"ב, שוויון לטרנסג'נדרים, אימוץ ילדים בזוגות חד-מיניים בישראל, וחקר השואה.


== ביוגרפיה ==
בראונשטיין גדל בפתח תקווה, בן להורים ילידי אירופה אשר משפחותיהם חוו את השואה. הוא מרבה לעסוק ביצירתו בנושא השואה, זיכרון השואה והשפעת השואה על הדור השני והשלישי.
בנעוריו היה סולן להקת הפאנק-רוק "פאנקייק" ("Punkcake"). הגלגול הראשון של הלהקה שפעל באוגוסט 1993 כלל לצד בראונשטיין את דן שדור בגיטרה חשמלית, גיל לייכנר בבאס ויאיר שלו בתופים. בספטמבר באותה שנה הצטרף להרכב הגיטריסט עידו תבורי ולייכנר הוחלף על ידי יאיר וידן, ובחודש דצמבר, לאחר פרישתם של וידן ושלו, תפסו את מקומם עידו לוי ואורי הדר, בהתאמה. שירה של הלהקה "Auslander Raus!" ("זרים, החוצה!" בגרמנית) התפרסם בשנת 1994 בקלטת האוסף "Parverotti", וב-2 במרץ 2019 התפרסמו חומריה המוקלטים של הלהקה באחד מערוצי היוטיוב הרשמיים של בראונשטיין.
החל מגיל 17, תחת שם העט דורון בראון, היה עיתונאי בעיתונים שונים, ביניהם "במעלה" (עיתון תנועת הנוער העובד והלומד), "זמן תל אביב", "ראש אחד", "אנשים" ו"מלאבס". בין השנים 1999–2001 הגיש פינת סיקור אירועי תרבות בתוכנית "יוצאים קבוע" בהנחיית יואב גינאי אשר שודרה בערבי שישי בערוץ הראשון בטלוויזיה.
בראונשטיין התגורר בניו יורק בשנים 2001–2009 והופיע בשם אפולו בראון . בהופעותיו כאמן פרפורמנס בלטו הסיסמאות הפרובוקטיביות, הטעונות מבחינה פוליטית, בעיקר בחולצות הטריקו שהכין בעצמו. בשנת 2001 הוציא אלבום בכורה ומספר סינגלים. אחד מהם, "Party In My Pants" הופיע בסרט Religulous (בדיחדת).
ב-2003 פתח בראונשטיין שני בוטיקים בלואר איסט סייד של ניו יורק. אחד בסנט-מרקס פלייס (נסגר בשנת 2004), והשני ברחוב אורצ'רד (נסגר ב-2009).
ב-2008 יצר ופרסם סדרה של חולצות טריקו עם סיסמאות פרובוקטיביות על המועמד לנשיאות ברק אובמה בבחירות לנשיאות ארצות הברית של אותה שנה, כולל "אובמה = היטלר", "אובמה הוא העבד שלי", "יהודים נגד אובמה" ו"מי הרג את אובמה?"
בשנת 2015 הופיע בתוכנית הטלוויזיה הישראלית "הכוכב הבא", תחת שם הבמה אפולו. הוא שר בתוכנית שני שירים מקוריים, אך לא עבר את שלב האודישנים.
המוזיקה של בראונשטיין מורכבת בעיקר ממילה מדוברת, ולעיתים קרובות כוללת התייחסויות לסלבריטאים, פוליטיקאים ואנשי דת. ב-1999 החל לכתוב ספרים ומאז הוציא לאור עשרות ספרים באנגלית ובעברית. תוכן הכתיבה שלו כולל חיבורים פילוסופיים, מחזות, שירה, ולעיתים קרובות נוגע למיניות. בראונשטיין עצמו הוא ביסקסואל מוצהר ואקטיביסט להט"בי.
בשנת 2017 הוציא את השיר People without feelings, המבקר את דונלד טראמפ על כך שלא נתן לטרנסג'נדרים להתגייס לצבא האמריקאי. השיר מתכתב עם השיר 'תמונה אימפרסיוניסטית' של כרמלה גרוס ואגנר, ובקליפ נראה בראונשטיין לובש חולצה שעליה כתוב "טראמפ, היטלר, ביבר."
בשנת 2022 הופיע בראונשטיין בסדרת הרשת "נערי פארק החורשות" בבימויו של רפי פרח.


== הבלוג חי תרבות ==
בשנת 2016, החל בראונשטיין לכתוב בלוג ראיונות וביקורות תרבות עצמאי הנקרא "חי תרבות". במשך השנים פורסמו בבלוג ראיונות שערך בראונשטיין עם אמנים רבים (בעיקר ציירים). בבלוג מתפרסמות גם ביקורות על תוכניות טלוויזיה ישראליות ובמשך השנים אף פורסמו בו מאות רשימות ביקורת אודות ספרים עבריים שראו אור בישראל.
בשנת 2019 יצא לאור הספר "אמנים ישראליים מכוננים במאה ה-21", המכיל, בין היתר, ראיונות מהבלוג עם האמנים איתי זלאיט, שחר מרקוס, נירית טקלה, רותי הלביץ כהן, זהבה לופו ויונתן הירשפלד.
בראונשטיין היה העיתונאי האחרון שראיין את האמנים אורי קצנשטיין ופסח סלבוסקי בחייהם.


== אקטיביזם ==
פעילותו של דורון בראונשטיין ידועה בארגון דוכנים להט"ביים ברחבי הארץ, בהם הוא מציג ומוכר את ספריו העוסקים בקשת הלהט"בית וספרים של יוצרים להט"ביים אחרים וזאת למטרת חינוך, הסברה ושינוי באמצעות ספרות ואמנות להט"בית.
במקרים רבים, נתקל בראונשטיין בהתנגדות אישית והומופוביה מצד גורמים שונים וזאת בשל העובדה שהוא מניף את דגלי הגאווה בדוכניו, אך נלחם למען זכותו לעשות זאת.
במהלך השנים, פוליטיקאים וסלבריטאים רבים תמכו בדוכניו הלהט"ביים של בראונשטיין ורכשו מיצירותיו.
מלבד הצבת דוכנים להט"ביים, בראונשטיין ידוע גם ב"הפגנות יחיד", כאשר הוא מניף שלטי קרטון שעליהם כתובים מסרים פרו-להט"ביים המוצגים במקומות הומי אדם.
בשנת 2019, נלחם בראונשטיין למען הקמת מדף לספרות גאה בספריה העירונית המרכזית של פתח תקווה, עיר מגוריו.
בשנת 2021, נסע בראונשטיין לדובאי ולאבו דאבי וביקר בנקודות ציון מרכזיות רבות במדינות אלו כשהוא מניף שלטים שונים שנכתבו בכתב ידו. החלק העיקרי מפעילות האקטיביזם באיחוד האמירויות היה ביקור במסגד שייח' זאיד כשהוא לבוש באביזרי קשת הגאווה וזאת על מנת לעורר התנגדות ליחס ועונש המוות נגד הומוסקסואלים שחיים במדינה.
בדצמבר 2021 נסע לאבו דאבי והניף שם את דגל הגאווה, בין השאר גם במסגד שייח' זאיד


== מוזיקה ==
המוזיקה של בראונשטיין היא בעיקר שירת ספוקן וורד. עם זאת, הוא יצר גם שירים אינסטרומנטליים ווקאליים.
השירים שלו מתמקדים לעיתים קרובות בסלבריטאים אמריקנים והוא בוחן באופן סאטירי את האובססיביות של תרבות הפופ האמריקאית.
שירתו של בראונשטיין עוסקת תכופות בנושא היהדות, בנאציזם ובאדולף היטלר. אחד משיריו אומר: "אם לא הייתי יהודי, הייתי נאצי". נושא נפוץ אחר במוזיקה של בראונשטיין הוא הביטוי "אחרי הכל", שפעמים רבות פועל במקום הצדקה רציונלית להצהרה סוריאליסטית. דוגמה לשימוש כזה באה בשירו "המילים האחרונות של מישל אובמה", אשר קובע: "אחרי הכל, ישו היה גם שחור!"


== ממחזותיו שהוצגו על במות ==
במסגרת היותו אמן פרפורמנס חבר לאמנית מלבה לרוז (Melba LaRose). מחזה אחד שלו הוצג ב-2007 בפסטיבל Cringe שהפיקה. והשני, ב-2010, באוף ברודוויי.
בשנת 2020, הועלה המחזה שלו "המעלית" (מתוך ספר המחזות שלו "מה זאת אמנות, לעזאזל?!") על ידי קבוצת "שחקנים ויוצרים בבידוד" דרך אפליקציית זום.
את התפקיד הראשי של ניצולת אושוויץ, חדוה, גילמה רבקה מיכאלי. באותה שנה הועלה גם המחזה שלו "מלמעלה", אף הוא על ידי קבוצת "שחקנים ויוצרים בבידוד". ב-2021 הועלה המחזה שלו "העולם על פי חוה" דרך אפליקציית זום. את התפקיד הראשי גילמה מירי אלוני. ב-2022 הועלה המחזה שלו "קודם תלמדי לאהוב את עצמך" (מתוך ספר המחזות שלו "באהבה, היטלר: אוסף מחזות") דרך אפליקציית זום.
ב-2024 עלה מחזהו "באושוויץ" בביצוע ניר מנקי על במה בתל אביב.

(Artist Vs. Landlord (2007
(Oh My Josh! (2010
(2020) המעלית
(2020) מלמעלה
(2021) העולם על פי חוה
(2022) קודם תלמדי לאהוב את עצמך
(2022) באהבה, היטלר
(2024) באושוויץ


== ממחזותיו שהופקו לסרטי קולנוע ==
בשנת 2022, צולם סרט הקולנוע האמריקאי "כוכבים" ("Stars") המבוסס על מחזהו של בראונשטיין מתוך ספר המחזות שלו "Bread vs. Water". בידי הבמאי מארס רוברג' הסרט הוקרן בבתי קולנוע בארצות הברית ובקנדה ב-2023. הסרט זכה בפרסים שונים, ביניהם, "Best Ensemble cast - Feature Film" בפסטיבל הסרטים מרינה דל ריי ב-2023, ובפרס התסריט המצטיין בפסטיבל הסרטים סיליקון ביץ' ב-2023.


== דיסקוגרפיה (סינגלים ואלבומים) ==


== ספרים ומחזות ==


=== באנגלית ===


=== ספרים בעברית ===
"הפעם הראשונה שלי עם מלאך" (קובץ סיפורים, 1999, תחת שם העט שלו דורון בראון)
"הזונות של פתח תקווה" (רומן, 2009)
"כל החיים כותבים שיר אחד" (שירה, 2010)
"לכרות עץ זה כמו לכרות רחם" (שירה, 2011)
"המנטליות של הנפש: הפילוסופיה של דורון בראונשטיין" (פילוסופיה והגות, 2011)
"לדנה שני אבות" (ילדים, 2011)
"ביום שתל אביב מתה" (רומן מדע בדיוני / פנטזיה, 2011)
"הקיפוד שאהב ארנבת (ועוד סיפורי ילדים)" (ילדים, 2011)
"באהבה, היטלר: אוסף מחזות מאת דורון בראונשטיין" (אוסף מחזות, 2013)
"101 סיבות למה גברים לא יכולים להתחייב לאישה אחת" (ספר רעיון, 2013)
"לזיין ולהרוג: סיפורי אהבה" (קובץ סיפורים, 2014)
"ליובל יש שתי אמהות לסביות גאות (ועוד סיפורי ילדים פורצי דרך)" (ילדים, 2015)
"המלכות של אושוויץ" (רומן, 2015)
"חבר הכנסת א’ הוא הומו וחברת הכנסת נ’ היא לסבית: על הקושי של חברי כנסת מכהנים לצאת מהארון ועל זכות ציבור בוחריהם לדעת" (מחקר, 2015)
"ימי שלישי עם שאול בראונשטיין: אוסף מחזות דאדאיסטיים אוונגרדיים" (אוסף מחזות, 2015)
"גברים. נשים. אהבה." (רומן, 2016)
"נפיחות בחברה: הטאבו האחרון" (מחקר, 2016)
"האלוהים האדירים של הזיכרונות" (שירה, 2016)
"שני אנשים זה שני עולמות" (שירה, 2016)
"לאבא של יהלי יש HIV (והוא חי עם זה מצוין!)" (ילדים, 2016)
"אהבה היא הצעצועים הגדולים והמסוכנים ביותר" (שירה, 2016)
"שני אבות וילד, שתי אמהות וילדה" (ילדים, 2017)
"זיכרונות אהבה מפורטו ויארטה, מקסיקו" (ספר צילומים, 2017)
"אבא, מה זה הומו? אבא, מה זה לסבית?" (ילדים, 2018)
"דניאל היא ילדה טרנסג'נדרית גאה" (ילדים, 2018)
"למה הומואים אוהבים אירוויזיונים" (מחקר, 2018)
"הכלה והחמות: סיפור שנאה" (מחקר, 2019)
"ההומואים היהודים הקדושים של ברלין" (רומן, 2019)
"האנטישמיות החדשה" (מסה פילוסופית, 2019)
"בתוך הראש של אדולף היטלר" (מחקר, 2019)
"שואה ביזנס" (ספר צילומים, 2019)
"מדונה: האובססיה ההומואית הגדולה מכולן" (מחקר, 2019)
"ספר המשפחות החדשות" (ילדים, 2019)
"הומוסקסואליות ופמיניזם" (מסה פילוסופית מחקרית, 2019)
"מדינת הלהט"בים" (מניפסט, 2020)
"נשים לסביות ואבותיהן ההטרוסקסואלים" (מחקר, 2020)
"טריכוטילומניה: אפשר לנצח את זה!" (מחקר, 2020)
"הומואים: העם הנבחר" (מסה, 2020)
"לנועה יש קורונה" (ילדים, 2020)
"קורונה: המחלה שמשגעת את העולם" (מחקר, 2020)
"כל המשפחות שבעולם" (ילדים, 2020)
"שתי האמהות של נעה" (ילדים, 2020)
"ימי ניו יורק העליזים" (ספר צילומים, 2020)
"ערפאת: המחזמר" (מחזמר, 2021)
"שואה" (רומן, 2021)
"האובססיה המפלצתית המופלאה שלי לאושוויץ, ליידי גאגא, פלסטין ופורנוגרפיה" (רומן, 2022)
"סבתא, ספרי לי על השואה" (2022)
"על מה אנחנו מדברים כשאנחנו מדברים על השואה" (2022)
"אושוויץ, סיפור אהבה: מחזה שואה, גאווה ואהבה, לשבעה גברים הומוסקסואלים" (מחזה, 2022)
"איפה אלוהים היה בשואה?" (2022)
"בגלגול הקודם אני הייתי בשואה" (2022)
"לאהוב, לאהוב, לאהוב" (ספר צילומים, 2022)


== סרטים ==
"Divine Possibilities" (דוקומנטרי, 2003, ארצות הברית)
“With love, Hitler” (דוקומנטרי, 2004, ארצות הברית)
“!Shut up, Apollo” (עלילתי, 2006, ארצות הברית)
“ג’וזף מנגלה הציל את חיי באושוויץ'” (דוקומנטרי, 2014, ישראל)
“והשחור היה שחור מאוד: אושוויץ בעיניים שלי – סיפור הישרדותה הלא ייאמן של חדווה רט-קליין במחנה ההשמדה” (דוקומנטרי, 2016, ישראל)
“המלכה של אושוויץ” (דוקומנטרי, 2016, ישראל)
"האלוהים האדירים של הזיכרונות" (דוקומנטרי, 2018, ישראל)
"ביער: סיפור חייה של ינינה קמפלר בשואה" (דוקומנטרי, 2018, ישראל)
"יעל דיין: סיפור גאווה" (דוקומנטרי, 2018, ישראל)
"במקלט, בשואה, בלי לראות אור יום במשך שנים: קורותיה של סופי פריזן בשואת יהודי רומניה" (דוקומנטרי, 2019, ישראל)
"השואה בעיניים שלנו: קורותיהם של אלה ומריאן קמינסקי בתקופת השואה" (דוקומנטרי, 2019, ישראל)
"בלילות, סיוטי השואה חוזרים: קורותיו של אליהו גלר בשואה" (דוקומנטרי, 2019, ישראל)
"ילדה יהודייה מיוון בשואה: קורותיה של רחל פנקס בשואת יהודי יוון" (דוקומנטרי, 2019, ישראל)
"תינוקת יהודייה בתקופת השואה בהולנד: קורותיה של רות וייל-וולף בתקופת השואה בהולנד" (דוקומנטרי, 2019, ישראל)
"אמא שלי פגשה את אנה פרנק באושוויץ: קורות משפחתו של בנימין בן-פרח בשואת יהודי הולנד" (דוקומנטרי, 2019, ישראל)
"כשהמראה משתקפת בשמש: קורותיה של בטי וולף בר בשואת יהודי בוטושאן, רומניה" (דוקומנטרי, 2019, ישראל)
"גם בגיל 96, זיכרונות השואה אינם מרפים: קורותיה של ציפורה גלאי מחייה בתקופת השואה" (דוקומנטרי, 2019, ישראל)
"הנוף של עקיבא: אמנות, פוליטיקה, ומה שביניהם", סרט תיעודי אודות עקיבא נוף (דוקומנטרי, 2019, ישראל)
"אושוויץ 2019 בעיני נער בן 17: חוויותיו של הנער בן ה-17 יובל ירום מביקורו באושוויץ ב-2019" (דוקומנטרי, 2019, ישראל)
"כשהוויזואליות עולה על כל המילים: איתי זלאיט - ביקור סטודיו (הומאז’ לסרט האילם)" (דוקומנטרי, 2019, ישראל)
"איתי זלאיט: Do It Yourself" (דוקומנטרי, 2019, ישראל)
"אבא שלי, הקומידיאן מאושוויץ: קורותיו של ניצול אושוויץ שמחה פליגלמן, כפי שהובאו על ידי בנו, מאיר פלג" (דוקומנטרי, 2020, ישראל)
"אני, הדור הרביעי: ירדן ירום: שלם אחד בשני חלקים: זיכרונותיי ממסעי לאושוויץ וזיכרונותיי משירותי הצבאי בצה"ל כחייל קרבי: מהות השואה והגבורה במאה ה-21" (דוקומנטרי, 2021, ישראל)
"הדור השלישי: מה אנחנו בעצם באמת יודעים על השואה של אבות אבותינו היהודים באירופה של מלחמת העולם השנייה: קורות משפחתו של דורון בראונשטיין בתקופת השואה" (דוקומנטרי, 2021, ישראל)
"איך אומרים שואה בערבית? משמעות ותפישת השואה, התקומה, הציונות, היהדות וגאוות הקהילה הלהט"בית בעיניו של תייר יהודי, ישראלי, הומוסקסואל: תיעוד מסעו של דורון בראונשטיין אל עבר הלא נודע, אל תוך הארצות המוסלמיות-הסוניות אבו דאבי ודובאי, בשנת 2021" (דוקומנטרי, 2022, ישראל)
"אני, מרקוביץ' - אורן מרקוביץ': קורות משפחתו בשואה, חוויותיו ממסעו לאושוויץ, ואמנות גדולה: צבעונית, מעמיקה, רבת-פנים" (דוקומנטרי, 2022, ישראל)
"כשחיים שמוץ פגש את מיכאל זנהנדלר: הסיפור הלא ייאמן של יצר ההישרדות בשואה: הדס מזרחי מספרת את קורותיו של סבה חיים שמוץ - הוא מיכאל זנהנדלר - בתקופת השואה: סיפור אודות זהות בדויה וחדשה, תקווה ואהבה, בזמן מלחמה" (דוקומנטרי, 2022, ישראל)
"אושוויץ של סבתא הנייה וסבא אדם או: טכניקה מעורבת: דפנה פולץ מדברת שואה, אמונה, ציונות, משפחה, אובדן, הומור, ואמנות" (דוקומנטרי, 2022, ישראל)
"How do you say Shoa in German: Bobby Rootveld: A true Jewish story of a third generation to holocaust survivors" (דוקומנטרי, 2022, ישראל)
"העורבים השחורים של פולין: חגית אונמני רובינשטיין מדברת שואה, אושוויץ, ואמנות" (דוקומנטרי, 2022, ישראל)
"אושוויץ של מלכה כץ: אם הקירות היו יכולים לדבר" (דוקומנטרי, 2022, ישראל)
"שואה: הספר, הסרט: חייהם של היהודים, הקאפואים והזונדרקומנדו אל מול אדישות הנאצים, כפי שהם באים לידי ביטוי בספר שואה" (דוקומנטרי, 2022, ישראל)
"סבתא, ספרי לי על השואה: כיצד להסביר ולהנחיל לדור הצעיר - ובעיקר לילדים - אודות מורשת השואה" (דוקומנטרי, 2022, ישראל)
"איפה אלוהים היה בשואה? שאלה תאולוגית, אקזיסטנציאליסטית, לנצח חסרת תשובה" (דוקומנטרי, 2022, ישראל)
"אושוויץ, סיפור אהבה: אודות סיפורי האהבה הגדולים, הבלתי אפשריים, בתקופת השואה - ובפרט במחנה ההשמדה אושוויץ" (דוקומנטרי, 2022, ישראל)
"על מה אנחנו מדברים כשאנחנו מדברים על השואה" (דוקומנטרי, 2022, ישראל)
"בגלגול הקודם אני הייתי בשואה: אודות תחושת ההזדהות העמוקה של בני הדור השני, השלישי והרביעי עם השואה, עד כדי תחושתם כי הם עצמם גלגול נשמות של הנספים בה" (דוקומנטרי, 2022, ישראל)
"היטלר רודף אחריי: זיכרונותיי מסבתא ריקה ומאושוויץ של בני משפחתה: המסע הקיומי-תודעתי של ג'וש שגיא אל תוך תולדות השואה ואושוויץ של יהודי רודוס ביוון" (דוקומנטרי, 2022, ישראל)
"כשהגרמנים פלשו לתוניסיה: מה ידוע לדור השלישי של ניצולי השואה מתוניסיה אודות סבלותיהם של בני משפחותיהם בתקופת מלחמת העולם השנייה: אילן נחום, צאצא של יהודים מתוניסיה כמייצג של דור זה" (דוקומנטרי, 2023, ישראל)
"אילן נחום: מה אני באמת יודע על בן הזוג שלי" (דוקומנטרי, 2023, ישראל)
"מי אמר גאווה ולא קיבל?" (דוקומנטרי, 2023, ישראל)


== אמנות פלסטית ==
בראונשטיין הציג את עבודות האמנות שלו (ציורים, מיצבים ופסלים) בתערוכות קבוצתיות, ביניהן ב"חומות חימר", תערוכה קבוצתית שאצר אילן מויאל ב"גלריה מרכזית" בתל אביב בדצמבר 2018, "וואו, איזה אבסורד", תערוכה קבוצתית שאצרה יעל פיבק אילן ב"גלריה המקרר" בתל אביב באפריל 2019 ואף פתח את פסטיבל "Legs Tel Aviv 2019"במופע הפרפורמנס שלו "מטרונום" ב"גלריה נולובז" בתל אביב במאי 2019. ביולי 2022 השתתף בראונשטיין בתערוכה הקבוצתית "צוואר הבקבוק" במרכז קהילתי אריק איינשטיין בתל אביב.
בין יוני ליולי 2023 הציג בראונשטיין תערוכת יחיד, "ישיבה בוי" שמה, ב"גלריה ק'" בתל אביב. התערוכה כללה מבחר עבודות של האמן:
ציורים, וידאו ארט ומיצבים - אשר כולן נמכרו במהלך התערוכה - ובפתיחה האמן הציג את מופע הפרפורמנס שלו, "ישיבה בוי", לצד אילן נחום.
בנובמבר 2023 השתתף בתערוכה הקבוצתית "להרוג אייל קדוש" ב"גלריה ק'" בתל אביב.


== קישורים חיצוניים ==

 דורון בראונשטיין, באתר ספוטיפיי
 דורון בראונשטיין, באתר Last.fm (באנגלית)
 דורון בראונשטיין, באתר AllMusic (באנגלית)
 דורון בראונשטיין, באתר דיזר
 דורון בראונשטיין, באתר Discogs (באנגלית)
דורון בראונשטיין, דף שער בספרייה הלאומית
דורון בראונשטיין, באתר הספרייה הלאומית
דורון בראונשטיין, באתר Worldcat, על ספריו באנגלית
דורון בראונשטיין, באתר יד ושם
הספרים של דורון בראונשטיין, באתר "סימניה"
 סרטונים בערוץ של דורון בראונשטיין, באתר יוטיוב
 סרטונים בערוץ של Doron Braunshtein, באתר יוטיוב
יניב חלילי, הדרך לפסגה עוברת במיטה, באתר ynet, 22 ביולי 2003
כתבה בעיתון אמריקאי, He’s too sexy for his shirts; hoping to be a male Madonna, ספטמבר 2004
יוני רז-פורטוגלי, ‏השגריר, באתר גלובס, 15 באפריל 2008
קורין אלבז אלוש, הסופר שכותב ספרי ילדים בנושאי הקהילה הגאה. ידיעות פתח תקווה, 7 במאי 2015
הכירו את אפולו, מתוך "הכוכב הבא לאירוויזיון 2016" מאקו, 12 בדצמבר 2015
שניר פלג, גברים. נשים. אהבה. / דורון בראונשטיין, ביקורת בבלוג "הספרים ואני", 15 ביוני 2016
אורנה ליברמן, גברים. נשים. אהבה. / דורון בראונשטיין, באימגו כתב עת בנושאי תרבות ותוכן, 14 בספטמבר 2016
 ירון אביטוב, "גברים. נשים. אהבה.": כאב אמיתי עם שמאלץ, באתר הארץ, 13 במרץ 2017
הרצאה של דורון בראונשטיין במכללה האקדמית תל אביב-יפו אודות ספריו, 11 בדצמבר 2018
  קורין אלבז אלוש, ספרים במחתרת, באתר "ידיעות אחרונות", 6 בפברואר 2019
דרישה: להקצות מקום מיוחד בספריות העירוניות בפתח תקווה לספרות גאה, מור גפני-דור, mynet, מרץ 2019
"מטרונום" - מופע פרפורמנס של דורון בראונשטיין, גלריה נולובז תל אביב, 3 במאי 2019
דורון בראונשטיין, "אנחנו הכי טובים", בית אריאלה, 15 ביוני 2019
דורון בראונשטיין בספוטיפיי, 2021
ראיון של בראונשטיין עם כתבת Time Out New York, באתר YouTube, יולי 2008
כתבה באתר Summer Vacations and Settling Debts ,Glamour, יולי 2008
כתבה באתר How to Succeed in the Offensive-T-shirt Business by Really, Really Trying ,New York Magazine, יולי 2008
כתבה באתר פוליטיקו, Only in New York, נובמבר 2008
כתבה באתר הגארדיאן, People see in Obama what they want to see - that's a blessing and a curse, יולי 2008
כתבה באתר Under the Circus Tent: Looking Back on Bryant Park, WWD, יולי 2007
ראיון של דורון בראונשטיין לתוכנית טלוויזיה על ספרו "לדנה שני אבות" ב-2021
ראיון של דורון בראונשטיין לערוץ הכנסת, ב-2021
ראיון של דורון בראונשטיין לתוכנית אינטרנט אמריקאית להט"בית, ב-2024


== הערות שוליים ==