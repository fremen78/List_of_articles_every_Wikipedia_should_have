Unu praneta (de su Gregu antigu Aστήρ πλανήτης (astēr planētēs), o πλάνης Aστήρ (plánēs astēr), "istedda chi passillat") est unu corpu astronòmicu chi òrbitat a giru de un'istedda (ma chi non produsat energia po mesu de fusioni nucleari, ossiat non est issu etotu un'istedda), sa cali massa siat sufitzienti a ddi donai una forma sferoidali e sa cali fascia orbitali non tengat perunu corpu de mannesa cunfrontàbili o magiori.
Is pranetas de su Sistema Solari funt (in ordini de su prus bixinu a su Soli): Mercuriu, Venere, sa Terra, Marte, Jove, Saturnu, Uranu e Nettunu. Su praneta nanu Plutoni fiat su de noi pranetas de su Sistema Solari ma su 24 de Austu 2006 s'Unioni astronomica internatzionali dd'at bogau dae sa categoria di praneta po ddu ponni in sa categoria de is pranetas nanus.
A foras de su Sistema Solari ci funt medas pranetas extrasolaris e donnia dì si ndi funt scoberendi medas atrus.