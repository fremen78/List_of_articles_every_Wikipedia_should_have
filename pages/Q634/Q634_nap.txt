Nu chianéta è nu cuorpo celeste ca, visto d"a Terra, se move rispetto all'ate stelle che apparentemente rèsteno fisse dint' 'o cielo. 'A definizzione classica cumprennéva perciò 'e chianite visìbbele che gíreno torno torno ô sole, e in ebbeca muderna s'hannu junchiuto Urano, Nettunno e Prutone, visìbbele solo cu 'n ucchiarone. 'O 24 'e aùsto 2006 Prutone fuje scrasseficato e nun è cchiù nu chianéta. 'A lista d"e chianite, in ordene 'e distanza d"o sole è:

Mercurio
Venere
Terra
Marte
Giove
Saturno
Urano
Nettunno
e formeno 'e chianite d"o sistema solare.
'A storia 'e ll'astronumia è chjena d'episode addó certe cuorpe hanno state difficilmente crasseficate. Accussì, quanno Giuseppe Piazzi scuprette nu cuorpo celeste che se muveva dint' 'o cielo, 'a sera d"o capudanno d"o 1801, a primmo acchitto se penzaje a nu chianeta nuovo. C' 'o tiempo se scuprette ca 'o chianeta nuovo, che fuje chiammato Cerere, era 'o primmo cuorpo celeste 'e na nova categoria 'e cuorpe celeste, assimilabbele a chianite, ma cchiù piccerille: l'asteroide.
N'ata rivoluzzione d"a storia d"a definizzione d"e chianite succedette recentemente. A fine d"o vintesimo seculo duje astruonome sguizzere, Mayor e Didier Quelot, scupretteno ate chianite, che però nun se moveno torno torno o sole, ma gíreno torno torno a ate stelle. Scupretteno 'o primmo chianeta extrasulare.