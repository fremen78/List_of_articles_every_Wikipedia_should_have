Una planeta (d'o latín < PLANETA y iste d'o griego πλανήτης ("planētēs": «vagabundo u camandulero»)) ye un cuerpo sin de luz propia (que no ye, por tanto, una estrela) que chira arredol d'una estrela; que tien forma esferica, u cuasi esferica (ya que en tener prou masa, a suya gravedat supera as fuerzas d'o cuerpo richido); y que ye o elemento prencipal adintro d'a suya orbita; seguntes a definición d'a reunión d'a Unión Astronomica Internacional de Praga, de l'anyo 2006. Asinas, se diz planeta a cadagún d'os cuerpos que describen orbitas elipticas arredol d'o Sol u, en cheneral, d'una estrela. Son planetas d'o sistema solar: Mercurio, Venus, a Tierra, Marte, Chupiter, Saturno, Urano y Neptuno. No'n son Ceres que se considera una planeta nana, ni Plutón, considerato o paradigma d'as planetas nanas transneptunianas muitas d'as cuals encara no tienen nombre.


== Planetas d'o sistema solar ==
I hai ueito planetas en o nuestro sistema solar. Son (empecipiando per o mas amán d'o Sol): Mercurio, Venus, Tierra, Marte, Chupiter, Saturno, Urano y Neptuno.


=== Clasificación ===
Istas planetas pueden estar clasificadas en cuantas categorías seguntes a suya composición:

Planetas terrestres: son planetas composadas prencipalment per rocas: Mercurio, Venus, Tierra y Marte.
Planetas chigants: son as planetas muito mas masivas que los terrestres: Chupiter, Saturno, Urano y Neptuno.
A la suya vegada se pueden distinguir entre:

Chigants gasiosas: que son composaus prencipalment per hidrocheno y oxicheno: Chupiter y Saturno.
Chigants chelatas: que son composaus d'augua, metano y amonia con atmosferas densas de hidrocheno y helio: Urano y Neptuno.


=== Caracteristicas prencipals ===

* O diametro y masa s'expresan en relación a la Tierra  
** Inclinación d'orbita (en relación con l'ecliptica)  
*** Satelites naturals


== Exoplanetas ==
Os exoplanetas son aquellas planetas que son difuera d'o lo nuestro sistema solar. Dica octubre de 2019 s'han descubierto 4118 exoplanetas que orbitan en 3063 sistemas solars.


== Referencias ==