Cengiz Han (öz adı Temucin — şarqiy türk sözünden "temürci" (onıñ manası — demirci) asıl olğan bir adı, Cengiz ise — "tengiz" degen eski türk sözünden türegen ve "deñiz" manasına kelgen fahriy unvanı, 1155 ya da 1162 s. — 1227 s. avgustnıñ 25-i) —  ulu bir qara tatar seraskeri ve devlet erbabı, çeşit türk (qıyatlar, naymanlar, merkitler, tatarlar, kereitler, misal içün) ve moğol (oyrat, misal içün) qabilelerini birleştirgen ve dünyada eñ büyük kontinental imperiyasını teşkil etti. Cengiz Hannıñ babası — Qıyat Börü Teginlerniñ çavuşıdır. 1206 senesi Qurultayda Temucin ulu han (haqan) ilân etilgen.


== Genetika ==

Koreya genetikleri Cengiz Hannıñ balalarınıñ mezarlarını teşkerip,  Cengiz Hannıñ Avropalı R1b-M343 gaplogruppasınıñ taşıyıcısı olğanını bildiler. Anastasiya Agcoyan tarafından ögrenilgen numüneden belli ki, Qırımdaki qırımtatarlar arasında eñ çoq rastkelgen üçünci gaplogruppa — R1b-M343. Zemaneviy monğollar arasında ükümdar gaplogruppalar C, O, N. Amma R1b gaplogruppası olarnıñ arasında yoq.


== Cengiz Han aqqında alınmalar ==

Tatarlarnıñ ilki köterilgen topraqları qıtay [Avropada "kidan" ya da "hitan" olaraq belli] topraqlarından şimaliy-ğarpta yerleşken. Tatar qabileleri ayrı bir şato [eski bir türk qabilesi] qaviminden keleler. Olarnıñ üç çeşiti bar: qara, aq ve kiyik <...> Şimdiki imperator Cengiz, em de bütün serdarlar, nazirler ve itibar adamları qara tatarlardır.

[Men], Hun, olardan [keçmişleri aqqında] çoq soray edim ve moğollar çoqtan qırılğanını ve ğayıp olğanlarını bildim.

[Tatarlar] da moğollarğa cenkçi halq olaraq suqlana ve şunıñ içün sultanlıqnıñ adını «Uluğ Moğol Devleti» dep belgileyler. [Bunı] olarğa qaçqan Yürçen memurları da ögrettiler. [Men], Hun, şahsen olarnıñ imperatornıñ muvaqqat yerini alğan Go-van Mo-hou er sefer özüne «biz tatarlar» dep nasıl adlandırğanını farq ettim; olarnıñ bütün ürmetli adamları ve serdarları [da] özlerini «biz tatarmız» dep adlandırdılar. Olar monğollar kimler edi bilmeyler.
Men-da bey-lu tatarlarnıñ tarihı üzerinde Çengiz Hannıñ ayatı devamında yazılğan bir menbadır (1221). «Moğollarnıñ gizli tarihı» dep adlandırılğan kitap küçlü türk tesiri olğan mançjur tilinde, qıtaylarnıñ emirinen XV asırda yazılğan ve defalarca sahtalaştırılğan. XIX asırda rus ruhaniyi Kafarov tarafından sahtalaştırılğan, bu Kafarovnıñ versiyası bu künge qadar saqlanıp qaldı.


== İhtar ==


=== Menbalar ===


=== Kitaplar ===
Садур Валиахмет Тюрки, татары, мусульмане / И. З. Мухамеджанов. — М: Марджани, 2012. — С. 250. — 400 с. — ISBN 978-5-903715-31-2
Gorshenina, Svetlana. L'invention de l'Asie centrale: histoire du concept de la Tartarie à l'Eurasie. — Droz, 2014. — 702 p. — ISBN 9782600017886