Genghis Khan (basa Mongol: Чингис Хаан Chinggis Khaan, IPA: [ʧiŋgɪs χaːŋ], Činggis Qaɣan; kurang luwih 1162 – 1227) sing lair mawa jeneng Temüjin (tegesé "tukang wesi"), iku Khan Mongolia lan kanthi anumreta diwèhi gelar Khagan ("maharaja" utawa "kaisar") saka kakaisaran Mongol, Karajan gedhé dhéwé sing gegandhèngan sing naté ana sajagad.
Dhèwèké munggah ing kakuwasan déné olèhé manunggalaké akèh suku-suku nomad ing Asia Lor-Wétan. Sawisé ngedegaké kamaharajan Mongol, dhèwèké olèh gelar "Genghis Khan". Banjur dhèwèké miwiti kawicaksanan pulitik jaban rangkah sing agrèsif. Saindhenging Asia Wétan lan Asia Tengah diinvasi. Pungkasané, isih nalika Genghis Khan urip, mèh sa-Asia kabèh dikuwasani déning bangsa Mongol.
Genghis Khan tilar donya ing taun 1227 sawisé ngalahaké bangsa Tangut. Banjur dhèwèké dikubur ing sawijining kuburan sing ora ditandhani. Para katurunané banjur mbanjuraké ngambakaké kamaharajan Mongol saindhenging Asia lan Éropa déné nguwasani utawa nggawé vazal-vazal ing laladan-laladan sing jaman saiki péranganing China, Koréa, Kaukasus, Asia Tengah, Ruslan , Éropa Wétan lan Wétan Tengah.