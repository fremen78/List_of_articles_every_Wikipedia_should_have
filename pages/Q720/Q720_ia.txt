Gengis Khān (in mongolico: ᠴᠢᠩᠭᠢᠰ ᠬᠠᠭᠠᠨ Chinggis Khaan, [t͡ʃiŋgis xa:n]; nascite: ᠲᠡᠮᠦᠵᠢᠨ Temüjin, "ferrero"; c. 1162 - 18 de augusto 1227) esseva le fundator e Khagan (o imperator) del Imperio Mongol, le plus grande imperio continue in le historia.  Ille ganiava poter politic e militari per unir le varie tribos nomadic del nordest de Asia, includente partes grande de China.  Post que funder le Imperio Mongol e ganiar le titulo "Gengis Khan", ille initiava le invasiones mongol que ganiava le majoritate de Eurasia.  Su campanias esseva assatis accompaniate per massacros de populationes civil.
Ante le morte de Gengis Khan, ille appunctava Ogedei Khan como su successor e divideva su imperio inter su filios e granfilios.  Ille moriva in 1227 post vincer super le Xia Occidental.  Ille esseva interrate in Mongolia, in un fossa non marcate in un location non cognoscite.  Su descendentes meliorava le extension del imperio Mongol per vincer o vassallar le regiones ubi hodie es China, Corea, Russia, Europa Oriental, e le Oriente Medie.  Plure de su descendentes practicava le massacros de populationes civil, creante un reputation sanguinose pro le imperio.
Hodie, Gengis Khan es considerate le patre de Mongolia.


== Referentias ==