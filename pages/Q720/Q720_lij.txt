Gènghiz khān ⟨ǧìṅgℎʃ kℎàan⟩. - Fondatô de l'Impeo mongolo (foscia 1167-1227). 
O so nomme personâ o l'ea Temujin, e Gènghiz khān o l'ea solo che un tittolo onorifico de inçerto scignificao. 
Unificao i Mongoli, o Gènghiz khān o sconfisse i Jurcen (cineize Jin), dominatoî da Ciña do nord, a-i quæ o levò a Manciuia e a region de l'attoâ Pechin (1213-15). O mosse quindi verso ocidente, invadendo e conquistando o regno do Khwā- rizm Shāh fra l'Axia centrâ e l'Iran. Tæ conquiste fun continoæ da-i so lœugotenenti inte l'Iran ocidentâ e inta Ruscia do sud. Into fratempo o Gènghiz khān o tornò inta Mongolia pe repiggiâ a conquista da Ciña settentrionâ, ma o fu cugeito da-a morte mentre o l'assediava a capitâ do regno di Tangut ò Hsi Hsia. 
O Gènghiz khān o l'è passao a-a stoia comme 'n gran destruttô, ma comme un gran condutê ascì, comme organizzatô e legislatô do mondo nomade, comme fondatô de 'n impeo che pe mezo secolo o compreize quæxi tutta l'Axia a nord de l'Himalaya.


== Atri progetti ==

 Wikimedia Commons a contêgne di files in sce Genghis Khan