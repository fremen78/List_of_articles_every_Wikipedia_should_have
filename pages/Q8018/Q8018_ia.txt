Augustino de Hippona (nomine in latino, Aurelius Augustinus Hipponensis) (354-430 p.C.) esseva le episcopo de Hippona in Africa del nord. Ben que ille esseva educate como un christiano per su matre credente, Augustino deveniva un atheo durante su juventute. In 387 p.C. ille esseva baptisate in le christianismo, ma durante plure annos sequente ille sequeva le heresia del gnosticismo. Plus tarde in su vita Augustino retornava al christianismo orthodoxe. Consecrate episcopo in 396, ille deveniva un del plus grande theologos e scriptores del ecclesia antique, e su influentia permane usque hodie. E Luther e Calvin esseva inspirate per le introspectiones theologic de Augustino. Le ecclesia catholic roman le venera como sancto.


== Termino derivate ==
Le  augustinismo  es un termino usate in duo sensos principal. 

Illo se refere al conceptiones de Augustino de Hippona concernente le doctrina del salvation, in le qual es emphatisate le necessitate del gratia divin. In iste senso, le termino es le antithese de Pelagianismo.
Illo es usate pro referer se a ille corpore de opiniones intra le ordine augustinian durante le Medievo, independentemente si iste conceptiones deriva o non de Augustino de Hippona.