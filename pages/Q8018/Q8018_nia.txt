Agustinus Hippo (li Latin, Aurelius Augustinus Hipponensis, 13 November 354 - 28 Agustus 430) ma asese lakaoni khönia Santo Agustinus, no samösa filosofo ba teologo moroi ba götö mböröta ndra niha Keriso. Ngawalö zinurania no tobali fondrou'ö wa'auri fa'anihakeriso awö wondrou'ö filosofi ba teologi ba Eropa. Agustinus no göi uskup Keuskupan Hippo Regius (iada'a töinia Annaba, Aljazair) ba Numidia (sambua provinsi Roma ba Afrika me luo da'ö). Ya'ia andre no samösa ba gotalua ndra tua Gereja fondrege tehöngö moroi ba mböröta Gereja börö wa'oya mbuku si no isura ba me ato niha sangoguna'ö ya'ia irege lasöndra haga ba wa'auri ba ba wamatira. Moroi ba gotalua mbuku soya andrö nisurania so dombua mbuku fondrege oya labaso niha ba gulidanö: De civitate Dei contra paganos ("Banua Lowalangi") ba Confessiones ("Ngawalö wangaku").