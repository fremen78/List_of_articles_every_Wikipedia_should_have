Bahaso Cino  (汉语/漢語; Hànyǔ atau 中文; Zhōngwén) adolah kalompok bahaso nan takaik tapi ragam bahaso nan, dalam banyaik kasus, indak dapek dipahami satu samo lain dek panutua ragam-ragam bahaso nan balainan. Bahaso Cino marupoan cabang rumpun bahaso  Sino-Tibet.  Di nagari China, bahaso Cino ditutua dek Cino Han nan manjadi majoritas, jo kumpulan-kumpulan etnik lain.  Ampia 1.2 bilion urang (labiah kurang 16% populasi tuntas dunia) batutua sabantuak bahaso Cino sabagai bahaso partamo mareka.
Ragam-ragam bahaso Cino lazimnyo disabuik dek panutuaasli sabagai dialek bahaso Cino nan tungga, tapi ahli linguistik bakato sabagai rumpun bahaso, bahaso iko bamacam ragam.
Pabedoan dalaman bahaso Cino dapek dibandingan jo Bahaso Roman, tapi inyo mungkin labiah baragam. Tadapek antaro 7 jo 13 kalompok bahaso Cino wilayah utamo; nan paliang banyak ditutua adolah Mandarin (labiah kurang 960 juta), diikuti dek bahaso Wu (80 juta), Yue (60 juta) jo Min (70 juta).  Kabanyakkannyo indak dapek dipahamisatu samo lain, maupun ado juo, sarupo bahaso Xiang jo babarapo dialek Mandarin Barat Daya bakongsi kato nan samo jo dapek samo-samo dipahami dek panutua-panutuonyo. Dari sagi linguistik, kasadonyo ragam bahaso Cino basipaik ton jo analitik.


== Rujuakan ==