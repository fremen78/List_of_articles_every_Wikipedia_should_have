Chiniana od anke Mandarina esas linguo (o grupo di lingui) parolata en Chinia, Taiwan, Singapur ed altra regioni da plu kam 1.300 milioni personi.


== Historio di la skribita linguo ==
La maxim frua existanta blok-imprimita libro en Chinia, qua montras dato, esis datizata ye 11 di mayo 868. Ol kontenas tradukuro aden la Chiniana linguo di Budista texto la "Diamanta Sutra". La texto esis tradukita aden la Chiniana de la Sanskrita cirkume ye la yaro 400; la titulo en la Sanskrita esas Vajracchedika Prajnaparamita Sutra. Ca Chiniana imprimuro esas paper-volvajo, longeso cirkume 5 m, formacita de sep bendi de kunglutinita papero. Ol esis en granda kolekturo de manuskripti e blok-imprimaji, trovita en la Mogao-kaverni, proxim Dunhuang en nord-westa Chinia. Oli ri-deskovresis en 1900 da lokala monakulo. Multa de oli, inkluzanta la "Diamanta Sutra", obtenesis da Hungariana arkeologo Aurel Stein en 1907.