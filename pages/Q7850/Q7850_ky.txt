Табышалиев, Салмоорбек (15.3.1928, Чүй облусу, Сокулук району, Кызылтуу айылы – 1993, Бишкек) – тарых илиминин доктору (1970), Кыргызстан ИАнын академиги (1989; корреспондент-мүчө, 1974). 


== Кыскача өмүр таржымакалы ==
Салмоорбек Табышалиев 1928-жылы 15-мартта Кыргызстандын Чүй өрөөнүндөгү Сокулук районуна караштуу Кызыл-Туу айылында туулган.
1946-ж. Кыргызстан мамлекеттик педагогикалык институтун бүткөндөн кийин, анда окутуучу (1950–51), 1952–53-ж. Кыргызстан КП БКга караштуу Партия тарыхы институтунун директоруна орун басар жана сектор башчы, 1952–54-ж. Кыргызстан ЛКЖС БКнын катчысы болуп иштеген.
1954–56-ж. Кыргызстан ИАнын Тарых институтунун директору, 1956–60-ж. Кыргызстан БКнын бөлүм башчысы, партиянын 1-Май райкомунун 1-катчысы, Кыргызстан КП БКга караштуу Партия тарыхы институтунун директору болгон. 
1960–76-ж. КМУнун (азыркы Жусуп Баласагын атныдагы Кыргыз улуттук университетинин)  ректору болгон. 
4.7.1975 - 27.3.1980 - Кыргыз ССР Жогорку Кеңешинин төрагасы болгон. 
1976–-83-ж. Кыргызстан ИАнын вице-президенти жана коомдук илимдер бөлүмүнүн төрагасы. 
1983–92-ж. КР УИАсынын Тарых институтунда бөлүм башчы, директору болгон. 
1992-жылдан ушул эле институттун дирекциясынын кеңешчиси. 
1993-жылы дүйнөдөн кайткан. Сөөгү Бишкектеги "Ала-Арча" көрүстөнүнө коюлган.


== Чыгармачылыгы ==
Эмгектери Кыргызстандагы социалдык жана коммунисттик курулушка, комсомолго, жогорку окуу жайларынын тарыхына арналган. 150дөн ашык илимий эмгектин автору. 


== Сыйлыктары. Наамдары. Коомдук ишмердиги ==
Кыргыз ССР Жогорку Советинин депутаты (1963–80). 
Кыргыз Республикасынын мамлекеттик сыйлыгынын лауреаты (1970). 
Ленин, Эмгек Кызыл Туу, 2 «Ардак Белгиси» ордендери менен сыйланган.


== Эстутум ==
2013-жылдын 19-декабрында Бишкек шаарында Жусуп Баласагын атныдагы Кыргыз улуттук университетинде академик Салмоорбек Табышалиевдин 85 жылдыгына арналган илимий-тажрыйбалык жыйын өткөрүлдү.
С. Табышалиевдин аты Бишкек шаарында КУУнун жанындагы көчөгө берилген.


== Колдонулган адабият ==
Асанов У.А., Джуманазарова А.З., Чоротегин Т.К. Кыргызская наука в лицах: Краткий исторический и био-библиографический свод / Отв. ред. У.А.Асанов. - Бишкек: Центр госязыка и энциклопедии, 2002. - 544 стр., илл., карты. (ISBN 5-89750-142-4) [U.A.Asanov, A.Z.Jumanazarova, T.Chorotegin. Kyrgyzskaia nauka v litsah: Kratkiy istoricheskiy I bio- bibliograficheskiy svod / Otv. Red. U.A.Asanov. – Bishkek: Tsentr gosyazyka I entsiklopedii. 2002. – 544 pages, ill., map. (ISBN 5-89750-142-4)]
Кыргыз Тарыхы. Энциклопедия. Мамлекеттик тил жана энциклопедия борбору. Бишкек, 2003.


== Интернеттеги шилтемелер ==
http://nlkr.gov.kg/index.php?Itemid=1&id=1008&option=com_content&task=view
http://www.literatura.kg/articles/?aid=605
http://baza-referat.ru/%D0%A1%D0%BF%D0%B8%D1%81%D0%BE%D0%BA_%D1%80%D1%83%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B5%D0%B9_%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0_%D0%9A%D1%8B%D1%80%D0%B3%D1%8B%D0%B7%D1%81%D1%82%D0%B0%D0%BD%D0%B0 Archived 2019-12-16 at the Wayback Machine