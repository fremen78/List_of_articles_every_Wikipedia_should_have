Cini zyvon (kitaj, sinitə, yštə nom cin. 中文, ad. cin. 漢語, hos. 汉语 ijən čo) — zyvon ja zyvonə xycə ce sino-tibetə zyvonon xyjzoniku, kom čurbəčurə ləhcəš heste. Ysət ən ve pevylo byə zyvon hisob bejdə, umumi gəp žəkəs 1,3 milliardisə veje.


== Pevylo be ==
Vejni CXR-ədə ijən Tajvanədə pevylo kardə byən ce cini čurbəčurə ləhcon. De etniki holi dijə kardejədə cini zyvoni gəp žəkəson xan millət hisob bejdən. Kali cini zyvoni ləhcon žəgo fərǧ dojdən ki ijəndy hici dərəse bedəni əve ki kali mytəxəssison əvoni bənə čo zyvonon hisob kardejdə.