De chineesche or sinitsche Spraken billt een vun de beid Telgen vun de sinotibetsche Spraakfamilie, de anner Telg sünd de tibetobirmansche Spraken. Chineesche Spraken warrt hüüt vun ca. 1,2 Milliarden Minschen spraken, von disse lebt de meeste in de Volksrepubliek un de Republik China (Taiwan). In vele Lannen, vör allen in Süüdostasien, gifft dat gröttere chineesche Minnerheiten. De chineesche Spraak mit de gröttste Tall an Sprekers is de Hoochchineesche, de faken eenfach as „chineesche Spraak“ betekent warrt.