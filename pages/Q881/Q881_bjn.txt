Viétnam (Bahasa Viétnam: Việt Nam), bangaran rasmi Republik Sosialis Vietnam (Cộng Hòa Xã Hội Chủ Nghĩa Việt Nam) adalah nagara paling timur di Samananjung Indochina di Asia Tunggara. Viétnam bawatasan lawan Ripublik Rakyat Cina di subalah utara, Laos di subalah barat laut, Kamboja di subalah barat daya dan di subalah timur tabantang Laut China Salatan. Lawan populasi sakitar 84 juta jiwa, Viétnam adalah nagara paracapnya numur 13 di dunia. Viétnam tamasuk di dalam grup ikunumi "Next Eleven"; manurut pamarintah, GDP Viétnam tumbuh sabasar 8.17% pada tahun 2006, nagara lawan partumbuhan pahancapnya kadua di Asia Timur dan panambayan di Asia Tunggara. Pada uncit tahun 2007, mantri kauangan manyata'akan partumbuhan GDP Viétnam dipakira'akan mancapai rékor tatinggi dalam sapuluh tahun tauncit sabasar 8.44%.