An Sosyalistang Repubika kan Bietnam (sa Ingles: Vietnam; sa Bietnamita: Cộng hòa Xã hội chủ nghĩa Việt Nam) sarong nasyon sa Asya. Namumugtak ini sa pinakasirangan na parte kan Rawis kan Indotsina sa Sur-subangan na Asya. Napapalibotan ini kan Tsina sa norte, kan Laos sa norteng sulnopan, kan Kambodya sa sur-sulnopan, asin kan Dagat Sur nin Tsina sa subangan. Sa populasyon kaining 86 milyon, an Bietnam iyo an ika-13ng pinakamataong nasyon sa bilog na kinaban.