Vietnam (vi. Việt Nam), amdlisch Sozialisdischi Rebublig Vietnam is än Schdaad in Siedoschdasie. Ugfähr 89 Millione Lait wohne im Vietnam unn er hot e Fläsch vun 330.898 km². Dodemit hot es ä Bevelkerungsdischd vun 263,2 Oiwuhner/km² Vietnam isch s fünftgreeschte Land in Indochina. Er grenzd an die drai Schdaade Schina, Laos, Kambodscha unn an des Siedschinesische Meer. Die Haubdschdadt iss Hanoi, die greeschd Schdadt Ho-Chi Minh-Schdadt. Saiddem 21. Juli 1954 iss Vietnam vun Frongraisch uabhängisch.
Die eenzisch Bardai, welle in Vietnam regiere derf iss die Kommunisdische Bardai vun Vietnam. Dodemid herrschd en audoridäres Oibardaiesyschdem, vun de Schdaadsfoam her iss es awwa ä sozialisdischi Volgsrebublig. Die Kommunisdische Bardai schdelld nadierlisch aa de Präsidend, zurzaid Nguyễn Minh Triết unn de Premierminischda, zurzaid Nguyễn Tấn Dũng.
Unnerdaild isch Vietnam in 59 Provinze unn 5 Munizipilidäde, dånåch folge Schdädt, Dischdriggde unn Derfer.
De Norde waisd en drobisches Wechslklima uff, de Siede iss drobisch.


== Webpeidsch ==
 Commons: Vietnam — Waitere Mulitimediadataie zum Artikel

Länderinformationen des Auswärtigen Amtes zu Vietnam