Parys (Frans: Paris) is 'n oofdstad va Vrankryk. In 't stad zelve weunn d'r 2 miljoen menschn. Pak je grôot-Parys, ton kom je gemakkelik an 10 miljoen. De bynoame van Parys is de Lichtstad.
Parys is êen van die steedn woa da je op e poar vierkante kilometers de hêle weireld byêen et. Alle sôortn menschen weun d'r tope, va verschillige cultuurn en toaln.


== Bevolkieng ==
D'inweuners van Parys noemn we Paryzenaers of Parisiens (fr) .


== Attraksjes ==
Parys is e stad die al vele êeuwn menschn antrekt. Toeristn vinn dat er e romantische antrekkiengskracht van uutgoat.

Ieffeltôorn: 't mêest bekende monument in Parys.
Louvre: e museum mi topstikkn ut olle tydn, o.a. de Mona Lisa va Leonardo Da Vinci.
Moulin Rouge: e cabaret mi snelle danseressn mi pluumn in nunder gat die de French cancan dansn.
Champs Elysées: de bekendste wienkelstroate, woa da sedert 1975 oek de Tour de France ankomt.
Notre Dame: e kerke uut de vroege gotiek. Oek bekend va ze bultenoare.
Montmartre: vroeger e plekke voe echte artistn, nu e val voe toeristn die slichte schilderyn koopn.
Père-Lachaise: e kerkhof da vul legt me beroemde menschn lik Oscar Wilde, Edith Piaf, Albert Camus, Molière e Jim Morrison.