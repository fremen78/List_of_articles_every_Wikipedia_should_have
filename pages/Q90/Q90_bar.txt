Paris (frz. [paˈʀi]) is de Haptstod vo Frankreich und vo da Region Île-de-France. Da Fluss Seine teit de Stod in an neadlichn Tei (rive droite „rechtes Ufa“) und an sidlichn Tei (rive gauche „linkes Ufa“). De Stod hod offiziej 2.190.327 Einwohna (Stond: 2016), im städtischn Gebiet in und um Paris lem owa 12.532.901 Menschn
S Gebiet des wo außahoib vo da Ringautobahn (frz. boulevard périphérique) liegt, san de Vorstädt vum sognenntn Banlieue (weatli Bannmeile), des wo administrativ nimma zua Paris gheat. Paris is oane vo de bedeitendstn Wejdstädt und Siez vo da UNESCO, da OECD und da ICC.


== Gschicht ==
De Stod hod se aus da kejtischn Siedlung Lutuhezi auf da Seine-Insl entwicklt, wo heit Ile de la Cité hoaßt. De Kejtn worn vom Stamm vo de Parisii. Noch da Erobarung vo da Siedlung durch de Rema is se ois Lutetia ausbaut und befestigt worn. Da Franknkini Chlodwig hod se 508 nocha zua Haptstod vo seim Reich gmocht. Seit damois is de Stod fost ununtabrocha de Haptstod vo Frankreich.


== Sengswiadigkeitn ==
Des Woahzeichn vo da Stod is da Eiffelturm, a Stoihkonstruktion ausm Joa 1889.
Louvre – Museum
Champs-Elysees – Prachtstroßn
Arc de Triomphe (Triumphbogn)
Sacre Coeur, Kira
Notre Dame – Kathedrein
Invalidendom mit Grab vom Napoléon Bonaparte
Musee d'Orsay – Museum mit berühmte impressionistische Moija
Palais de la Decouverte – Wissenschaftsmuseum
In dem Vorort Versailles sidwestli vo Paris findt si des Schloss Versailles.


== Wirtschafd und Infrastruktur ==
Paris is des ibaragade politische, wirtschafdliche und aa kuituareje Zentrum vo Frankreich und sei greßta Vakeahsknotnpunkt (mit drei Flughäfn und sechs Kopfbohnhäf). De wichtigstn Bahnvabindunga san de Fernstreckn za de andan Großstädt vo Frankreich Marseille, Lyon, Bordeaux, Toulouse, Straßburg und Rennes, de zum Tei mit TGV-Zig befoarn wern. Außadem gejtn de Streckn vom Eurostar noch London und Brissel ois wichtige eiropäische Vabindunga. De Flughäfn Charles-de-Gaulle und Orly liegn am Rand vom Bollungsgebiet ile-de-France.


== Sunstigs ==
Der Nam Paris is ähnlich wia Berlin oda York aa vo Kolonistn in da ganzn Wejd zua Benennung vo eanane nei grindten Städt gnutzt worn. So gibts den Stodnama Paris heit aa in Australien und Texas.


== Beleg ==


== Literatua ==
Hanno Ballhausen: Chronik der Metropolen. Paris. Wissen Media Verlag GmbH, Gütersloh 2004, ISBN 3-577-14599-4
Jean-Pierre A. Bernard: Les deux Paris: les représentations de Paris dans la seconde moitié du XIXe siècle, Seyssel: Champ Vallon, 2001
Jean Firges: Die Stadt Paris. Geschichte ihrer Entwicklung und Urbanisation. Sonnenberg-Verlag, Annweiler am Trifels 2002, ISBN 3-933264-00-6
Ursula von Kardorff: Adieu Paris. Streifzüge durch die Stadt der Bohème, Kindler-Verlag, München 1974, ISBN 3-463-00590-5
Herbert R. Lottman: Der Fall von Paris 1940, Piper, München 1994, ISBN 3-492-03531-0
Giovanna Magi, Rita Bianucci, Hubert Bressonneau: Kunst und Geschichte von Paris und Versailles. Besichtigung aller bedeutenden Monumente und Museen., Konrad-Theiss-Verlag, Stuttgart 2002, ISBN 3-8062-1697-5
Gerhard Sälter: Polizei und soziale Ordnung in Paris., Vittorio-Klostermann-Verlag, Frankfurt am Main 2004, ISBN 3-465-03298-5
Klaus Schüle: Paris. Die politische Geschichte seit der Französischen Revolution., Gunter-Narr-Verlag, Tübingen 2005, ISBN 3-8233-6183-X
Fritz Stahl: Paris. Eine Stadt als Kunstwerk., Rudolf Mosse Buchverlag, Berlin 1929
Georg Stefan Troller: Dichter und Bohemiens. Literarische Streifzüge durch Paris, Artemis & Winkler, Düsseldorf 2003, ISBN 3-538-07149-7
Richard Wunderer: Paris – Sittengeschichte einer Weltstadt., Weltspiegel-Verlag, Stuttgart 1967, ISBN B0000BU9UC
Vorlage:Großes Bild/Wartung/Breite mit Einheit


== Im Netz ==

Hoamseitn vo da Stod (franz.)
Parisa Fremdenvakeasamt
Paris City Guide (franz.)
deutsch.pidf.com Offizieje Tourismus-Netzseitn Paris Île-de-France (franz.)
Stodplan vo Paris
Parisa Commerces