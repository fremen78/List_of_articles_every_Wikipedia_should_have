Порилук або цескова цибуля  (серб. празилук, горв. poriluk, русй. лук-порей, укр. пор и тиж так цибу́ля пора, порей, пор, пір, поль. por, чес. pór zahradní, слц. por) то файта цибулї, одховани вариєтет южноевропско-заходноазийскей файти Allium ampeloprasum. Порилук дворочна лїсцаста рошлїна висока до 85 центи. Цибулька длуговаста, без оштрого паху. Лїсца длуговасто-ланцасти, а квет вельки и лабдасти. Хаснує ше у костираню швижи або варени. 


=== Наукова класификация ===
Царство: Plantae 
Дивизия: Magnoliophyta 
Класа: Liliopsida 
Ряд: Asparagales 
Фамилия: Amaryllidaceae 
Род: Allium 
Файта: A. ampeloprasum 
Биномне мено  
Allium ampeloprasum 
L. 

Историят: Велї науково назви хасновани за порилук, алє ше их тераз третирує як култивари A. ampeloprasum.  
Походзенє и хаснованє – порилук по походзеню зоз Штредожемя и то давна рошнїна. За єдзенє ше хаснує стебло и лїсца.  
Опис рошлїни: порилук дворочна рошлїна: перши рок формує моцне фалшиве стебло, при даєдних сортох високе и до 80 центи, шлїдуюцого року розвива длугоке стебло високе и до 2 метери. На стеблу ше находзи вельки лабдасти квет, з вельким числом цвиткох хтори опращкую инсекти. Нашенє дробне (1 ґрам ма 300-400 нашенка). Розстоянє медзи шорами (у центиметрох) 70-75, розстоянє у шоре 7-15, трошенє нашеня за розсадзванє g/ha 1000-1500, число рошлїнох по ha 140000-200000, а минимална температура ключканя 2 °C, оптимална температура ключканя 20 °C.  
Продукция: порилук барз добре реаґує на гноєнє кед ше гної на час. Лєгко го мож одховац з нашеня и може стац на полю або у загради як предлужена жатва хтора ше одвива после 6 мешацох од садзеня. Жем муши буц розтресаца, мелка и добре дренирована. Звичайно дозрева вєшенї, алє го мож винїмац и вчас, кед є груби як палєц, а мож го и преридзиц и зохабиц най нарошнє вельо векши и грубши. 
Чкодлївци – найчастейше го нападаю файти  трипсох Thrips tabaci и мольох, а часто є подлєжни и порилуковей ардзи (Puccinia allii).  
Винїманє и чуванє – порилук ше винїма у новембру; рошлїни ше таргаю, вицагую, а кед то чежко идзе, корень ше подрезує з мотику. Рошлїни ше очисца од старих поламаних лїсцох, а корень скраци на 2-3 центи.  

Файти - нєшка єст велї файти порилуку, алє спомнєме лєм нови гибриди: за лєтню продукцию вермонт, станлеу Ф1; за єшеньску продукцию варн; за жимску продукцию аркансас и лавренц. 

Нутритивна вредносц на 100 g (3,5 oz) 
Енерґия -  255 kJ (61 kcal) 
Угльово гидрати - 14,15 g 
Цукри - 3,9 g 
Поживово влакна - 1,8 g 
Масци - 0,3 g 
Протеїни - 1,5 g 
Витамини 
Витамин А екв. - (10%) 
бета-каротен - 83 μg 
лутеин зеаксантин - (9%) 
1.000 μg 
1900 μg 
Тиамин (Б1) -(5%) 
0,06 mg 
Рибофлавин (Б2) - (3%) 
0,03 mg 
Ниацин (Б3) - (3%) 
0,4 mg 
Витамин Б5 - (3%) 
0,14 mg 
Витамин Б6 - (3%) 
0,14 mg 
Фолат (Б9) - (16%) 
64 μg 
Витамин Ц - (14%) 
12 mg 
Витамин Е -(6%) 
0,92 mg 
Витамин К - (45%) 
47 μg 
Минерали 
Калциюм - (6%) 
59 mg 
Желєзо - (16%) 
2,1 mg 
Маґнезиюм - (8%) 
28 mg 
Манґан - (23%) 
0,481 mg 
Фосфор - (5%) 
35 mg 
Калиюм - (4%) 
180 mg 
Други конституенти 
Вода - 83 g 


== Литература ==

Радмила Шовлянски, Словнїк защити рошлїнох и животного стредку сербско-руско-латинско-анґлийски, Дружтво за руски язик, литератур и културу, Нови Сад 2010, б. 130

Сербско-руски словнїк О-Ш, Нови Сад 1997, б. 300


== Вонкашнї вязи ==
https://sr.wikipedia.org/sr-ec/%D0%9F%D1%80%D0%B0%D0%B7%D0%B8%D0%BB%D1%83%D0%BA

https://hr.wikipedia.org/wiki/Poriluk