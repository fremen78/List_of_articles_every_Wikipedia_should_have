Pariis (prantsusõ keelen Paris (paʁi)) om Prantsusmaa pääliin nink kõgõ suurõmb liin. 2023. aastaga alostusõn elli sääl rehkendüisi perrä 2 102 650 inemist ja tuuga om Pariis Õuruupa Liido neläs liin. Ku võttaq rehkendüste ka kõik Pariisi veereliinaq, eläs Pariisi liinastun päält 10 mill'ona inemise ja om tuuga Õuruupa Liidon kõgõ suurõmb.
17. aastagasaast pääle om Pariis olnuq maailma tähtsämpi kultuuri- ja majandusliino. 19. aastagasaast pääle om Pariisi kutsut ka Valgusõ liinas.
Pariis om Seine'i jõõ veeren Põh'a-Prantsusmaal. Liin om jaet 20-s liinaosas (arrondissement), minkal olõ-õi nimmi, õnnõ numbrõq. Aastaniq 310 oll' liina nimes Lutetia (pr k Lutèce).


== Lätteq ==