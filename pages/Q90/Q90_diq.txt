Paris, yew sûka û paytextê dewleta Fransayo. Mıntıqa ra zımeyê Fransa dero. Paris hem paytextê Fransao hem zi metropolo do dewleta Fransayo gırdo.


== Tarix ==
Tarixê Parisi zaf khano. Serra 250ıne de İ.V. (İsayi ra ver) merdumanê Keltan Paris serê Ro Seinei de nayo ro. Serra 512ıne de İ.P. (İsayi ra pey) Paris bi paytextê qral Clovis I.i. Labelê serra 850ine de Vikingan Paris kerd xırabe. Wextê Wertey de Parisi zaf isyani diy. Serra 1789ine de Paris merkezê Dêmdariya Fransa bi. Semedê dêmdariya endustriye û emperyalizmê Fransa ra Paris zaf bi gırd. Serra 1840ıne de be raya trene ra zaf mıhaciri şiy Paris. Serra 1889ıne de Mınara Eyfeli vıraziye. Wextê Cengê Dınyayê Yewıne û Dıyıne de Paris terefê Almanya ra işğal bi. Cengê Dınyayê Dıyıne de Hitleri Paris kerd xırabe.


== İqtısad ==
Paris ewro bacarê do moderıno. Banê xeylê berzi û bınayê ke hetê mımariye ra mıkemmel vıraziyayê tede estê. Paris bacarê dewiziyo, paytextê borsayo, merkezê iqtısad, siyaset, zagon û modaya Fransayo. Endustriya turizmê Parisi gırda, her serre zaf turisti şonê Paris. Merkezê UNESCO û OPECi tıya ronayeyo.


== Nıfus ==
Nıfusê Parisi 2,2 milyono; labelê nıfusê metroyi 11,174,743 milyono. Zaf mıxtelıf mılleti tede cıwiyenê. Merdumê Meğrıbıc û Afrikanıci zafê. Serra 2005ıne de merdumanê Meğrıbıcan û Afrikanıcan isyan vet. Zaf bani û wesıteyi (erebeyi) veşnay.


== İklım ==
İklımê Parisi honıko. Seba awıka germıne (Gulf Stream) ra wextê zımıstani hewayê Parisi zaf serdın niyo. Erdê Fransa zafêri kheweo (kıhoyo).


== Fotrafi ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Sûkê wayiye ==
Roma


== Çımeyi ==
Siteyê Parisiyo resmi
Apartmananê Parisi sero melumat Archived 2007-04-05 at the Wayback Machine