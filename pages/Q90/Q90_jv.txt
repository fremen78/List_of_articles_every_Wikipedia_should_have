Paris yaiku kutha krajan Prancis lan uga minangka kutha krajan région Île-de-France, kang laladané nyakup kutha Paris sarta laladan pinggirané.
Kutha iki sing ndunungi 2.144.700 jiwa (2005). Éwadéné laladan metropolitan Paris utawa Paris Raya duwèni sing ndunungi 11.174.743 jiwa (1999). Paris minangka kutha paling padhet ing Uni Éropa lan kutha metropolitan gedhé dhéwé kaloro ing Éropa (sawisé Moskwa, setara karo London), lan uga kutha metropolitan mawa sing ndunungi paling akèh angka 20 ing donya.
Laladan Paris Metropolitan Raya, kanthi total PDB kang luwih dhuwur tinimbang Brasil utawa Ruslan ing taun 2003, iku punjer kauangan lan bisnis gedhé dhéwé ing Éropa (kalebu London), nampung punjul 30% populasi pegawé kantoran, lan uga punjul 40% saka kantor pusat perusahaan-perusahaan Prancis, kanthi distrik bisnis gedhé dhéwé ing Éropa (La Défense) lan pasar bursa gedhé dhéwé kaloro ing Éropa (Euronext).
Misuwur minangka 'Kutha abyor déning cahya lampu' (la Ville Lumière), Paris dadi jujugan plesiran kawentar wiwit jaman biyèn. Kutha iki dikenal bab arsitèktur wangunané kang éndah, pangaturan kutha lan dalan-dalan gedhéné, lan uga kolèksi musiyum-muséumé. Dibangun ing pinggir kali Seine, kutha iki dipérang dadi rong pérangan: Pinggir Tengen mangalor lan Pinggir Kiwa yang luwih cilik mangidul.
Sdurungé, Paris minangka kutha krajan karajan kang koloniné paling akèh ing limang bawana, wektu iki Paris isih sinebut pusat donya basa Prancis lan njaga posisi kang kuwat ing donya minangka tuan rumah markas besar OECD lan UNESCO. Babagan iki, dijangkepi karo anané kagiyatan keuangan, bisnis, pulitik, lan wisata, wis ndadèkaké Paris minangka salah siji rerangkèn transportasi utama ing donya. New York, London, Tokyo, lan Paris sok sinebut papat kutha utama gedhé dhéwé ing donya.


== Géografi ==
Paris dumunung ing saubengé Kali Seine, kalebu loro puloné Île Saint-Louis lan Île de la Cité, kang dadi pérangan tuwa dhéwé kutha iki. Paris dumunung ing tlatah kang warata kanthi elevasi paling cendhèk 35 mèter saka lumahing sagara. Salyané iku, ing Paris uga ana sawatara bukit, kang paling dhuwur yaiku Montmartre kang dhuwuré 130 mèter. Paris nyakup tlatah kang jembaré 86,9 km². Yèn ditambah manèh karo loro taman, yaiku Bois de Boulogne lan Bois de Vincennes kang dilebokaké dadi wewengkon Paris ing taun 1929, jembaré dadi 105,4 km²
Paris duwèni iklim sagara, kadayan déning Arus Atlantik Lor, saéngga suhu ing kutha iki ora tau dhuwur utawa endhèk banget. Suhu rata-rata taunan Paris paling dhuwur 15 °C, paling endhèk 7 °C. Suhu paling dhuwur kang naté kacathet yaiku 40,4 °C ing tanggal 28 Juli 1948 déné kang paling endhèk yaiku-23,9 °C ing tanggal 10 Dhésèmber 1879. Pungkasan iki, Paris ngalami cuaca ekstrim kaya déné anané Gelombang Panas Éropa 2003 lan Gelombang Dingin Éropa 2006


== Dhémografi ==

Ana ing sensus taun 1999, sing ndunungi Paris (ora kalebu pinggiran) cacahé 2.125.246 jiwa lan gunggung cacahing sing ndunungi laladan metropolitan ana 11.174.743 jiwa. Angka mau durung tekan titik puncak kaya déné taun 1921 yaiku 2,9 yuta jiwa. Padunung uga wiwit gèsèr menyang laladan pinggiran sarta laladan kutha Paris dhéwé luwih akèh dianggo perkantoran dibandingaké pemukiman.


== Objek turisme ing Paris ==

Kutha Paris minangka kutha turisme. Yutan turis teka ing kutha iki kanggo nikmati suasana kas kutha sarta citrané minangka salah siji pusat seni modèren. Kutha iki uga duwé akèh musiyum kanthi kolèksi wigati. Ing ngisor iki sawatara obyek turisme utama ing Paris:

Menara Eiffel
l'Arc de Triomphe
Champs Elysée
Katedral Hati Kudus Montmartre
Museum Louvre
Museum Orsay
Katedral Notre Dame
Kabaret Moulin Rouge


== Deleng uga ==
Haruhara pinggiran Paris 2005
Pratélan nagara
Pratélan nagara miturut bawana


== Pranala njaba ==

Situs resmi Archived 2007-10-27 at the Wayback Machine.
Situs resmi pariwisata
Paris Vacation Archived 2006-04-02 at the Wayback Machine.
FromParis - Image Bank Archived 2006-04-02 at the Wayback Machine.
Apartment Info Paris Archived 2007-04-05 at the Wayback Machine.