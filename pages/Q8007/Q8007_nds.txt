Franklin Delano Roosevelt (* 30. Januar 1882, Hyde Park, New York; † 12. April 1945, Warm Springs, Georgia) weer de 32. Präsident van de Verenigde Staten un regeerde van 1933 bet 1945, te Tied, de Adolf Hitler in Düütschland an de Macht weer. He weer dat eenzig Kind vun ene Familie vun nedderlandsche Afkumst. He weer en Politiker vun de Democratic Party of the United States.
1904 studeerde he op de Harvard-Universität un 1908 op de Columbia Law School. 1905 hett he siene wietlöftige Verwandte Eleanor Roosevelt heiraat.
Sien politisch Karriere fung 1910 an, as he Senator wurrn is. 1913 bit 1921 weer he Ünnerstaatssekretär in't Marineministerium. 1920 hett he ahn Spood för den Posten as Viezpräsident kandideert. 1921 hett he Kinnerlähmung kreegen, wat hüm bannig behinnert hett. 
1933 gewunn he mit ene starke Mehrheit, sünners Swarten, Katholiken, Juuden, Lüüt ut de södelke Staaten de Wahlen tegen Herbert Clark Hoover vun de Republikaners (USA). Sien Programm weer de New Deal, wat en Programm för de nich so rieke Lüüt weer. In sien Tied warr de Wertschap beter, wat noh de Wertschapskries vun 1929 weer.
Dor den Angrep op Pearl Harbor kemm dat denn to'n Krieg tüschen de Verenigde Staten un Japan.
Siene Kollegen in de veer anner groten Alliierte Staaten weern Winston Churchill, Iossif Stalin, Chiang Kai-Shek un Charles de Gaulle. 
De minder liberale Demokrat Harry S. Truman folgde hem op.