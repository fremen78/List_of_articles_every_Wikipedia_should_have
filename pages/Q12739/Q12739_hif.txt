Nuclear power, nuclear reaction se electricity banaae hae. Nuclear power, nuclear fission, nuclear decay aur nuclear fusion se banaawa jaae hae. Abhi sab se jaada nuclear power uranium aur plutonium ke nuclear fission se banaawa jaae hae. 2023 me dunia ke puura electricity utpaadan me se khaali 10% nuclear power se aais rahaa.


== Itihaas ==
Nuclear fission ke 1938 me pahila dafe karaa gais rahaa. Iske baad ii jaana gais ki ek nucleus jab fission me rahe hae tab ii duusra fission reaction ke bhi suruu kare sake hae, jiske matlab hae ki ek "chain reaction" hoe hae. Jab iske experiment kar ke pakka jaan jaawa gias rahaa, tab dher des me sarkar ke uppar dabao daala gais ki uu nuclear hatyaar banae.
United States me pahila nuclear reactor banaawa gais jon ki December 1942 me kaam kare ke suruu karis. Iske baad nuclear hatyaar ke banae me kosis karaa gais aur July 1945 me pahila nuclear bomb ke test karaa gais aur ek mahina baad Hiroshima aur Nagasaki me atomic bomb giraawa gais.
December 20 1951 me pahila dafe nuclear reactor se electricity banaawa gais rahaa. US Navy, nuclear power ke submarine aur aircraft carrier ke chalae ke khaatir nuclear power ke January 1954 se kaam me laae ke suruu karis. 27 June 1954 me USSR me pahila dafe nuclear power planr se electricity banae ke power grid me jorra gais rahaa.


== References ==