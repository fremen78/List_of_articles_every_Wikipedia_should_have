Ofhängeg vum Kontext an deem e gebraucht gëtt, kann de Begrëff Atomenergie oder Atomkraaft verschidde Bedeitungen hunn:

Am gewéinleche Sproochgebrauch, sief et zivil oder militäresch, ass d'Atomenergie déi Energie déi duerch Splécke vun Atomkären an engem Atomreakter oder bei der Explosioun vun enger Atombomm fräigesat gëtt. Am Fall vun enger H-Bomm sinn et och Kärfusiounsprozesser.
Am Beräich vun de Geowëssenschafte bezitt de Begrëff sech op déi Energie déi bei Kärfusiounsreaktiounen an engem Stär, wéi z. B. bei eiser Sonn, fräigesat gëtt, sou wéi och op déi natierlech Radioaktivitéit, déi d'Haaptenergiequell vum Vulkanismus op der Äerd ass.
An der Physik ass d'Atomenergie, déi Energie déi mat der Kohesiounskraaft vun den Nukleonen associéiert ass.


== Um Spaweck ==