Sokrat (hurup Arap Gundul: سقراط, basa Yunani: Σωκράτης Sōkrátēs) atawa Sokratès (hurup Arap Gundul: سقراطيس; idupnya 470 BC – 399 BC) ada satu pilsup Yunani nyang paling mashur. Dia mah kaga' ngajuin pengetauan atawa kebijakan kusus acan. Cuman, dia ngajari pagémana caranya ngeja dalil nyang baè', nyusun debat, ama perhadring biar orang pada ngarti mas'alah-mas'alah nyang njelimet. Kebanyakan masalah dia punya jabanin sebenernya mah cuman bekutet pasal pulitik, kalo diliat deri lahiriahnya. Cuman, kalo diliat rada daleman lagi, sebenernya entu masalah – masalah moril pasal pagémana kita mistinya idup atawa pagémana idup kudunya dijalanin. Begitu dah Sokrat punya emban, sehingga pilsup-pilsup nyang sebelon-sebelonnya dia digeronya "pilsup pra-Sokrat".


== Ruju'an ==