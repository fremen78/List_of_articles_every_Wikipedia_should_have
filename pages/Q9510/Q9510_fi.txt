Todellisuus tarkoittaa kaikkea sitä, mikä on olemassa.


== Todellisuuskäsitys ==
Todellisuuskäsitys eli maailmankuva on laajin mahdollisin käsitys todellisuudesta. Todellisuuskäsitys sisältää perustavat käsitykset todellisuuden luonteesta sekä tiedosta. Todellisuuskäsitys vaikuttaa ajatteluun, toimintaan ja yhteiskuntaan. Ihmiskunnan historiassa todellisuuskäsitys on perustavasti muuttunut länsimaissa niin antiikin aikana kuin uuden ajan taitteessakin.


== Todellisuuden tutkimus ==

Tieteen avulla ihminen on pyrkinyt muodostamaan yhä luotettavamman ja totuudenmukaisemman käsityksen todellisuudesta. Nykyaikaisen käsityksen mukaan pelkän logiikan ja matematiikan avulla ei voida todistaa mitään tosiasioihin ja todellisuuteen liittyvää, vaan todellisuutta tulee tutkia kokemuksen kautta.
Filosofi Ilkka Niiniluoto on sanonut, että vaikka tieteessä ei olekaan ehdottomia takeita totuudesta, on järkiperäisempää hyväksyä tieteen tulokset kuin sen kanssa ristiriidassa olevat käsitykset. Näin ei tule menetellä siksi, että ne välttämättä olisivat tosia, vaan siksi, että ne on saavutettu avoimen, kriittisen, havaintoihin perustuvan ja julkisesti valvottavissa olevan menetelmän avulla.  


== Oletuksia todellisuuden rakenteesta ==
Tähtitieteilijä Viktor Ambartsumjan esitti, että aine pyrkii muodostamaan yhä uudenlaisia järjestelmiä, kun siirrytään pienemmistä järjestelmistä suurempiin. Ambarzumjanin mukaan voidaan kuvitella, että aine voi muodostaa äärettömän määrän erilaisia, sisäkkäisiä järjestelmiä, joista ihminen on toistaiseksi havainnut kvarkkien ja havaitun kaikkeuden väliset järjestelmät. 


== Katso myös ==
Luonto
Maailmankatsomus
Simuloitu todellisuus


== Lähteet ==
Kallio-Tamminen, Tarja: Kvanttilainen todellisuus. Fysiikka ja filosofia maailmankuvan muokkaajina.  Helsinki:  Yliopistopaino, 2006.  ISBN 951-570-625-4 


=== Viitteet ===


== Kirjallisuutta ==

Ganten, Detlev & Deichmann, Thomas & Spahl, Thilo: Luonto, tiede ja elämä. Kaikki, mitä tulee tietää.  ((Leben, Natur, Wissenschaft, 2003.) Suomentanut Mervi Ovaska)  Helsingissä:  Ajatus, 2007.    
Enqvist, Kari: Monimutkaisuus. Elävän olemassaolomme perusta.  Helsinki:  WSOY, 2007.  ISBN 978-951-0-32679-4 
Kotkavirta, Jussi ym. (toim.): Maailma.  (Suomen filosofisen yhdistyksen Maailma-kollokvio)  Jyväskylä:  Jyväskylän yliopisto, 2012.  ISBN 951-34-0711-X  Teoksen verkkoversio (PDF).