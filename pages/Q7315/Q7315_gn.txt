Piotr Ilich Chaikovski (Vótkinsk, 7 jasypo 1840-San Petersburgo, 6 jasypateĩ 1893) ha'e akue peteĩ pupoty apohára Rrúsia pegua. Hembiapokue oĩ umi pupoty hekoporãitéva puraheikuéra ojekuaavéva apytépe, techapyrã umi ballets ojeheróva El lago de los cisnes, La bella durmiente ha Pe Ta'ỹinguepire'oha, pe Obertura 1812, Romeo ha Julieta, Primer concierto para piano, Concierto para violín, ha umi sinfonía Irundyha, Poha ha Poteĩha, upéicha avei umi ópera Eugenio Oneguin ha La dama de picas.
Oñembosako'i jave ohechauka hag̃ua hekotee pupotýpe, ojapo purahéi opaichagua, umíva apytépe jajuhu ballet, pupoty tembipúnte oipurúva, pupoty koty pegua ha puraheirã. Jepémo hembiapokue herakuãite, araka'eve ha'e oimo'ã chugui ikatupyryiteha ha sapy'apy'a oñembyasy vai ha hekokangy. Omano orekóvo 53 ary, ohasa'asýgui cólera rehe, hákatu oje'e ojejukaha.
Ko'ágã ojehechakuaa Chaikovski ha'eha pe pupotyhára Rrúsia pegua oñemomba'eguasuvéva ha peteĩ umi tenondeguáva hetã arandupýpe.


== Mandu'apy ==