Ziemeļatlantijas Līguma organizācija (latviski biežāk lietots tās angliskā nosaukuma akronīms NATO, angļu: North Atlantic Treaty Organization; oficiāli arī OTAN, franču: Organisation du traité de l'Atlantique nord) ir militāra savienība, kas apvieno vairākas Eiropas un Ziemeļamerikas valstis ar mērķi "saglabāt un attīstīt savas aizsardzības spējas gan individuāli, gan kopējiem spēkiem, nodrošinot kopīgas aizsardzības plānošanas pamatu".
NATO dibināja pēc Otrā pasaules kara, 1949. gada 4. aprīlī, kā pretsparu PSRS. Organizāciju izveidoja 10 Eiropas valstis, ASV un Kanāda, lai aukstā kara apstākļos aizsargātu Eiropu no komunistiskajām valstīm, bet mūsdienās NATO ir iesaistījusies visas pasaules drošības sistēmās. Organizācija ir bāzēta Briselē, kur atrodas NATO mītne. NATO nav savas armijas, bet ir kopīgs štābs, kas plāno dalībvalstu aizsardzības politiku. Latvija pievienojās NATO 2004. gada 29. martā. Ziemeļatlantijas līguma galveno jēgu izsaka tā 5. panta pirmais teikums:

"Puses vienojas, ka bruņotu uzbrukumu vienai vai vairākām no tām Eiropā vai Ziemeļamerikā uzskatīs par uzbrukumu visām dalībvalstīm, un tādēļ tās apņemas, ka šāda uzbrukuma gadījumā katra no tām, izmantojot individuālās un kopējās pašaizsardzības tiesības, kas paredzētas Apvienoto Nāciju Organizācijas Hartas 51. pantā, sniegs palīdzību Pusei vai Pusēm, kas pakļautas uzbrukumam, individuāli un kopā ar citām Pusēm, veicot pasākumus, kurus tās uzskata par nepieciešamiem, ieskaitot bruņota spēka pielietošanu, lai atjaunotu un saglabātu Ziemeļatlantijas reģiona drošību."


== Struktūra ==
Alianses transformācijas pavēlniecība (ACT) ar speciālo štābu ASV Norfolkā.


=== Samiti ===


== NATO dalībvalstis ==


=== Dibinātājvalstis (1949) ===


=== Vēlāk pievienojušās dalībvalstis ===


== Kandidātvalstis ==


=== Ar dalības rīcības plānu ===
 Bosnija un Hercegovinas Dalības rīcības plānu (MAP) aktivizēja 2018. gadā, bet sarunas kavē Bosnijas-Hercegovinas sastāvā esošās Serbu Republikas valdība.


=== Paudušas vēlmi dalībai ===
 Ukrainas dalību sāka apspriest 2008. gada NATO samitā, tomēr pārtrauca 2010. gadā pēc Janukoviča ievēlēšanas par Ukrainas prezidentu. Pēc Eiromaidana uzņemšanas sarunu atsākšanu kavēja Krievijas—Ukrainas karš. 2019. gada februārī Ukrainas Augstākā Rada nobalsoja par izmaiņām valsts konstitūcijas ievaddaļā, nosakot tās Eiropas un Eiroatlantiskā kursa nenovēršamību, bet konstitūcijas pamattekstā Augstākās Radas pilnvaras noteikt valsts iekšpolitikas un ārpolitikas principus, realizēt valsts stratēģisko kursu uz Ukrainas pilnvērtīgas dalības iegūšanu Eiropas Savienībā un NATO. 2022. gada 30. septembrī Ukraina iesniedza pieteikumu uzņemšanai NATO.
 Gruzijas dalību arī sāka apspriest 2008. gada NATO samitā, tomēr sarunas pārtrauca pēc Krievijas—Gruzijas kara. 2014. gadā premjerministrs Iraklijs Garibašvili no jauna paziņoja, ka viņa valsts cer saņemt Dalības rīcības plānu. Uzņemšanas sākšanu kavē neatrisinātais Abhāzijas un Dienvidosetijas jautājums.
 Kosovas valdība paudusi vēlēšanos sākt sarunas par dalību NATO, tomēr tās neatkarību no Serbijas nav atzinušas visas NATO dalībvalstis.


== Partnerības valstis ==
"Partnerattiecības mieram" (Partnership for Peace) dalībnieces ir Armēnija, Austrija, Azerbaidžāna, Baltkrievija, Bosnija un Hercegovina, Gruzija, Īrija, Kazahstāna, Kirgizstāna, Krievija, Malta, Moldova, Serbija, Šveice, Tadžikistāna, Turkmenistāna, Uzbekistāna un Ukraina.
Vidusjūras dialoga (Mediterranean Dialogue) partneres ir Alžīrija, Ēģipte, Izraēla, Jordānija, Maroka, Mauritānija un Tunisija.


== NATO ģenerālsekretāri ==
NATO ģenerālsekretārs ir NATO galvenā amatpersona, kurš ir atbildīgs par alianses vispārējo koordināciju un ir arī Ziemeļatlantijas padomes vadītājs.

Hestingss Ismejs (Hastings Ismay, 1952–1957)  Apvienotā Karaliste
Pols-Anrī Spāks (Paul-Henri Spaak, 1957–1961)  Beļģija
Dirks Stikers (Dirk Stikker, 1961–1964)  Nīderlande
Manlio Brozio (Manlio Brosio, 1964–1971)  Itālija
Jozefs Lunss (Joseph Luns, 1971–1984)  Nīderlande
Pīters Keringtons (Peter Carington, 1984–1988)  Apvienotā Karaliste
Manfreds Vērners (Manfred Wörner, 1988–1994)  Vācija
Serdžo Balancino (Sergio Balanzino, 1994)  Itālija (pienākumu izpildītājs)
Villijs Klass (Willy Claes, 1994–1995)  Beļģija
Serdžo Balancino (Sergio Balanzino, 1995)  Itālija (pienākumu izpildītājs)
Havjers Solana (Javier Solana, 1995–1999)  Spānija
Džordžs Robertsons (George Robertson, 1999–2003)  Apvienotā Karaliste
Alesandro Minuto-Rico (Alessandro Minuto-Rizzo, 2003–2004)  Itālija (pienākumu izpildītājs)
Jāps de Hops Shefers (Jaap de Hoop Scheffer, 2004–2009)  Nīderlande
Anderss Fogs Rasmusens (Anders Fogh Rasmussen, 2009–2014)  Dānija
Jenss Stoltenbergs (Jens Stoltenberg, 2014–2024)  Norvēģija
Marks Rite (Mark Rutte, 2024–)  Nīderlande


== Piezīmes un atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: NATO.
Encyclopædia Britannica raksts (angliski)
Brockhaus Enzyklopädie raksts (vāciski)
Lielās Ukrainas enciklopēdijas raksts (ukrainiski)
Mūsdienu Ukrainas enciklopēdijas raksts (ukrainiski)
Ukrainas vēstures enciklopēdijas raksts (ukrainiski)
Krievijas Lielās enciklopēdijas raksts (krieviski)
Encyclopædia Universalis raksts (franciski)
Enciklopēdijas Krugosvet raksts (krieviski)
Oficiālā mājaslapa (angliski)/(franciski)/(krieviski)/(ukrainiski)
NATO rokasgrāmata latviski