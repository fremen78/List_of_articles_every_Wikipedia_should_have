Šiaurės Atlanta Sotartėis Organėzacėjė (NATO – North Atlantic Treaty Organization) – terptautėnė gīnībėnė organėzacėjė, ikorta 1949 metās. Lietova īr NATO organėzacėjės narie nu 2004 metu kuova 1 dėinuos.


== Politėnē tėkslā ė glavnė̄jė oždavėnē ==
NATO ikorta palē Jongtėniu Tautu chartėjės 51-a straipsni, īr gīnībėnė sājonga, pagrīsta valnu valstībiu politėniu ė karėniu bendradarbiavėmu. Kāp ėšrokouta NATO priambulėjuo, Alėjansa narē īr isėpareigave gėntė liousoma, dabuotė bėndra palėkėma ė civilizacėjė, vaduovaujontis demokratėjės, indėvėda liousībės ė istatīma vėršenībės principās.
Sotartėis 4-s straipsnis nomata sājongėnėnku konsultacėjės, kumet vėins ėš anū mėslėj, ka ī griesmie anou teritorėniam vėintėsomou, politinē liousībē aba saugomou. Vagol Šiaurės Atlanta sotartėis 5-a straipsni NATO prigolontės valstībės īr isėpareiguojosės vėina ontra gėntė. Tas znuočie, ka gėnklouts vėinuos, a keliū NATO valstībiu Europuo aba Šiaurės Amerėkuo ontpoulėms būs laikuoms anū vėsū ontpoulėmu. Ta organizacėjė gal imtės prīmuoniu tėk ton leiko, kumet anam pritar vėsas valstībės-narės.
Pasibėngos šaltajē vainā, NATO patė pakito kāp organėzacėjė ėr ėšplietuojė sava politėnės ė karėnės struktūras, atsėžvelgdama i kituokės Euruopas saugoma aplėnkībės tou pačiu sīkiu miegėndamas ožtėkrėntė saugoma vėsuo Europuo, NATO valstībės jiemė platiau dėrbtė ėr itraukė naujū partneriu ėš Vėdorė Rītū Euruopas.