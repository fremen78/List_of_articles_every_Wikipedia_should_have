କାବୋଟେଗ୍ରାଭିର/ରିଲପିଭିରିନ, କ୍ୟାବେନୁଭା ଏହାର ବେପାର ନାମ, ହେଉଛି ଏକ ମିଳିତ ଔଷଧ ଯାହା ଏଚ୍.ଆଇ.ଭି/ଏଡସ ରୋଗର ଚିକିତ୍ସା ପାଇଁ ବ୍ୟବହୃତ ହୁଏ । ଯେଉଁମାନେ ଅତି କମରେ ୧୨ ବର୍ଷ ବୟସର ହୋଇଥିବେ, ଏହି ରୋଗର ଚିକିତ୍ସା ପାଇଁ ଆବଶ୍ୟକ ସମସ୍ତ ଔଷଧ ଦିଆ ସରିଥିବ, ସାଧାରଣତଃ ଏହା ସେହିମାନଙ୍କୁ ଦିଆଯାଏ । ଏହା ମାଂସପେଶୀରେ ଇଞ୍ଜେକସନ ଆକାରରେ ଦିଆଯାଏ   ଏହା ଦୁଇଟି ଅଲଗା ଭାଏଲ ସ‌ହିତ ଏକତ୍ର ରଖାଯାଇଥାଏ ।
ସାଧାରଣ ପାର୍ଶ୍ୱ ପ୍ରତିକ୍ରିୟାରେ ଇଞ୍ଜେକସନ ଦିଆଯାଇଥିବା ସ୍ଥାନରେ ପ୍ରତିକ୍ରିୟା, ଜ୍ୱର, ଥକାପଣ, ମୁଣ୍ଡବିନ୍ଧା, ‌ସ୍କେଲିଟାଲ ମାଂସପେଶୀ ଯନ୍ତ୍ରଣା, ଅଇ, ଶୋଇବା ବ୍ୟାଧି, ମୁଣ୍ଡ ବୁଲାଇବା ଏବଂ ରାସ ହୋଇପାରେ । ଅନ୍ୟାନ୍ୟ ପାର୍ଶ୍ୱ ପ୍ରତିକ୍ରିୟାରେ ଆଲର୍ଜି ପ୍ରତିକ୍ରିୟା, ଯକୃତ ସମସ୍ୟା ଏବଂ ଉଦାସୀନତା ହୋଇପାରେ । ଏଥିରେ କ୍ୟାବୋଟେଗ୍ରାଭିର ଥାଏ ଯାହା ଏକ ଏଚ୍.ଆଇ.ଭି.୧ ଇଣ୍ଟିଗ୍ରେଜ ସ୍ଟ୍ରାଣ୍ଡ ଟ୍ରାନ୍ସଫର ଇନହିବିଟର ଓ ରିଲପିଭିରିନ ଥାଏ ଯାହା ଏଚଆଇଭି-୧ ନ‌ନ-ନିଉକ୍ଲିଓସାଇଡ ରିଭର୍ସ ଟ୍ରାନ୍ସକ୍ରିପଟେଜ ଇନହିବିଟର ଥାଏ ।
ଏହି ମିଳିତ ଔଷଧକୁ ୨୦୨୦ ମସିହାରେ କାନାଡ଼ା ଓ ୟୁରୋପରେ ଏବଂ ୨୦୨୧ରେ ଯୁକ୍ତରାଷ୍ଟ୍ରରେ ଚିକିତ୍ସା ପାଇଁ ଅନୁମୋଦନ କରାଯାଇଥିଲା ।   ୟୁରୋପରେ ଏହି ଦୁଇଟି ଔଷଧ ପୃଥକ ଭାବରେ ଅନୁମୋଦିତ ହୋଇଛି ।  ଯୁକ୍ତରାଷ୍ଟ୍ରରେ ୨୦୨୨ ସୁଦ୍ଧା ମାସକୁ ଏହା ପିଛା ପ୍ରାୟ ୪୪୦୦ ଡଲାର ଖର୍ଚ୍ଚ ହୋଇଥାଏ ।


== ଆଧାର ==