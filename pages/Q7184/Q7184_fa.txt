مسعود سخاوت‌دوست (زادهٔ  ۵ آذر ۱۳۶۳ در قزوین) نویسنده، آهنگساز و موسیقی‌دان اهل ایران است. او سه بار برنده سیمرغ بلورین بهترین موسیقی جشنواره بین‌المللی فیلم فجر شده است . همچنین  هقت بار نامزد دریافت سیمرغ بلورین از جشنوارهٔ فیلم فجر شده‌است..


== زندگی‌نامه ==
مسعود سخاوت‌دوست ۵ آذر سال ۱۳۶۳ در قزوین متولد شد. در سن ۱۰ سالگی با تشویق و حمایت پدر ساز سنتور را نزد محمدعلی درافشان آغاز کرد و در ۱۵ سالگی به آهنگسازی علاقه‌مند شد. بعد از آشنایی با ساز پیانو به صورت تخصصی‌تر به این رشته پرداخت و در نهایت بعد از اخذ مهندسی عمران، در مقطع کارشناسی ارشد رشتهٔ آهنگسازی را در دانشگاه دنبال کرد. سخاوت‌دوست فارغ‌التحصیل مقطع کارشناسی ارشد دانشگاه هنر سوره است. او تحصیلات خود را با تغییر رشته در مقطع دکتری و در رشتهٔ فلسفه در دانشگاه بین‌الملل قزوین ادامه داد.
سازهای تخصصی وی سنتور، پیانو و ویلنسل است. در سال ۱۳۸۵ با نخستین کار موسیقایی او در حوزهٔ تئاتر موفق به اخذ جایزهٔ نخست جشنوارهٔ سراسری تئاتر ماه شد و پس از اخذ جوایز متعدد استانی و سراسری، سرانجام در سال ۱۳۹۰ برنده جایزه اول آهنگسازی بخش بین‌الملل در سی‌امین جشنواره بین‌المللی تئاتر فجر گردید.
وی در سال ۱۳۹۰ برنده جایزه اول آهنگسازی بخش بین‌الملل در سی‌امین جشنواره بین‌المللی تئاتر فجر برای تئاتر دو لیتر در دو لیتر صلح به کارگردانی حمید آذرنگ شد. پس از آن با فیلم بدرود بغداد برگزیدهٔ بهترین موسیقی فیلم از طرف کانون منتقدان وبسایت پرده سینمای ایران قرار گرفت. او پس از فیلم بدرود بغداد با فیلم شیار ۱۴۳ در سال ۱۳۹۲، فیلم نفس در سال ۱۳۹۴، شبی که ماه کامل شد در سال ۱۳۹۷ و شنای پروانه در سال ۱۳۹۸ نامزد دریافت سیمرغ بلورین بهترین موسیقی متن جشنوارهٔ فیلم فجر شد. نهایتا وی در سال 1400 و 1401 در چهلمین و چهل ویکمین  جشنواره بین المللی فیلم فجر موفق به دریافت سیمرغ بلورین بهترین موسیقی متن فیلم برای فیلم های موقعیت مهدی و عطرآلود و شماره 10 شده است.
وی همسر الهام اسدی کارگردان و محقق ایرانی است.


== آثار ==


=== سینمایی ===


=== تلویزیونی ===


=== مستند ===


=== تئاتر ===


=== شبکه نمایش خانگی ===


== آهنگسازی برای خواننده‌ها ==


=== آلبوم موسیقی ===


=== نوشته‌ها ===


== جوایز و افتخارات ==


== منابع ==


== پیوند به بیرون ==
مسعود سخاوت‌دوست در IMDb