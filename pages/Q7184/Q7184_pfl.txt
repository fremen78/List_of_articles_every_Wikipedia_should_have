Die NATO engl. North Atlantic Treaty Organization iss en milidärisches Bindnis vun airopäische unn nordameriganische Schdaade. Die Nato iss im Johr 1949 gegrinded worre unn hot ihrn Sidz in Brissel. Die BRD iss im Johr 1952 de NATO baigedrede. Des wischdigschde Ziel im kalde Kriech iss die Abwehr vun de Sowjetunion unn dem Warschaua Paggd gwessd. Nochm End vum kalde Kriech unn de Ufflösung vum Warschaua Paggd im Johr 1991 hot die NATO erschdmol kee Uffgaawe mehr kahd. Said 1999 diend die NATO als Weldbollizai, d. h. sie sorgd im Ufftrag vun de UN fer Friedenserhaldunge. Die Mitglieda unnerainanner versischern sisch zu Baischdond wenn en Midglied ogegriffe werd.
Die NATO darf oigraife, wann

en onnere Schdaad ogegriffe werd
en Schdaad um Hilfe bidded
se den Ufftrach vun de UN kriegd