Pertubuhan Perjanjian Atlantik Utara (bahasa Inggeris: North Atlantic Treaty Organisationcode: en is deprecated , disingkatkan kepada NATO; Perancis: Organisation du traitÃ© de l'Atlantique nordcode: fr is deprecated  disingkatkan kepada, OTAN) merupakan perikatan ketenteraan antara 28 negara Eropah dan 2 negara Amerika Utara. Organisasi ini melaksanakan Perjanjian Atlantik Utara yang ditandatangani pada 4 April 1949. 
PPAU menggunakan sistem keselamatan kolektif, di mana negara-negara anggota bebasnya bersetuju untuk saling mempertahankan sebagai tindak balas terhadap serangan oleh mana-mana pihak luar. Ibu pejabat PPAU terletak di Haren, Brussels, Belgium, sementara markas Operasi Komando Bersekutu terletak berhampiran Mons, Belgium.
Sejak penubuhannya, kemasukan negara-negara anggota baru telah meningkatkan pakatan daripada 12 negara asal menjadi 30. Negara anggota terbaru yang akan menyertai PPAU adalah Macedonia Utara pada 27 Mac 2020. PPAU saat ini mengiktiraf Bosnia dan Herzegovina, Georgia, dan Ukraine sebagai anggota yang bercita-cita tinggi. 20 negara tambahan turut serta dalam program Partnership for Peace NATO, dengan 15 negara lain terlibat dalam program dialog yang dilembagakan. Gabungan perbelanjaan ketenteraan semua anggota PPAU pada 2020 membentuk lebih dari 57% daripada jumlah nominal global. Anggota bersetuju bahawa tujuan mereka adalah untuk mencapai atau mempertahankan sasaran pembelanjaan pertahanan sekurang-kurangnya 2% dari KDNK mereka pada 2024.


== Sejarah ==
Pada 4 Mac 1947, Perjanjian Dunkirk telah ditandatangani oleh negara Perancis dan United Kingdom sebagai Perjanijian Perikatan dan Persefahaman sekiranya berlaku kebarangkalian serangan daripada Jerman dan Kesatuan Soviet setelah tamatnya Perang Dunia Kedua. Pada 1948, perikatan ini telah berkembang disebabkan oleh kemasukan negara Benelux, di dalam bentuk Kesatuan Barat, juga dirujuk sebagai Badan Perikatan Brussel (BPB), ditubuhkan oleh Perjanjian Brussels. Perbincangan mengenai pembentukan perikatan tentera, yang mana mungkin termasuk negara daripada Amerika Utara menyebabkan Perjanjian Atlantik Utara ditandatangani pada 4 April 1949 oleh ahli Kesatuan Barat termasuk Amerika Syarikat, Kanada, Portugal, Itali, Norway, Denmark dan Iceland. Perjanjian Atlantik Utara tidak aktif sehingga berlakunya Perang Korea lantas menghidupkan semula PPAU bagi menguatkuasakan peranannya termasuk dalam bentuk tentera bersepadu.
Revolusi 1989 di Eropah menyebabkan PPAY menilai semula peranan mereka di benua itu. Pada Oktober 1990, kedua-dua belah Jerman bersatu semula, dan pada November 1990, pakatan tersebut menandatangani perjanjian tentang Angkatan Bersenjata Konvensional di Eropah (CFE) di Paris bersama-sama Soviet. Perjanjian ini mengamanatkan pengurangan ketenteraan khusus di seluruh benua, yang berlanjutan setelah runtuhnya Pakatan Warsaw pada Februari 1991 dan pembubaran Kesatuan Soviet pada Desember lalu menyingkirkan musuh utama PPAU secara de facto. Hal ini menandakan permulaan penarikan tentera dan peralatan ketenteraan di Eropah. Perjanjian CFE memungkinkan penandatangan untuk menghapuskan 52,000 buah senjata konvensional dalam 16 tahun berikutnya, dan memungkinkan pengeluaran ketenteraan oleh anggota NATO Eropah menurun sebanyak 28% dari 1990 hingga 2015.
Perkara 5 Perjanjian Atlantik Utara mewajibkan negara-negara anggota untuk membantu mana-mana dalam kalangan mereka yang terkena serangan bersenjata, dan dipakai pertama kalinya dan satu-satunya setelah serangan 11 September 2001, ketika kuasa tentera dikerahkan ke Afghanistan di bawah misi ISAF yang dipimpin PPAU. Organisasi tersebut telah menjalankan pelbagai peranan tambahan sejak saat itu, termasuk mengirim pelatih, membantu operasi melawan lanun dan pada 2011, menetapkan zon larangan terbang di atas Libya sesuai dengan Resolusi Majlis Keselamatan PBB 1973. Perkara 4 yang memanggil konsultasi antara anggota-anggota NATO, telah digunakan lima kali, yakni dalam insiden Perang Iraq, Perang Saudara Syria dan aneksasi Krimea oleh Rusia.


== Senarai negara ahli ==
4 April 1949
 Amerika Syarikat
 Belanda
 Belgium
 Kanada
 Denmark
 Iceland
 Itali
 Luxembourg
 Norway
 Perancis
 Portugal
 United Kingdom
18 Februari 1952
 Greece
9 Mei 1955
 Turki
30 Mei 1982
 Sepanyol
12 Mac 1999
 Hungary
 Poland
 Republik Czech
29 Mac 2004
 Bulgaria
 Estonia
 Latvia
 Lithuania
 Romania
 Slovakia
 Slovenia
1 April 2009
 Albania
 Croatia
5 Jun 2017
 Montenegro
26 Mac 2020
 Macedonia Utara
4 April 2023
 Finland
7 Mac 2024
 Sweden


== Rujukan ==


== Pautan luar ==
Tapak web rasmi