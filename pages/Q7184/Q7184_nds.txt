De NATO, kort för North Atlantic Treaty Organization (franzöösch OTAN Organisation du traité de l'Atlantique nord), plattdüütsch „Noordatlantsche Verdragsorganisatschoon“ (NAVO), ook Atlantsche Bund oder Noordatlantikpakt, es een Militärbund twischen 32 Staten  – 30 in Europa un twee in Noordamerika. De Bund gründe sik na den tweden Weltkrieg, os de eersten twelv Staten den 4. April 1949 den „Noordatlantikverdrag“ (engelsch North Atlantic Treaty ) in Washington, D.C. underschreven. De Verdrag maket fast, dat de Staten, de Liddmaat in de NATO sind, sik gemeensaam verdeffenderen, wenn een Staat buten den Bund een Liddmaat angript. In de Tied van den Koolden Krieg was de NATO de Wedderpart to de Sowjetunioon un den Warschauer Pakt.
De Höövdseed liggt in Brüssel, de dat Militär sitt dicht bi Mons in Belgien. Dat Militär van ollen Liddmaten tohoperekend het de NATO wat bi 3,5 Millionen Saldaten un Lüde, de för den Bund arbeed. Wat de Staten in de NATO gemeensam för Militär uutgevet maket 55 % van den millitäärschen Uutgaven weltwied. De NATO-Staten hebbet ook afmaked, dat jeedenen Staat up’t mindste 2 % van sienen Bruttobinnenlandprodukt för dat Militär uutgeven sall.


== Nawiese ==