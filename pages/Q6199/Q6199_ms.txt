Anarkisme merupakan suatu falsafah dan cara hidup yang menolak pemaksaan kedaulatan sesuatu kerajaan ke atas seseorang. Di dalam erti makna yang lebih besar, anarkisme menolak kerajaan yang berasaskan paksaan ataupun yang berjangka panjang. Pemikiran ini juga menyokong pemansuhan kerajaan. Anarkisme merupakan satu fahaman yang percaya bahawa kerajaan adalah satu badan yang berbahaya dan tidak diperlukan oleh individu dan masyarakat. Frasa anarkisme berasal dari perkataan Yunani αναρχία yang secara harfiah bermaksud tanpa "archons", tanpa pemerintah.
Anarkisme mempunyai pelbagai jenis dan tradisi yang berlainan dari pelbagai sudut tetapi bukan semua tradisi itu wujud berasingan. Tiada satu fahaman yang boleh menjelaskan falsafah yang dipegang oleh kesemua para anarkis dan para anarkis secara mutlaknya hanya mempunyai kesamaan yang kurang jelas. Anarkis-anarkis yang berbeza pendapat mengemari beberapa sistem ekonomi. Ramai yang menyokong satu sistem yang merupai komunisme libertarian, anarkisme kolektivis atau "participatory economics". Sebahagian lain menyokong pasaran bebas seperti yang diperkatakan di dalam mutualisme, agorisme atau kapitalisme anarkis. Para anarkis mungkin mempunyai perbezaan dari segi pokok dengan memperjuangkan falsafah-falsafah dari individualisme ke kolektivisme.


== Lihat juga ==
Anarkisme di Malaysia


== Rujukan ==