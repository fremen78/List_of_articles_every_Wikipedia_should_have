Anarkiismo esas politikala filozofio qua refuzas omna nevolata e koakitiva formo di hierarkio. Ol postulas l'aboliso dil stato, qua reputesas kom nedezirinda, superflua e nociva. Ol historiale asociesas kun liberesana socialismo e kun la movadi kontre kapitalismo.
La historio di anarkiismo iras a prehistorio, kande kelka homi vivis en "anarkiista" socii, ante l'aparo di formala stati, rejolandi od imperii. Skeptikismo kontre formala stati aparis ante la 19ma yarcento, ma erste dum ca yarcento ca idei pluforteskis, tra verki da Pierre-Joseph Proudhon e Mihail Bakunin.
En multa loki, exemple Hispania, anarkiisti partoprenis en multa revolucioni, inkluzite l'interna milito di Hispania, de 1936 til 1939.