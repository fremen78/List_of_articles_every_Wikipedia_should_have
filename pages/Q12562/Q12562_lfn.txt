La Reformi protestante ia es un promove major en Cristiania de Europa ueste en la sentenio 16 cual crea un defia a la Eglesa Catolica Roman e spesial a la autoria de la papes, comensante de la persepi de eras, maltrata, e devias de la Eglesa. La Reformi ia es la comensa de protestantisme e la fende de protestantisme de la Eglesa Catolica Roman.
An si la Reformi es tipal videda como comensante con la publica e la 95 Teses par Martin Luther en 1517, no fende esiste entre la eglesa e Luther asta la Proclama de Worms. La proclama ia conteni Luther e ia proibi la sitadanes de la Impero Roman Santa de defende o estende sua ideas. La fini de la reformi es disputada: on pote vide ce la inisia de la confesas de fida; otras ia sujesta la anios final es relatada a la contra-reformi o la Pas de Westfalia. De la perspetiva de la Eglesa Catolica, la Consilio du de la Vatican ia clama per un fini a la contra-reformi.
Promoves ia es fada a un reformi a ante Martin Luther, donce alga protestantes como Arnold de Brescia, Peter Waldo, John Wycliffe, Jan Hus, Petre Chelƒçicky, e Girolamo Savonarola. Como resultas de la labora per reformi de Hus e other reformores boemian, husisme ultraquiste ia es reconoseda par la Consilio de Basel e ia es ofisial tolerada en la Corona de Boemia, e si otra promoves ia es ancora menasada par persegue, incluinte la Lollards en England e la Waldensianes en Frans e rejiones de Italia.
Luther ia comensa par critica la vende de favores, cual el dise ce la pape no ave autoria supra purgatorio e ce la Tesoreria de Merita no ia ave un funda en la biblia. La reformi ia developa plu per inclui un difere entre lege e evanjelio, un depende tota de la scrive biblial como la sola fonte de prinsipes  propre (sola scriptura) e la crede ce un fida en Jesus es la sola modo per reseta la pardona de Dio per pecas (sola fide) en loca de bon obras.
Luther e sua seguores no ia vide esta developas como cambias. La 1530 Confesa de Augsburg ia fini ce "en prinsipes e rituos, no cosa ia es resetada par nos contra scrives biblial o la Eglesa catolica", e an pos la Consilio de Trento, Martin Chemnitz ia publica la 1565-1573 Esamina de la Consilio de Trento como un labora per mostra ce Trento no ia inova sur prinsipes, en cuando la luteranes ia segue en la paseas de la Padres de la Eglesa e la Apostoles.
La promove orijinal en Deutxland ia diversi, e otra reformores comensa autonom de Luther, como Zwingly en Zurich e Jean Calvin en Geneva. Dependente de la nasion, la reformi ia ave causas variante e fondos, e ance ia developa en modos diferente ca en Deutxland. La sperde of la primador ia dona la modo per sperde materiales relijial en la linguas demotica.
En la eda de reformi, cristiania ueste ia adota confesas diferente (catolica, reformida, anglican, anabatiste, unitarian, etc). Reformores plu radical, en ajunta a formi comunias estra la autoria de la statos, a veses ave cambias de prinsipes plu estrema, como la rejeta de la prinsipes de la consilios de Nicea e de Xalcedon con la unitarianes de Transilvania. Promoves anabatiste ia es spesial persegueda seguente la Gera de Campaniores Deutx.