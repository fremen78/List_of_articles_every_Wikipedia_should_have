โรงเรียนเตรียมอุดมศึกษาพัฒนาการ รัชดา เป็นโรงเรียนรัฐบาลประเภทโรงเรียนมัธยมศึกษาขนาดใหญ่พิเศษ ในสังกัดสำนักงานเขตพื้นที่การศึกษามัธยมศึกษา เขต 2 (กรุงเทพมหานคร) ตั้งอยู่ที่เลขที่  170 ถนนรัชดาภิเษก แขวงห้วยขวาง เขตห้วยขวาง กรุงเทพมหานคร เปิดสอนในระดับชั้นมัธยมศึกษาตอนต้น ถึง ระดับชั้นมัธยมศึกษาตอนปลาย แบบสหศึกษา เป็นหนึ่งใน 281 โรงเรียนมัธยมศึกษาที่สำนักงานคณะกรรมการการศึกษาขั้นพื้นฐาน จัดให้เป็นโรงเรียนที่มีอัตราการแข่งขันสูง และเป็นหนึ่งใน 40 โรงเรียนมัธยมศึกษาขนาดใหญ่พิเศษ ในเขตพื้นที่กรุงเทพมหานคร


== ประวัติ ==
โรงเรียนเตรียมอุดมศึกษาพัฒนาการ รัชดา เดิมคือ โรงเรียนประชาราษฎร์อุปถัมภ์ ซึ่งเคยเป็นโรงเรียนระดับประถมศึกษาสังกัดจังหวัดพระนคร เปิดเมื่อวันที่ 11 สิงหาคม พ.ศ. 2504 รับนักเรียนชั้นประถมศึกษามาโดยตลอด และได้พัฒนามาเป็นลำดับ
วันที่ 1 ตุลาคม พ.ศ. 2516 ได้โอนไปสังกัดกองการประถมศึกษา กรมสามัญศึกษา กระทรวงศึกษาธิการ
วันที่ 1 ธันวาคม พ.ศ. 2517 ได้เปลี่ยนจากโรงเรียนระดับประถมศึกษาเป็นโรงเรียนระดับมัธยมศึกษา โดยความริเริ่มของอาจารย์ใหญ่ขณะนั้น คือ นายทับทิม บุญยพัชรินทร์ มีวัตถุประสงค์เพื่อช่วยเหลือนักเรียนที่ขาดแคลนทุนทรัพย์ แต่มีความสามารถที่จะเรียนให้มีโอกาสเรียนต่อในระดับชั้น มัธยมศึกษา และค่อย ๆ ยุบเลิกชั้นประถมศึกษาไปในที่สุด
วันที่ 30 เมษายน พ.ศ. 2521 ได้โอนไปสังกัดกองการมัธยมศึกษา กรมสามัญศึกษา กระทรวงศึกษาธิการ และได้ขยายเปิดชั้นมัธยมศึกษาตอนปลายในปี พ.ศ. 2522
ปี พ.ศ. 2527 เป็นปีแห่งการพัฒนาของโรงเรียนในหลาย ๆ ด้าน ทั้งด้านอาคารสถานที่ ด้านระเบียบวินัยของโรงเรียน ด้านงานวิชาการ ระบบระเบียบวินัยของข้าราชครู และด้านสภาพแวดล้อมภายในโรงเรียน จนทำให้โรงเรียนได้รับรางวัลโรงเรียนพระราชทานกระทรวงศึกษาธิการ และรางวัลโรงเรียนมัธยมศึกษาดีเด่นถึง 3 ปีซ้อน คือในปีพุทธศักราช 2527, 2528, 2529 ภายใต้การบริหารงานของ คุณหญิงพรรณี กาญจนะวสิด ผู้อำนวยการโรงเรียนในขณะนั้น
วันที่ 10 กุมภาพันธ์ พ.ศ. 2546 กระทรวงศึกษาธิการ ได้อนุมัติการเปลี่ยนชื่อจาก โรงเรียนประชาราษฎร์อุปถัมภ์ มาเป็น โรงเรียนเตรียมอุดมศึกษาพัฒนาการ รัชดา โดยการริเริ่มของ นายสมพงษ์ พลสูงเนิน ผู้อำนวยการโรงเรียน ในขณะนั้น


== ตราสัญลักษณ์ประจำโรงเรียน ==
พระเกี้ยว หรือ จุลมงกุฎ เป็นศิราภรณ์ประดับพระเกศา หรือพระเศียรของพระราชโอรสและพระราชธิดาของพระมหากษัตริย์ และเป็นพิจิตรเรขา (สัญลักษณ์) ประจำรัชกาลของพระบาทสมเด็จพระจุลจอมเกล้าเจ้าอยู่หัว ทั้งนี้เพราะ พระนามาภิไธยของพระบาทสมเด็จพระจุลจอมเกล้าเจ้าอยู่หัว คือ "จุฬาลงกรณ์" ซึ่งแปลว่า เครื่องประดับศีรษะ หรือ จุลมงกุฎ ซึ่งมีความหมายเชื่อมโยงกับพระนามาภิไธยของพระบาทสมเด็จพระจอมเกล้าเจ้าอยู่หัว คือ "มงกุฎ" อีกทั้ง พระปรมาภิไธยในพระบาทสมเด็จพระจุลจอมเกล้าเจ้าอยู่หัว ยังมีหมายความว่า "พระจอมเกล้าน้อย" อีกด้วย 
เมื่อพระนามาภิไธยเดิมและพระปรมาภิไธยเดิมของพระบาทสมเด็จพระจุลจอมเกล้าเจ้าอยู่หัว มีความหมายว่าพระเกี้ยว หรือจุลมงกุฎ จึงได้ใช้พระเกี้ยวหรือจุลมงกุฎวางบนเบาะ เป็นพิจิตรเรขาประจำรัชกาลของพระองค์
เนื่องจากโรงเรียนเตรียมอุดมศึกษาพัฒนาการ รัชดา  เป็นโรงเรียนในเครืออัษฎเตรียมพัฒน์ จึงได้รับพระบรมราชานุญาตจาก พระบาทสมเด็จพระปรมินทรมหาภูมิพลอดุลยเดช ให้ใช้ พระเกี้ยว เป็นเครื่องหมายประจำโรงเรียน  


== ทำเนียบผู้บริหาร ==


== อาคารสถานที่ภายในโรงเรียน ==


=== อาคาร 1 ===
เป็นอาคารเรียน 7 ชั้น มีลิฟต์ขึ้นและลงอาคารเรียน บริเวณชั้นล่างสุดของตัวอาคารเป็นห้องโถงกว้างขนาดใหญ่มีเวที เครื่องเสียง พัดลม และระบบไฟฟ้า ซึ่งปกติจะใช้สำหรับเป็นสถานที่สำหรับฝึกสอนวิชาที่เกี่ยวข้องกับพละศึกษา เช่น กีฬาเทเบิลเทนนิส  เป็นต้น นอกจากนั้นยังใช้เป็นสถานที่สำหรับการประชุมระดับของนักเรียนในบางช่วงชั้น เป็นสถานที่จัดและชมการแสดงต่าง ๆ เป็นสถานที่ทำกิจกรรมสันทนาการต่าง ๆ และเป็นสถานที่ในการจัดแสดงผลงานทางวิชาการหรือนิทรรศการต่าง ๆ ในวันสำคัญต่าง ๆ ได้อีกด้วย 
นอกจากนั้นบริเวณห้องโถงยังเป็นที่ตั้งของห้องพักครูของกลุ่มสาระการเรียนรู้พลศึกษาและสุขศึกษา และที่ตั้งของร้านบริการถ่ายเอกสารของโรงเรียน ส่วนชั้นบน เป็นห้องพักครูของกลุ่มสาระการเรียนรู้ต่าง ๆ เช่น ห้องพักครูของกลุ่มสาระการเรียนรู้ภาษาต่างประเทศ, ห้องพักครูของกลุ่มสาระการเรียนรู้สังคมศึกษา ศาสนา และวัฒนธรรม, ห้องพักครูของกลุ่มสาระการเรียนรู้ศิลปะ (ทัศนศิลป์, นาฏศิลป์), ห้องพักครูของกลุ่มพัฒนาผู้เรียน (แนะแนว), ห้องศูนย์การเรียนรู้ภาษาต่างประเทศ, ห้องศูนย์การเรียนรู้ภาษาจีน, ห้องศูนย์การเรียนรู้ภาษาญี่ปุ่น, ห้องศูนย์การเรียนรู้ภาษาฝรั่งเศส, ห้องปฏิบัติการทางภาษาอื่น ๆ, ห้องคอมพิวเตอร์สำหรับนักเรียนโครงการห้องเรียนพิเศษ, ห้องจริยธรรม, ห้องสมุดเฉลิมพระเกียรติกาญจนาภิเษก (ศูนย์วิทยบริการ), ห้องศูนย์แนะแนว, ห้องพยาบาล, ห้องนาฏศิลป์, ห้องน้ำบนอาคารเรียน (มีทุกชั้น) 
นอกจากนั้นบริเวณชั้น 4, 5, 6, 7 ยังเป็นห้องเรียนของนักเรียนโครงการห้องเรียนพิเศษ, ห้องเรียนของนักเรียนชั้นมัธยมศึกษาปีที่ 1 และ ห้องเรียนของนักเรียนชั้นมัธยมศึกษาปีที่ 4, 5, 6 ในบางแผนการเรียน อีกด้วย


=== อาคาร 2 ===
เป็นอาคารเรียน 4 ชั้นพิเศษ โดยชั้นล่างสุดแต่เดิมเป็นห้องโถงใช้สำหรับฝึกสอนในรายวิชาพละศึกษา ต่อมาในปี พ.ศ. 2555 ได้มีการปรับปรุงให้เป็นห้องประชุมอเนกประสงค์ มีการติดตั้งเครื่องปรับอากาศ  เครื่องฉายมัลติมีเดียโปรเจคเตอร์ LCD ระบบเครื่องเสียง และการตกแต่งภายในต่าง ๆ เพื่อให้เป็นห้องประชุมอเนกประสงค์ โดยมีการตั้งชื่อว่า “ห้องประชุมอเนกประสงค์ศูนย์เรียนรวม อาคาร 2” และย้ายสถานที่สำหรับการเรียนการสอนในรายวิชาพละศึกษามาอยู่บริเวณใต้อาคาร 1 แทน ส่วนชั้นบน เป็นห้องพักครูของกลุ่มสาระการเรียนรู้คณิตศาสตร์, ห้องศูนย์อัจฉริยะคณิตศาสตร์, ห้องน้ำบนอาคารเรียน (มีทุกชั้น) นอกจากนั้นบริเวณชั้น 2, 3, 4 ยังเป็นห้องเรียนของนักเรียนชั้นมัธยมศึกษาปีที่ 2 


=== อาคาร 3 ===
เป็นอาคารเรียน 4 ชั้นพิเศษ โดยชั้นล่างสุดเป็นห้องของกลุ่มบริหารงานต่าง ๆ ของโรงเรียน เช่น ห้องกลุ่มบริหารงานวิชาการ, ห้องกลุ่มบริหารงานงบประมาณ, ห้องรองผู้อำนวยการโรงเรียน (กลุ่มบริหารงานวิชาการ, กลุ่มบริหารงานงบประมาณ, กลุ่มบริหารงานทั่วไป), ห้องวิจัยและประเมินผลการศึกษา, ห้องงานนโยบายและแผน, ห้องทะเบียนและวัดผล, ห้องโรเนียว, ห้องกลุ่มบริหารงานทั่วไป, ห้องสำนักงานผู้อำนวยการโรงเรียน, ห้องประชุมสมาคมผู้ปกครองและครู, ห้องสำนักงานโครงการห้องเรียนพิเศษ และห้องประชุมรัชดา (ห้องประชุมเล็ก) ส่วนชั้นบน เป็นห้องพักครูของกลุ่มสาระการเรียนรู้การงานอาชีพและเทคโนโลยี (คอมพิวเตอร์, โสตทัศนศึกษา), ห้องคอมพิวเตอร์, ห้องเรียนดิจิตอล, ห้องพักครูของกลุ่มสาระการเรียนรู้ภาษาไทย, ห้องพักครูของกลุ่มสาระการเรียนรู้สังคมศึกษา ศาสนาและวัฒนธรรม, ห้องศูนย์อัจฉริยะภาษาไทย, ห้องศูนย์อัจฉริยะสังคมศึกษา ศาสนาและวัฒนธรรม, ห้องน้ำบนอาคารเรียน (มีทุกชั้น) และบริเวณชั้น 3, 4 ยังเป็นห้องเรียนของนักเรียนชั้นมัธยมศึกษาปีที่ 3 และห้องเรียนของนักเรียนชั้นมัธยมศึกษาปีที่ 4, 5, 6 ในบางแผนการเรียน  


=== อาคาร 4 (ตึกวิทยาศาสตร์) ===
เป็นอาคารเรียน 4 ชั้น โดยชั้นล่างสุดเป็นห้องของกลุ่มสาระการเรียนรู้การงานอาชีพและเทคโนโลยี เช่น ห้องคหกรรม, ห้องงานประดิษฐ์, ห้องธุรกิจ, ห้องงานบ้าน, ห้องศูนย์สาระการเรียนรู้การงานอาชีพและเทคโนโลยี และห้องพักครูของกลุ่มสาระการเรียนรู้การงานอาชีพและเทคโนโลยี (ธุรกิจ, อุตสาหกรรม, เกษตร) ส่วนชั้นบน เป็นห้องพักครูของกลุ่มสาระการเรียนรู้วิทยาศาสตร์, ห้องศูนย์อัจฉริยะวิทยาศาสตร์, ห้องศูนย์การเรียนรู้พลังงานและสิ่งแวดล้อม, ห้องอัจฉริยะทางวิทยาศาสตร์, ห้องทดลองและปฏิบัติการทางวิทยาศาสตร์พื้นฐาน, ห้องทดลองและปฏิบัติการทางฟิสิกส์, ห้องทดลองและปฏิบัติการทางเคมี, ห้องทดลองและปฏิบัติการทางชีววิทยา, ห้องน้ำบนอาคารเรียน (มีทุกชั้น) และเป็นห้องเรียนของนักเรียนชั้นมัธยมศึกษาตอนปลาย แผนการเรียนวิทยาศาสตร์ – คณิตศาสตร์ ทั้ง 3 ชั้นเรียน คือ ห้องเรียนของนักเรียนแผนการเรียนวิทยาศาสตร์ – คณิตศาสตร์  ชั้นมัธยมศึกษาปีที่ 4, 5 และ 6 อีกทั้งยังเป็นห้องเรียนของนักเรียนชั้นมัธยมศึกษาตอนปลาย ในบางแผนการเรียน นอกจากนั้นบริเวณชั้นบนของตัวอาคารเรียนยังมีรูปปั้นของนักวิทยาศาสตร์ที่มีชื่อเสียงทั้งไทยและต่างประเทศ ประดับอยู่ตามแนวทางเดินและตามแนวบันไดทางขึ้น-ลง ของตัวอาคารเรียนอีกด้วย


=== อาคาร 5 (อาคารโรงฝึกงาน) ===
เป็นอาคารเรียน 3 ชั้นพิเศษ โดยชั้นล่างสุดเป็นห้องของกลุ่มสาระการเรียนรู้การงานอาชีพและเทคโนโลยี  เช่น ห้องเกษตร, ห้องอุตสาหกรรม เป็นต้น ส่วนชั้นบน เป็นห้องของกลุ่มสาระการเรียนรู้ศิลปะ เช่น ห้องดนตรีไทย, ห้องดนตรีสากล, ห้องทัศนศิลป์, ห้องลีลาศ


=== อาคารประชาสัมพันธ์-ห้องเกียรติยศ ===
เป็นอาคารชั้นเดียว ตั้งอยู่บริเวณด้านหน้าสุดของโรงเรียน แบ่งเป็น 3 ห้อง ห้องแรกเป็นห้องเกียรติยศของโรงเรียนเตรียมอุดมศึกษาพัฒนาการ รัชดา ภายในเป็นที่ประดิษฐานพระบรมรูปพระบาทสมเด็จพระจุลจอมเกล้าเจ้าอยู่หัว และพระเกี้ยว ประจำโรงเรียนเตรียมอุดมศึกษาพัฒนาการ รัชดา นอกจากนั้นยังมีเหรียญรางวัลและถ้วยรางวัล พระราชทานต่าง ๆ เก็บรักษาอยู่ ณ ภายในห้องเกียรติยศนี้ด้วย ห้องที่ 2 เป็นห้องประชาสัมพันธ์ของโรงเรียนเตรียมอุดมศึกษาพัฒนาการ รัชดา และห้องที่ 3 เป็นห้องของกลุ่มบริหารงานบุคคล (ห้องปกครอง) และห้องรองผู้อำนวยการโรงเรียนกลุ่มบริหารงานบุคคล


=== อาคารหอประชุมโรงเรียน-โรงอาหาร ===
เป็นอาคาร 2 ชั้น ชั้นล่าง เป็นห้องโถงกว้างขนาดใหญ่ มีการต่อเติมเพื่อให้รองรับคนได้มากขึ้น ใช้เป็นโรงอาหารของโรงเรียน ภายในประกอบด้วย ร้านค้าสวัสดิการของโรงเรียน, ร้านขายอาหาร, เครื่องเสียง, โทรทัศน์สีจอแบน LCD, พัดลม, ห้องล้างจาน, เครื่องล้างจาน และเครื่องอบจานอัตโนมัติ และห้องรับประทานอาหารของคณะครูและบุคลากรทางการศึกษาของโรงเรียน ปี พ.ศ. 2559 เพื่อเป็นการลดความแอดอัดในการใช้โรงอาหารของโรงเรียน ทางโรงเรียนจึงได้มีการปรับปรุง ต่อเติมและขยายโรงอาหารออกไปยังบริเวณพื้นที่ด้านข้างเพิ่มเติมอีก รวมทั้งมีการต่อเติมและตกแต่งภายในเพิ่มเติม เพื่อให้มีความสวยงาม สะอาด และเป็นระเบียบเรียบร้อยมากยิ่งขึ้น และได้มีการติดตั้งตาข่ายเหล็กถาวรขึ้น เพื่อล้อมรอบโรงอาหารทั้ง 4 ด้าน ส่วนชั้นบนเป็นหอประชุมขนาดใหญ่ของโรงเรียน ภายในติดตั้งเครื่องปรับอากาศระบบท่อ, เวที, เครื่องฉายมัลติมีเดียโปรเจคเตอร์ LCD, ระบบเครื่องเสียง, โทรทัศน์สีจอแบน LCD และบริเวณด้านหลังของหอประชุมยังมีห้องน้ำ จำนวน 2 ห้อง สำหรับอำนวยความสะดวกให้แก่ผู้ที่เข้าร่วมประชุม โดยที่ผู้เข้าร่วมประชุมไม่จำเป็นที่จะต้องเดินลงบันไดมาด้านล่างเพื่อเข้าห้องน้ำ 


=== ห้องสำนักงานธนาคารโรงเรียนเตรียมอุดมศึกษาพัฒนาการ รัชดา ===
เป็นอาคารที่ได้รับการปรับปรุงขึ้นมาใหม่ เมื่อปี พ.ศ. 2556 เพื่อสำหรับใช้เป็นอาคารสำนักงานธนาคารโรงเรียนเตรียมอุดมศึกษาพัฒนาการ รัชดา  ซึ่งเป็นส่วนต่อเติมออกมาจากอาคาร 1 แต่เดิมอาคารนี้เป็นที่ตั้งของร้านบริการถ่ายเอกสารของโรงเรียน ต่อมาเมื่อมีความต้องการที่จะใช้เป็นอาคารสำนักงานธนาคารโรงเรียนจึงได้มีการย้ายร้านบริการถ่ายเอกสารไปอยู่สถานที่อื่นแทนและได้มีการขยายต่อเติมและปรับปรุงขึ้นมาใหม่ เพื่อใช้เป็นอาคารสำนักงานธนาคารโรงเรียน


=== T.U.P.R. Coffee ===
เป็นอาคารชั้นเดียวที่ได้รับการก่อสร้างขึ้นมาใหม่ เมื่อปี พ.ศ. 2560 อยู่บริเวณด้านหน้าของอาคาร 5  เพื่อใช้สำหรับเป็นคาเฟ่ เพื่อบริการเครื่องดื่ม ประเภทกาแฟ น้ำปั่น และเครื่องดื่มอื่น ๆ รวมทั้งเบเกอรี่ เพิ่มเติมในการบริการให้แก่นักเรียน คณะครูและบุคลากรของโรงเรียนเตรียมอุดมศึกษาพัฒนาการ รัชดา รวมทั้งผู้ปกครองนักเรียน 


=== สนามอเนกประสงค์ ===
เป็นลานขนาดใหญ่ อยู่บริเวณกลางโรงเรียน ใช้เป็นสถานที่เข้าแถวของนักเรียน และเป็นสถานที่ในการเรียนวิชาพละศึกษาและใช้ทำกิจกรรมต่าง ๆ ของโรงเรียน ภายในสนามกีฬาอเนกประสงค์ ประกอบไปด้วยสนามย่อย 3 สนาม คือ สนามฟุตซอล 1 สนาม, สนามสนามวอลเลย์บอล 1 สนาม และสนามตะกร้อ 2 สนาม เรียงต่อกัน แต่เดิมสนามกีฬาอเนกประสงค์ เป็นสนามที่มีลักษณะโล่ง และบริเวณโดยรอบสนามมีการใช้ตาข่ายล้อมสนามทั้ง 2 ด้านสำหรับป้องกันลูกบอลกระเด็นออกนอกสนามและกระเด็นถูกรถยนต์ หรือ บุคคลที่เดินไปมา ต่อมาเมื่อปี พ.ศ. 2551 ได้มีการสร้างหลังคาโดมขึ้น และเมื่อปี พ.ศ. 2556 ได้มีการสร้างตาข่ายเหล็กเป็นการถาวรขึ้น เพื่อล้อมรอบสนาม ทั้ง 2 ด้าน คือบริเวณด้านที่ติดกับถนนภายในโรงเรียน และบริเวณที่ติดกับโดมทางเดินเชื่อมต่อระหว่างอาคาร 1 และ อาคาร 3 เพื่อป้องกันลูกบอลกระเด็นออกนอกสนามและกระเด็นถูกรถยนต์หรือ บุคคลที่เดินไปมาเป็นการถาวร


=== สนามบาสเกตบอล ===
เป็นสนามที่มีที่ตั้งอยู่บริเวณด้านหน้าของอาคารหอประชุมโรงเรียนเตรียมอุดมศึกษาพัฒนาการ รัชดา แต่เดิมสนามบาสเกตบอล เป็นสนามโล่ง ต่อมาเมื่อปี พ.ศ. 2556 ได้มีการสร้างหลังคาโดมขึ้น เพื่อป้องกันแสงแดดและฝนในขณะที่มีการฝึกสอนวิชาบาสเกตบอล และได้มีการสร้างตาข่ายเหล็กเป็นการถาวรขึ้นล้อมรอบ ทั้ง 2 ด้าน 


=== แฟลตพักภารโรง ===
เป็นอาคาร 2 ชั้น จำนวน 2 หลัง เรียงต่อกัน มีทั้งหมด 18 ห้อง ตั้งอยู่บริเวณด้านหลังของโรงเรียน  เป็นห้องพักสำหรับลูกจ้างประจำ-ลูกจ้างชั่วคราวของโรงเรียน และบางห้องถูกจัดให้เป็นห้องพักสำหรับนักเรียนโครงการแลกเปลี่ยนที่เรียนของโรงเรียนในเครือเตรียมอุดมศึกษาพัฒนาการ


=== บ้านพักครู ===
เป็นบ้านพัก 2 หลัง ใช้เป็นบ้านพักของคณะครูบางท่านของโรงเรียนเตรียมอุดมศึกษาพัฒนาการ รัชดา


=== ห้องส้วมชาย ===
เป็นห้องส้วมที่อยู่บริเวณด้านหลังอาคาร 5 มีทั้งสิ้น 3 หลัง จำนวน 29 ห้อง เรียงต่อกัน


=== ห้องส้วมหญิง ===
เป็นห้องส้วมที่อยู่บริเวณด้านหลังอาคาร 2 มีทั้งสิ้น 1 หลัง จำนวน 17 ห้อง 


=== แปลงเกษตร ===
อยู่บริเวณด้านข้างของอาคาร 4 ด้านหน้าแฟลตพักภารโรง เป็นแปลงเกษตรล้อมรอบด้วยบ่อปูน และโรงเรือนเกษตรระบบปิดจำนวน 2 โรงเรือน ใช้เป็นสถานที่เรียนภาคปฏิบัติของวิชาเกษตร


== การเดินทางมายังโรงเรียน ==
รถไฟฟ้ามหานคร สายเฉลิมรัชมงคล ให้ลงที่สถานีห้วยขวาง ทางออก 2
รถโดยสารประจำทางในประเทศไทย สาย 54, 73, 136, 137, 179, 185, 206, 514, 517


== สถานที่ใกล้เคียงกับโรงเรียน ==
เดอะสตรีท รัชดา
บิ๊กซี เพลส สาขารัชดา
อาคารฟอร์ม ทาวเวอร์


== วันสำคัญที่เกี่ยวกับโรงเรียน ==
วันปิยมหาราช

ตรงกับวันที่ 23 ตุลาคม ของทุกปี เป็นวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว

วันสถาปนาโรงเรียนเตรียมอุดมศึกษาพัฒนาการ รัชดา

ตรงกับวันที่ 10 กุมภาพันธ์ ของทุกปี เป็นวันคล้ายวันสถาปนาโรงเรียนเตรียมอุดมศึกษาพัฒนาการ รัชดา


== การศึกษา ==
โรงเรียนเตรียมอุดมศึกษาพัฒนาการ รัชดา เปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรแกนกลางการศึกษาขั้นพื้นฐาน และหลักสูตรมาตรฐานสากล นอกจากนั้นยังจัดโครงการพิเศษนอกเหนือไปจากหลักสูตรการศึกษาขั้นพื้นฐาน เพื่อให้สอดคล้องกับความหลากหลายทางสมรรถภาพของผู้เรียน
ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่าง ๆ รวม 8 กลุ่มสาระการเรียนรู้ และ 1 กลุ่มงานพัฒนาผู้เรียน คือ


=== การเรียนในระดับชั้นมัธยมศึกษาตอนต้น ม.1-3 ===
ห้องเรียนปกติ
ระดับชั้นละ 10 ห้องเรียน 

ห้องเรียนพิเศษหลักสูตร English Program (EP)
ระดับชั้นละ 1 ห้องเรียน 

ห้องเรียนวิทยาศาสตร์และคณิตศาสตร์ (Gifted Science and Mathematics Program : GSMP)
ระดับชั้นละ 1 ห้องเรียน


=== การเรียนในระดับชั้นมัธยมศึกษาตอนปลาย ม.4-6 ===
แบ่งออกเป็น 9 แผนการเรียน และ 2 ห้องเรียนพิเศษ 

แผนการเรียนวิทยาศาสตร์ – คณิตศาสตร์ (กลุ่มวิชาวิทยาศาสตร์สุขภาพ)
ระดับชั้นละ 1 ห้องเรียน 

แผนการเรียนวิทยาศาสตร์ – คณิตศาสตร์ (กลุ่มวิชาวิศวกรรมศาสตร์)
ระดับชั้นละ 1 ห้องเรียน 

แผนการเรียนวิทยาศาสตร์ – คณิตศาสตร์ (กลุ่มวิชาเทคโนโลยีและสิ่งแวดล้อม)
ระดับชั้นละ 1 ห้องเรียน 

แผนการเรียนคณิตศาสตร์ – ภาษาอังกฤษ (กลุ่มวิชานิเทศศิลป์)
ระดับชั้นละ 1 ห้องเรียน 

แผนการเรียนคณิตศาสตร์ – ภาษาอังกฤษ (กลุ่มวิชาบริหารธุรกิจ)
ระดับชั้นละ 1 ห้องเรียน 

แผนการเรียนภาษาอังกฤษ – ภาษาฝรั่งเศส (กลุ่มวิชาการสื่อสารภาษาฝรั่งเศส)
ระดับชั้นละ 1 ห้องเรียน 

แผนการเรียนภาษาอังกฤษ – ภาษาจีน (กลุ่มวิชาการสื่อสารภาษาจีน)
ระดับชั้นละ 2 ห้องเรียน 

แผนการเรียนภาษาอังกฤษ – ภาษาญี่ปุ่น (กลุ่มวิชาการสื่อสารภาษาญี่ปุ่น)
ระดับชั้นละ 1 ห้องเรียน 

แผนการเรียนภาษาไทย – สังคมศึกษา (กล่มุ่วิชาทรัพยากรมนุษย์)
ระดับชั้นละ 1 ห้องเรียน 

ห้องเรียนพิเศษ Intensive English Program (IEP)
ระดับชั้นละ 1 ห้องเรียน 

ห้องเรียนพิเศษวิทยาศาสตร์ คณิตศาสตร์และปัญญาประดิษฐ์ (AI)
ระดับชั้นละ 1 ห้องเรียน


=== ห้องเรียนพิเศษ ===
หลักสูตร English Program (EP)
เป็นหลักสูตรที่มีการเรียนการสอนเป็นภาษาอังกฤษทั้งหมด โดยจะเรียนกับคุณครูชาวต่างประเทศผู้เป็นเจ้าของภาษาทั้งวิชา วิชาคณิตศาสตร์, วิชาคอมพิวเตอร์, วิชาภาษาอังกฤษ และวิชาวิทยาศาสตร์ โดยจะเรียนเป็นภาษาไทยกับคุณครูชาวไทยเพียงแค่ 5 รายวิชาคือ วิชาภาษาไทย, วิชาพลศึกษาและสุขศึกษา, วิชาสังคมศึกษา ศาสนา และวัฒนธรรม, วิชาการงานอาชีพ และวิชาศิลปะ นอกจากนั้นจะเรียนเป็นภาษาต่างประเทศกับคุณครูชาวต่างประเทศทั้งหมด ปัจจุบันโรงเรียนเปิดทำการสอนในหลักสูตร English Program (EP) ในระดับชั้นมัธยมศึกษาตอนต้น 

หลักสูตร Intensive English Program (IEP)
เป็นหลักสูตรที่มีการเรียนการสอนเหมือนห้องเรียนแผนการเรียนวิทยาศาสตร์ - คณิตศาสตร์ ห้องเรียนปกติ (เรียนเป็นภาษาไทยกับอาจารย์ชาวไทย) แต่จะมีการเพิ่มชั่วโมงวิชาภาษาอังกฤษมากขึ้น เป็นห้องเรียนภาษาอังกฤษแบบเข้ม (เรียนกับคุณครูชาวต่างประเทศผู้เป็นเจ้าของภาษา) โดยหลักสูตร Intensive English Program (IEP) ทางโรงเรียนจะเปิดสอนในระดับชั้นมัธยมศึกษาตอนปลาย สังกัดแผนการเรียนวิทยาศาตร์ – คณิตศาสตร์ (IEP) โดยเริ่มเปิดสอนในปี พ.ศ. 2562 เป็นปีแรก โดยทางโรงเรียนได้ทำการยุบแผนการเรียนคณิตศาสตร์ - ภาษาอังกฤษ (MEP) ในระดับมัธยมศึกษาตอนปลายเดิม แล้วเปลี่ยนมาเปิดเป็นแผนการเรียนวิทยาศาสตร์ - คณิตศาสตร์ (IEP) แทน

หลักสูตรวิทยาศาสตร์และคณิตศาสตร์ (Gifted Science and Mathematics Program : GSMP)
เปิดสอนครั้งแรกในปี พ.ศ. 2565  ในระดับชั้นมัธยมศึกษาตอนต้น เป็นหลักสูตรที่มีการจัดการเรียนการสอนที่เน้นไปในรายวิชาวิทยาศาสตร์ คณิตศาสตร์ และภาษาอังกฤษ โดยจะเรียนในรายวิชาวิทยาศาสตร์ คณิตศาสตร์ และภาษาอังกฤษแบบเข้มข้น เพื่อมุ่งพัฒนานักเรียนสู่ความเป็นเลิศทางด้านวิทยาศาสตร์และคณิตศาสตร์ 

หลักสูตรวิทยาศาสตร์คณิตศาสตร์และปัญญาประดิษฐ์ (AI)
เปิดสอนครั้งแรกในปี พ.ศ. 2565 ในระดับชั้นมัธยมศึกษาตอนปลาย เป็นหลักสูตรที่มีการจัดการเรียนการสอนที่เน้นไปในรายวิชาวิทยาศาสตร์ คณิตศาสตร์ และภาษาอังกฤษ แบบเข้มข้น โดยจะเรียนในรายในวิชาคณิตศาสตร์, วิชาวิทยาศาสตร์, วิชาภาษาไทย, วิชาพลศึกษาและสุขศึกษา, วิชาสังคมศึกษา ศาสนา และวัฒนธรรม, วิชาการงานอาชีพ และวิชาศิลปะ เป็นครูชาวไทย และเรียนวิชาภาษาอังกฤษกับครูชาวต่างประเทศผู้เป็นเจ้าของภาษา 


==== ผลสัมฤทธิ์ทางวิชาการของห้องเรียนพิเศษ ====
โรงเรียนเตรียมอุดมศึกษาพัฒนาการ รัชดา โครงการห้องเรียนพิเศษ MEP ได้จัดส่งนักเรียนเข้าร่วมแข่งขันทักษะภาษาอังกฤษ โซน A โครงการ EP/MEP ภาคกลาง และภาคตะวันออก ในวันที่ 4-8 กรกฎาคม 2559 ซึ่งได้รับรางวัลรายการต่าง ๆ ดังนี้


== มิติด้านวิชาการ ==


=== โครงการความร่วมมือทางวิชาการ (MOU) ===
โรงเรียนเตรียมอุดมศึกษาพัฒนาการ รัชดา ได้มีโครงการความร่วมมือทางวิชาการ (MOU) กับสถาบันระดับอุดมศึกษา เพื่อสนับสนุนและส่งเสริมนักเรียนผู้ที่มีความรู้ความสามารถให้ได้มีโอกาสเข้าศึกษาต่อในระดับอุดมศึกษามากขึ้น อาทิเช่น

คณะเทคโนโลยีสารสนเทศ สถาบันเทคโนโลยีพระจอมเกล้าเจ้าคุณทหารลาดกระบัง
คณะอุตสาหกรรมเกษตร สถาบันเทคโนโลยีพระจอมเกล้าเจ้าคุณทหารลาดกระบัง
มหาวิทยาลัยเทคโนโลยีราชมงคลธัญบุรี เก็บถาวร 2016-09-10 ที่ เวย์แบ็กแมชชีน
มหาวิทยาลัยเทคโนโลยีราชมงคลพระนคร
มหาวิทยาลัยครุศาสตร์เสฉวน  สาธารณรัฐประชาชนจีน (ความร่วมมือเพื่อพัฒนาคุณภาพการเรียนการสอนภาษาจีนให้กับนักเรียนแผนการเรียนภาษาอังกฤษ-จีน)
ทุนมหาวิทยาลัยพี่ โรงเรียนน้อง มหาวิทยาลัยศรีปทุม
มหาวิทยาลัยแม่โจ้ จังหวัดเชียงใหม่
มหาวิทยาลัยเทคโนโลยีพระจอมเกล้าพระนครเหนือ  (การเเลกเปลี่ยนองค์ความรู้ ความเชี่ยวชาญทางวิชาการ ด้านหุ่นยนต์และนวัตกรรม แก่นักเรียน ครูและบุคลากรทางการศึกษา)
มหาวิทยาลัยเทคโนโลยีพระจอมเกล้าธนบุรี (โรงเรียนเครือข่ายการพัฒนาด้านหุ่นยนต์และระบบอัตโนมัติ)
มหาวิทยาลัยอื่น ๆ


=== โครงการแลกเปลี่ยนวัฒนธรรม ===
โรงเรียน Saikyo High School ประเทศญี่ปุ่น
โรงเรียน Kosei Gakuen High School ประเทศญี่ปุ่น
นักเรียนแลกเปลี่ยนของ Rotary Youth Exchange
 Even still now I can't see all pictures that I took in my exchange year. 
I really miss everything. 
I still can't believe that I don't go to triamudomsuksapattanakarn Ratchada school. 
When I thinking about all of my friends or Thailand I can't stop crying na

I love too much and it's hurting me
 I can't believe that today was my last day of school. I didn't think it will be so hard to leave this school and also my friends. Thank you TriamudomSuksaPattanakarnRatchada for welcome me in this school because if I wasn't in this school I will never meet this amazing person. It was the best year of my life and I don't want to imagine that in one month I'm gonna leave this beautiful country ( the country of smile). This year at this school taught me what is the meaning of life and also what is the real meaning of friendship. I want to thankful also my friends for taught me your wonderful thai language. I love you so much and hope to see you soon na. I will never forget you and all this memories will stay in my heart for the rest of life ฉันจะคิดถึงคุณมากๆๆนะและฉันรักคุณนะ


=== นักเรียนทุนต่างประเทศ ===


=== กิจกรรมส่งเสริมทางวิชาการของโรงเรียน ===


== มิติด้านกิจกรรม ==


=== กิจกรรมเพื่อเสริมสร้างและพัฒนาบุคลากรทางการศึกษาของโรงเรียน ===


== กิจกรรมสำคัญของโรงเรียน ==
พิธีประดับพระเกี้ยว เป็นพิธีการที่สำคัญของโรงเรียนเตรียมอุดมศึกษาพัฒนาการ รัชดา  เนื่องจากพระเกี้ยวเป็นพิจิตรเลขาประจำรัชกาลพระบาทสมเด็จพระจุลจอมเกล้าเจ้าอยู่หัว ซึ่งโรงเรียนเตรียมอุดมศึกษาพัฒนาการ รัชดา ได้รับพระบรมราชานุญาตให้ใช้เป็นตราสัญลักษณ์ประจำโรงเรียน ดังนั้นโรงเรียนเตรียมอุดมศึกษาพัฒนาการ รัชดา จึงได้มีการอัญเชิญองค์พระเกี้ยวมาใช้สำหรับเป็นเข็ม สำหรับประดับที่หน้าอกเสื้อนักเรียนด้านขวาของนักเรียนชั้นมัธยมศึกษาตอนปลาย โรงเรียนเตรียมอุดมศึกษาพัฒนาการ รัชดา  โดย

นักเรียนชาย  จะประดับเข็มพระเกี้ยวสีทอง เหนืออักษรย่อ ต.อ.พ.ร.
นักเรียนหญิง  จะประดับเข็มพระเกี้ยวสีเงิน เหนืออักษรย่อ ต.อ.พ.ร.


== กิจกรรมของโรงเรียนที่ได้รับความสนใจจากบุคคลภายนอก ==
การแข่งขันกีฬาภายใน โรงเรียนเตรียมอุดมศึกษาพัฒนาการ รัชดา จะมีการจัดกิจกรรมการแข่งขันกีฬาภายในสถาบันขึ้นเป็นประจำทุกปีในช่วงเดือน พฤศจิกายน ภายใต้ชื่อ "เตรียมพัฒน์ รัชดาเกมส์ " โดยจะมีการแบ่งนักเรียน ออกเป็น 5 คณะ ได้แก่

  คณะอินทนิล
  คณะปาริชาต
  คณะการะเกด
  คณะราชพฤกษ์
  คณะกรรณิการ์
โดยเมื่อมีการจัดการแข่งขันทุกครั้ง จะได้รับความสนใจจากทั้งศิษย์เก่า ศิษย์ปัจจุบัน และบุคคลภายนอกเป็นจำนวนมาก
งานนิทรรศการวิชาการ และ กิจกรรม OPEN HOUSE เป็นกิจกรรมเพื่อการนำเสนอผลงานทางวิชาการของนักเรียนในรูปแบบโครงงานเชิงบูรณาการ  อีกทั้งยังมีการสาธิตการให้ความรู้ของแต่ละกลุ่มสาระการเรียนรู้ และเปิดโอกาสให้กับนักเรียนจากโรงเรียนและหน่วยงานภายนอกเข้าร่วมกิจกรรม อาทิเช่น การแข่งขันทักษะของแต่ละกลุ่มสาระการเรียนรู้ การเข้าร่วมชมงานนิทรรศการ การเยี่ยมชมโรงเรียน การจัดซุ่มสำหรับแสดงผลงานและให้ความรู้ของสถาบันการศึกษาและมหาวิทยาลัยต่าง ๆ ภายนอก ซึ่งงานนิทรรศการวิชาการ  จะจัดขึ้นในช่วงเดือน กุมภาพันธ์ เป็นประจำทุกปี


== กิจกรรมพิเศษของโรงเรียน ==


=== ธนาคารโรงเรียนเตรียมอุดมศึกษาพัฒนาการ รัชดา ===
ธนาคารโรงเรียนเตรียมอุดมศึกษาพัฒนาการ รัชดา เริ่มเปิดดำเนินการเมื่อ วันที่ 1 พฤศจิกายน พ.ศ. 2556 โดยมีท่านผู้อำนวยการโรงเรียนเตรียมอุดมศึกษาพัฒนาการ รัชดา ในขณะนั้น ดร.เลิศศิลป์ รัตนมุสิก เป็นผู้ให้การสนับสนุน ได้ร่วมมือกับทางธนาคารออมสิน  จัดทำโครงการธนาคารโรงเรียนขึ้น  โดยมีวัตถุประสงค์ดังนี้

เพื่อให้นักเรียนมีวินัยในการใช้จ่าย
เพื่อปลูกฝังนิสัยของนักเรียนให้รักการออม และการประหยัด
เพื่อส่งเสริมให้นักเรียนมีคุณธรรม จริยธรรม มีความรับผิดชอบ มีความซื่อสัตย์และรู้จักเสียสละ เวลาเพื่อประโยชน์ต่อส่วนรวม
โรงเรียนเตรียมอุดมศึกษาพัฒนาการ รัชดา เป็นโรงเรียนพอเพียง ตามแนวปรัชญาของเศรษฐกิจพอเพียง
ในปัจจุบันทางธนาคารโรงเรียนเตรียมอุดมศึกษาพัฒนาการ รัชดา  ได้ทำการเปิดทำการในวันจันทร์ – พุธ และวันศุกร์ ในเวลา 7.00 – 7.30 น. และเวลา 12.00 – 12.40 น. 


=== กิจกรรมชุมนุม ===
โรงเรียนเตรียมอุดมศึกษาพัฒนาการ รัชดา จัดขึ้นเพื่อให้นักเรียนภายในโรงเรียน ได้มีการแลกเปลี่ยนความรู้ ความสามารถ ตลอดจนทักษะต่าง ๆ ในสิ่งที่ตนเองสนใจ โดยนักเรียนสามารถเลือกชุมนุมต่าง ๆ ได้ตามความสนใจและความสมัครใจของนักเรียนในช่วงต้นภาคเรียน ซึ่งโรงเรียนมีชุมนุมต่าง ๆ ให้เลือกมากกว่า 100 ชุมนุม โดยในแต่ละสัปดาห์หรือหลังเลิกเรียนนักเรียนจะต้องเข้าชุมนุมของตนเอง เพื่อพัฒนาทักษะความรู้ และความสามารถต่าง ๆ ของตนเองตามที่ตนเองสนใจ 


=== โครงการเด็กดีศรีเตรียมพัฒน์ รัชดา ===
โรงเรียนเตรียมอุดมศึกษาพัฒนาการ รัชดา มีปรัชญาของโรงเรียน คือ “ความเป็นเลิศทาง วิชาการและคุณธรรม” ดังนั้น โรงเรียนจึงจัดทำโครงการ “เด็กดีศรีเตรียมพัฒน์ รัชดา” เพื่อเป็นการสนับสนุนและะส่งเสริมนักเรียนที่มีผลการเรียนดีเด่นและความประพฤติดีของโรงเรียน โดยรางวัลสำหรับโครงการ “เด็กดีศรีเตรียมพัฒน รัชดา” มี 4 รางวัล ได้แก่

โล่เชิดชูเกียรติ สำหรับเด็กดี ผู้มีความเป็นเลิศครบทั้ง 4 ด้าน
เข็มเชิดชูเกียรติของโครงการ
เกียรติบัตร
เผยแพร่ชื่อเสียงในเว็บโรงเรียน วารสารของโรงเรียน
โดยหลักเกณฑ์ในการพิจารณากำหนดไว้ 4 ด้าน  

ด้านวิชาการ
ด้านคุณธรรม จริยธรรม
ด้านกีฬา ศิลปะ ดนตรี และนาฏศิลป์
ด้านผู้นำ


=== พิธีมอบโล่เชิดชูเกียรติ เนื่องในวันคล้ายวันสถาปนาโรงเรียน ===
โรงเรียนเตรียมอุดมศึกษาพัฒนาการ รัชดา ก่อตั้งขึ้นเมื่อวันที่ 11 สิงหาคม พ.ศ. 2504 ในชื่อโรงเรียนประชาราษฎร์อุปถัมภ์ และได้เปลี่ยนชื่อเป็นโรงเรียนเตรียมอุดมศึกษาพัฒนาการ รัชดา ในวันที่ 10 กุมภาพันธ์ พ.ศ. 2546 ดังนั้น โรงเรียนเตรียมอุดมศึกษาพัฒนาการ รัชดา จึงถือเอาวันที่ 10 กุมภาพันธ์ พ.ศ. 2546 เป็นวันสถาปนาโรงเรียนและในวันดังกล่าวของทุก ๆ ปี จะมีการจัดงานและกิจกรรมต่าง ๆ เนื่องในวันคล้ายวันสถาปนาโรงเรียน เช่น การทำบุญเนื่องในวันคล้ายวันสถาปนาโรงเรียน, การบวงสรวงสิ่งศักดิ์สิทธิ์ประจำโรงเรียน, การบวงสรวงพระบรมรูปพระบาทสมเด็จพระจุลจอมเกล้าเจ้าอยู่หัว, การแจกเหรียญที่ระลึกเนื่องในวันคล้ายวันสถาปนาโรงเรียน เป็นต้น
นอกจากนั้นยังมี พิธีมอบโล่เชิดชูเกียรติ สำหรับศิษย์เก่าที่สร้างชื่อเสียงให้แก่โรงเรียนในด้านต่าง ๆ เช่น นักเรียนที่มีผลคะแนนแอดมิชชั่นสูงสุดในแต่ละคณะ, นักเรียนที่สามารถสอบคัดเลือกเข้าศึกษาต่อในมหาวิทยาลัยที่มีชื่อเสียงของประเทศได้, นักเรียนที่ได้ทุนการศึกษาต่อต่างประเทศ, นักเรียนที่ได้ทุนการศึกษามหาวิทยาลัยในประเทศ, นักเรียนที่สามารถทำข้อสอบการทดสอบทางการศึกษาในระดับชาติขั้นพื้นฐาน (O-NET) ในแต่ละรายวิชาได้คะแนนเต็ม, นักเรียนที่สามารถทำข้อสอบ GAT และ PAT ได้คะแนนเต็ม ตลอดจนศิษย์เก่าที่สร้างชื่อเสียง เกียรติยศ และทำคุณประโยชน์ให้แก่โรงเรียนในด้านต่าง ๆ นอกจากนั้นยังมีการมอบโล่เกียรติคุณให้แก่บุคคล คณะบุคคล ตลอดจนองค์กรต่าง ๆ ที่ให้การสนับสนุนและส่งเสริมกิจกรรมต่าง ๆ ของโรงเรียนเตรียมอุดมศึกษาพัฒนาการ รัชดา อย่างต่อเนื่องและด้วยดีเสมอมาในรอบปีต่าง ๆ ที่ผ่านมาด้วย นอกจากการมอบโล่เชิดชูเกียรติและโล่เกียรติคุณให้แก่ศิษย์เก่าที่สร้างชื่อเสียงให้แก่โรงเรียนและคณะบุคคล หรือ องค์กรต่าง ๆ ที่สนับสนุนกิจกรรมของโรงเรียนเตรียมอุดมศึกษาพัฒนาการ รัชดา ด้วยดีเสมอมาแล้ว นอกจากนั้นยังมีการมอบเกียรติบัตรให้แก่นักเรียนปัจจุบันในระดับชั้นต่าง ๆ ที่สร้างชื่อเสียง และทำคุณประโยชน์ให้แก่โรงเรียนในด้านต่าง ๆ ในรอบปีต่าง ๆ ที่ผ่านมาด้วย


=== การรับน้องและการจับสายรหัส ===
การรับน้องและการจับสายรหัส เป็นกิจกรรมที่รุ่นพี่ชั้นมัธยมศึกษาปีที่ 5 และ 6 ซึ่งเป็นนักเรียนชั้นมัธยมศึกษาตอนปลาย จัดทำขึ้นโดยมีวัตถุประสงค์เพื่อให้นักเรียนชั้นมัธยมศึกษาปีที่ 4 ซึ่งเป็นนักเรียนใหม่ได้ทำรู้จักกับรุ่นพี่ชั้นมัธยมศึกษาปีที่ 5 และ 6 และเพื่อให้รุ่นพี่ชั้นมัธยมศึกษาปีที่ 5 และ 6 ได้ทำความรู้จักและช่วยเหลือรุ่นน้องนักเรียนชั้นมัธยมศึกษาปีที่ 4 ซึ่งเป็นนักเรียนใหม่ โดยรูปแบบของกิจกรรมดังกล่าวจะเป็นกิจกรรมในลักษณะนันทนาการมีการเล่นเกมส์ การแสดงความสามารถ และการจับสายรหัส รวมทั้งอาจจะมีการมอบของที่ระลึกจากรุ่นพี่ชั้นมัธยมศึกษาปีที่ 5 และ 6 เช่น หนังสือ, อุปกรณ์ทางการเรียน หรือสิ่งของอื่น ๆ ให้แก่รุ่นน้องนักเรียนชั้นมัธยมศึกษาปีที่ 4 เป็นต้น ซึ่งกิจกรรมการรับน้องและการจับสายรหัสดังกล่าว เริ่มจัดขึ้นครั้งแรกตั้งแต่ปี พ.ศ. 2554  ในแผนการเรียนวิทยาศาสตร์-คณิตศาสตร์ ก่อนจะแพร่ขยายไปยังแผนการเรียนอื่น ๆ ในเวลาต่อมา และมีการปรับปรุงพัฒนารูปแบบเรื่อยมาตามยุคสมัยและการปรับเปลี่ยนแผนการเรียนของโรงเรียน แต่กิจกรรมการรับน้องและการจับสายรหัสดังกล่าวก็ยังมีการจัดขึ้นทุกปีเรื่อยมาจนถึงปัจจุบัน เพียงแต่มีการปรับเปลี่ยนรูปแบบของกิจกรรมให้แตกต่างกันไปตามสถานการณ์ในแต่ละปีการศึกษา แต่รูปแบบหลัก ๆ ของกิจกรรม ยังคงไว้ซึ้งรูปแบบเดิม คือ มีการจับสายรหัสแยกกันไปในแต่ละแผนการเรียน เพื่อให้พี่รหัสได้น้องรหัสที่เรียนอยู่แผนการเรียนเดียวกันกับตนเอง เพื่อความสะดวกในการส่งมอบสิ่งของ, เอกสารและอุปกรณ์การเรียน รวมทั้งเพื่อความง่ายในการติดต่อสื่อสารและการทำความเข้าใจในเรื่องของเนื้อหาที่เกี่ยวข้องกับการเรียน


== อันดับและมาตราฐานการศึกษาของโรงเรียน ==


=== การประเมินคุณภาพของโรงเรียน ===


==== การประเมินคุณภาพโรงเรียน โดยสำนักงานรับรองมาตรฐานและประเมินคุณภาพการศึกษา (องค์การมหาชน) ====
โรงเรียนเตรียมอุดมศึกษาพัฒนาการ รัชดา ได้ผ่านการประเมินคุณภาพของสถานศึกษาจากสำนักงานรับรองมาตรฐานและประเมินคุณภาพการศึกษา (องค์การมหาชน) หรือ สมศ รอบ 3 เมื่อวันที่ 4, 6 ธันวาคม พ.ศ. 2555 ผลปรากฏว่า โรงเรียนเตรียมอุดมศึกษาพัฒนาการ รัชดา มีผลการประเมินคุณภาพการศึกษาทั้งทางด้านผู้เรียน ด้านผู้บริหาร และด้านครู อยู่ในระดับดี


==== การประเมินคุณภาพโรงเรียน โดยใช้ผลการทดสอบระดับชาติขั้นพื้นฐาน (O-NET) ====
โรงเรียนเตรียมอุดมศึกษาพัฒนาการ รัชดา มีผลคะแนนเฉลี่ยการสอบแบบทดสอบทางการศึกษาแห่งชาติขั้นพื้นฐาน (O-NET) ซึ่งจัดการสอบและให้การรับรองมาตรฐานโดยสถาบันทดสอบทางการศึกษาแห่งชาติ (องค์การมหาชน) หรือ สทศ ซึ่งผลปรากฏว่า โรงเรียนเตรียมอุดมศึกษาพัฒนาการ รัชดา มีผลคะแนนเฉลี่ยการสอบแบบทดสอบทางการศึกษาแห่งชาติขั้นพื้นฐาน (O-NET) ทั้งในระดับชั้นมัธยมศึกษาปีที่ 3 และในระดับชั้นมัธยมศึกษาปีที่ 6 

ประจำปีการศึกษา 2557 สูงกว่าคะแนนเฉลี่ยระดับประเทศ ในทุกรายวิชา  
ประจำปีการศึกษา 2558 สูงกว่าคะแนนเฉลี่ยระดับประเทศ ในทุกรายวิชา 
ประจำปีการศึกษา 2560 สูงกว่าคะแนนเฉลี่ยระดับประเทศ ในทุกรายวิชา 
ประจำปีการศึกษา 2561 สูงกว่าคะแนนเฉลี่ยระดับประเทศ ในทุกรายวิชา
ประจำปีการศึกษา 2563 สูงกว่าคะแนนเฉลี่ยระดับประเทศ ในทุกรายวิชา
ประจำปีการศึกษา 2564 สูงกว่าคะแนนเฉลี่ยระดับประเทศ ในทุกรายวิชา


=== อันดับของโรงเรียน ===


==== จัดอันดับโดย สำนักงานคณะกรรมการการศึกษาขั้นพื้นฐาน ====
โรงเรียนเตรียมอุดมศึกษาพัฒนาการ รัชดา ได้รับการจัดอันดับจากสำนักงานคณะกรรมการการศึกษาขั้นพื้นฐาน หรือ สพฐ ในปี พุทธศักราช 2553  ให้เป็นโรงเรียนมาตราฐานสากล (World Class Standard School) รุ่นที่ 1  เป็น 1 ใน 369 โรงเรียนทั่วประเทศ ซึ่งโรงเรียนมาตราฐานสากล (World Class Standard School) คือ โรงเรียนที่จัดการเรียนรู้ให้ผู้เรียนมีคุณลักษณะที่พึงประสงค์ เทียบเคียงมาตรฐานสากล ผู้เรียนมีศักยภาพเป็นพลเมื่องโลก (World Citizen, Global Citizen) เพื่อพัฒนายกระดับคุณภาพการจัดการเรียนการสอนและการจัดการด้วยระบบคุณภาพ เพื่อให้ผู้เรียนมีคุณลักษณะที่พึงประสงค์ของผู้เรียนเป็นมาตรฐานสากล เป็นการต่อยอดคุณลักษณะที่เป็นมาตรฐานชาติ 


==== จัดอันดับโดย สำนักงานคณะกรรมการการศึกษาขั้นพื้นฐาน ====
โรงเรียนเตรียมอุดมศึกษาพัฒนาการ รัชดา ได้รับการจัดอันดับจากสำนักงานคณะกรรมการการศึกษาขั้นพื้นฐาน หรือ สพฐ ให้เป็นโรงเรียนมัธยมศึกษา ที่ติดอันดับโรงเรียนมัธยมศึกษายอดนิยมและโรงเรียนที่มีอัตราการแข่งขันสูง ของประเทศ มาตั้งแต่ปี พุทธศักราช 2551 โดยที่


== เกียรติประวัติของโรงเรียน ==


=== รางวัลที่โรงเรียนได้รับ ===


=== รางวัลที่นักเรียนได้รับ ===
2556
รางวัลชนะเลิศ โล่พระราชทานจากสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การประกวดบทร้อยกรองส่งเสริมพระพุทธศาสนา ระดับชั้นมัธยมศึกษาตอนต้น เนื่องในวันวิสาขบูชา ประจำปี 2556
รางวัลรองชนะเลิศ อันดับ 2 โล่พระราชทานจากสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การประกวดบทร้อยกรองส่งเสริมพระพุทธศาสนา ระดับชั้นมัธยมศึกษาตอนต้น เนื่องในวันวิสาขบูชา ประจำปี 2556
รางวัลชนะเลิศ โล่พระราชทานจากสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การประกวดกลอนสด ระดับชั้นมัธยมศึกษาตอนต้น โครงการสืบสานสารานุกรมไทยสำหรับเยาวชน ครั้งที่ 5
2557
รางวัลชนะเลิศ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ระดับมัธยมศึกษาตอนต้น การแข่งขันประกวดแต่งกลอนสารานุกรมไทยสำหรับเยาวชนฯ ครั้งที่ 5 ประจำปี 2557 (ระดับประเทศ) หัวข้อ “สารานุกรมไทย...ก้าวไกล ทันโลก” ระดับมัธยมศึกษาตอนต้น (ม.1-3) วันเสาร์ที่ 22 กุมภาพันธ์ พ.ศ. 2557 ณ สโมสรสนามเสือป่าและโรงละครพระราชวังดุสิต เขตดุสิต กรุงเทพฯ
2558
รางวัลชนะเลิศ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การประกวดบทกวีชิงถ้วยพระราชทานพระราชทานสมเด็จพระเทพรัตนราชสุดาฯ สยามบรมราชกุมารี หัวข้อ ”หยาดพิรุน” ของมูลนิธิอัฏฐมราชานุสรณ์ในพระบรมราชูปถัมภ์ เนื่องในวันอัฏฐมราชานุสรณ์ 9 มิถุนายน 2558 ณ วิหารหลวงวัดสุทัศเทพวนารามราชวรมหาวิหาร
รางวัลชนะเลิศ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี สโมสรยุวกวีสมาคมเทพศรีกวีศิลป์ร่วมกับสำนักส่งเสริมวัฒนธรรม กีฬาและการท่องเที่ยว กรุงเทพมหานคร
รางวัลชนะเลิศ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ประเภทนักเรียน การแข่งขันประชันกลอนสด ครั้งที่ 25 ภายใต้หัวข้อ “แก้วกวีศรีสยาม” ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี จัดโดย ศูนย์วัฒนธรรม มหาวิทยาลัยธุรกิจบัณฑิตย์
2560
รางวัลชนะเลิศ ระดับชั้นมัธยมศึกษาตอนปลาย ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี และทุนการศึกษา การแข่งขัน A-math เกมต่อเลขคำนวณ ในรายการ "แม็กซ์พลอยส์ ครอสเวิร์ดเกมเยาวชนนานาชาติ ครั้งที่ 29" ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ณ ศูนย์การค้าเซ็นทรัลพลาซา บางนา ระหว่างวันที่ 25-26 พฤศจิกายน 2560
2561
รางวัลชนะเลิศ ถ้วยรางวัลพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การประกวดกลอนสด ระดับมัธยมศึกษาตอนต้น โครงการประกวดกลอนสด เนื่องในวันภาษาไทยแห่งชาติ ครั้งที่ 14 ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี คณะศิลปศาสตร์ มหาวิทยาลัยรังสิต
รางวัลชนะเลิศ ระดับชั้นมัธยมศึกษาตอนต้นชาย ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี และทุนการศึกษา การแข่งขัน A-math เกมต่อเลขคำนวณ ในรายการ “อีซีซี ครอสเวิร์ดเกม เยาวชนนานาชาติ ครั้งที่ 30 ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี” ระหว่างวันที่ 24 – 25 พฤศจิกายน พ.ศ. 2561 ณ ห้างสรรพสินค้าเซ็นทรัลพลาซา บางนา กรุงเทพมหานคร จัดโดยสมาคมครอสเวิร์ดเกม เอแม็ท คำคม และซูโดกุ แห่ง ประเทศไทย
2562
รางวัลชนะเลิศ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การแข่งขันประกวดกลอนสดครั้งที่ 15 เนื่องในวันภาษาไทยแห่งชาติ 29 กรกฎาคม 2562 ชิงถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ณ มหาวิทยาลันรังสิต 
รางวัลชนะเลิศ ถ้วยพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การแข่งขันรายการ ACSPLOGIC GAMES ครั้งที่ 6 ชิงถ้วยรางวัลพระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี วันที่ 22 พฤศจิกายน พ.ศ. 2562 ณ โรงเรียนอัสสัมชัญสมุทรปราการ
รางวัลชนะเลิศ ถ้วยพระราชทานสมเด็จเจ้าฟ้าฯ กรมพระศรีสวางควัฒน วรขัตติยราชนารี การแข่งขันกีฬาลีลาศการกุศลชิงถ้วยพระราชทานสมเด็จเจ้าฟ้าฯ กรมพระศรีสวางควัฒน วรขัตติยราชนารี ณ โรงเรียนโสตศึกษา จ.ขอนแก่น วันที่ 7 เมษายน พ.ศ. 2562 
2564
รางวัลชนะเลิศ โล่พระราชทานสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี การแข่งขันแต่งคําประพันธ์ในรูปแบบของกวีวัจนะ "การประกวดร้อยกรองชิงโล่พระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารีประจําปี 2564" จัดโดยคณะมนุษยศาสตร์และสังคมศาสตร์ มหาวิทยาลัยมหาสารคาม


== ศิษย์เก่าที่มีชื่อเสียง ==
โรงเรียนประชาราษฎร์อุปถัมภ์
อมรเทพ แววแสง อดีตนักยิมนาสติกทีมชาติไทย เหรียญทองประเภทห่วงนิ่ง ในการแข่งขันกีฬา เอเชียนเกมส์ 1998
โรงเรียนเตรียมอุดมศึกษาพัฒนาการ รัชดา
พิมพ์รดาภา ไรท์ นักร้อง นักแสดง
อรจิรา แก้วสว่าง นักแสดง
รามณรงค์ เสวกวิหารี นักกีฬาเทควันโดชายทีมชาติไทย
ชัยวัฒน์ สดชื่น นักโหราศาสตร์ที่มีชื่อเสียงของไทย
ปรัชญาลักษณ์ โชติวุฑฒินันท์ แชมป์ไมค์ทองคำ 4 (แชมป์หญิงคนแรกของเวทีไมค์ทองคำ) นักร้อง
ภัทราพร หวัง มิสอินเตอร์คอนติเนนตัล 2014 และรองอันดับ 2 มิสแกรนด์ไทยแลนด์ 2014
กอล์ฟ กฤษฎา สิงห์งาม นักร้องนำวง The Worm
บอมบ์ ชัยยุทธ กลิ่นเจริญ มือกลองวง The Worm
น้ำฟ้า ราชวิทย์ สุขทอง มือกีต้าร์วง The Worm
ป๊อบ พุทธรัตน์ แตงจันทึก มือคีย์บอร์ดวง The Worm
ตี๋ มนตรี ตั้งถนอมวงศ์ มือเบสวง The Worm
ลี่ เสาวลักษณ์ ไชยศิริธัญญา รองนางสาวไทยอันดับ 2 ปี 2557
กฤษณะ สถาปนพิทักษ์กิจ อดีตนักข่าวช่อง7 นักบินโดรนผู้นำไปสู่การวิสามัญคนร้ายในเหตุกราดยิงที่จังหวัดนครราชสีมา
สิริพงษ์ สุวรรณประภักดิ์ อดีตผู้สื่อข่าวสถานีโทรทัศน์สปริงนิวส์ และช่องวัน 31, อาจารย์ประจำคณะนิเทศศาสตร์ มหาวิทยาลัยนอร์ทกรุงเทพ
นนท์ ณพวุฒิ จารัตน์ ครูสอนเต้นวง BNK48
นายแพทย์ชโนดม เพียรกุศล ผู้ได้รับรางวัลโครงการเยาวชนสมเด็จเจ้าฟ้ามหิดล, อาจารย์ประจำภาควิชาเวชศาสตร์ชุมชน มหาวิทยาลัยเชียงใหม่
นายแพทย์ยุวพงศ์ สุทธินันท์ นักเขียน, แพทย์


== อ้างอิง ==


== แหล่งข้อมูลอื่น ==
วีดีทัศน์นำเสนอโรงเรียนเตรียมอุดมศึกษาพัฒนาการ รัชดา  เผยแพร่เมื่อวันที่ 8 ก.ย. 2557