Hak Asasi Manusia (HAM) inggih punika pikayunan sané negesang indik soang-soang jadma madué kawenangan ring kahuripannyané sangkaning manumadi dados manusa. Wenang puniki tan pawates sakantun jadmané punika urip tur nénten kapiambeng olih genah tur makasami manusa sampun madué ri tatkala metu ka jagaté. HAM nénten dados kakepah nangih satata mapaiketan. Negara sané madué amongan mangda Hak Asasi Manusia prasida mamargi antar ring jadma sami.
Manut kaweruhan, HAM kadasarin antuk waranugraha saking Déwa miwah Bhuanané puniki. Taler wénten sané maosang wenang punika wantah silih tunggil pabuat jadma sané tiwas tur satata kapisuna olih jadma sané mautama. Ring aab sané sampun lintang tur purwa, wacana Hak Asasi Manusia kakawitin antuk wenang kodrati saking aab pencerahan. Raris kalanturang ring wewidangan politik Revolusi Amérika miwah Revolusi Prancis. Pamuputné medal Hak Asasi anyar ring aab kalih dasa. Kasobyahang nganggén Pernyataan Umum indik Hak-Hak Asasi Manusia (PUHAM) warsa 1948 magenah ring Paris. Pabuat hak asasi manusia ring tincapan internasional kamanggalain olih Déwan Hak Asasi Manusia, Komite Hak Asasi Manusia PBB miwah Komite Hak Ekonomi, Sosial taler Budaya.


== Cihnanyané ==
Hak Asasi manusia kabaos universal duaning nénten wénten sané prasida ngalangin wenang puniki ri tatkala kalaksayanang ring kahuripan ngantos mangkin. Tetujon wenang punika wantah mangda sami jadma pateh nénten wénten sané kalintang utama utawi kalintang sor. HAM satata mapaiketan sareng jadma saking ida embas ngantos lebar. Hak asasi manusia madué kawigunan inggih punika antah pinaka wenang saking soang soang manusa nanging taler madaging napi sané patut kabuat ring soang-soang mangda prasida ngamolihang wenangnyané. Malarapan punika HAM taler kaiket antuk awig-awig utawi hukum ring negara. Proklamasi Taheren ring warsa1968 taler maosang yéning HAM wantah wenang sané masikian tur nénten patut kakepah (indivisible).


== Pustaka ==