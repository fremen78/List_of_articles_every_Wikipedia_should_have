Sa kimika, an alkohol (Ingles: alcohol) iyo sarong organikong kompuwesto na igwang dae mababa sa sarong hydroxyl na naggaganang grupo (âˆ’OH) na nakasugpon sa saturadong karbon na atomo. An terminong Ingles na alcohol iyo orihinal na bistado bilang an primerong alkohol na etanol (ethyl alcohol), na iyo ginagamit bilang sarong druga sagkod an pangenot na alkohol na yayaon sa mga inumong alkoholiko. Sarong importanteng klase nin mga alkohol, kun sain an metanol asin etanol an pinakasimpleng miyembro, iyo kabali an gabos na kompuwesto na may heneral na pormula na CnH2n+1OH. An mga simpleng alkohol na yaon sa irarom kan artikulong ini iyo kabali an primarya (RCH2OH), sekundarya (R2CHOH), asin tersyerya (R3COH) na mga alkohol.
An suffix na -ol minaluwas sa kimikal na ngaran sa IUPAC nin gabos na substansya kun sain an hydroxyl na grupo iyo an naggaganang grupo na may pinakahalangkaw na priyoridad. Kapag an grupo na may mas halangkaw na priyoridad iyo yayaon sa kompuwesto, an prefix na hydroxy- iyo ginagamit sa IUPAC na ngaran kaini. An suffix na -ol sa dae-IUPAC na mga ngaran (arug kan paracetamol o kolesterol) iyo tipikal man na nag-iindikta na an substansya iyo sarong alkohol. Alagad, nagkapirang mga substansya na igwang hydroxyl na naggaganang grupo (partikular an mga asukar, arug kan glukosa asin sukrosa)iyo igwang ngaran na dae-kabali an suffix na -ol, o prefix na hydroxy-. 


== Hilingon man ==
Etanol
Serbesa
Sake


== Panluwas na takod ==

Alcohol (Ethanol) at The Periodic Table of Videos (University of Nottingham)


== Toltolan ==