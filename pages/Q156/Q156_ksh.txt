Alkohol ess eijentlich en janz lustisch Saach. 
In der Schemie säät ma dat zo all Kollestoffverbindunge in dänne eine Sauerstoff-Wasserstoff-Jrupp odder uch OH-Jrupp drinne ess. Ävver dä normale nitt-Schemiker säät, dat dä Alkohol dä ma drinke kann dä normal Alkohol ess. In dä Schemie heiß dä Ethanol odder Ethylalkohol.
So, un jetz verzälle mer üch dat noch einmol en bissche mieh, wie dat esu in dä Wisseschaft mit däm Alkohol iss:
Alkohol is en Flüssichkeit met enem fiese, brennende Jeschmack un ohne Färv. Un hä kann och janz joot brenne.
Ma kennt en et esch ens vum Drinke, un doher is hä en Jenussmeddel, wie och Wing odder esu. Ävver do kanns nit met enem Auto, odder nem Schiff, Flochzeuch, Zoch, Ufo odder Panzer fahre, wenn do zo vill Ethanol jedrunke häs. 
It jeff Minsche, die suffe dat nit, sondern kippe dat in ehr Auto odder dä Kaming zo huus. Und de Schemiker in dä orjanische Schemie nemme dat uch als ene Lösungsmittel (uch för ehre Problemscher).