Alcohol (-is, m ; indecl., m ; -is, n ) (a nomine Arabico الكحل al-kuḥl) est liquor sine colore, qui fermentatione in fructuum suco facta exsistit, quique, cum est potus, ebrietatem in hominibus et animalibus efficit. Destillatione proportio alcoholis in temeto augeri potest.

Apud chemicos "alcohol" plerumque "ethanolum" appellatur, qui "alcoholis" nomine alias quoque substantias ethanoli cognatas significent, quarum formula chemica est: R-OH (vide etiam imaginem). 


== Etymologia ==
Aliae formae nominis sunt alcool, (-is, n ) alchool, alcol, alkohol, (-lis, n. ) alkool, alkol, alcahol, ac kohol. Nomen alcoholis deductum est ab Arabico الكحل al-kuḥl. Hoc nomine Arabes pulverem nigrum subtilem appellabant, quo palpebras pingere solebant, quique e stibio sublimato conficiebatur. Inde apud Europaeos (ab saeculo tertio decimo) alcohol pulverem subtilem non tantum stibii, sed cuiusvis substantiae siccae notabat. Quam significationem postea Paracelsus (1493-1541) amplificavit ut partem subtilissimam purissimamque, i.e. essentiam, cuiusvis substantiae, vel siccae vel liquidae, notaret, quam? sublimando vel destillando parari poterat. Sic ab eodem pro "essentia vini" seu "spiritu vini" saepissime "alcool vini" scribebatur. Quo usu a plerisque ceteris recepto postea illud "vini" magis magisque omittebatur, ita ut nunc "alcohol" solum per se "spiritum vini" significet. Postremo chemici usum nominis rursus amplificaverunt ut alias quoque substantias spiritui vini cognatas amplectatur.


== Variae alcoholis species ==
Butanol
Ethanol
Methanol
Pentanol
Propanol


== Notae ==


== Bibliographia ==
Murray Epstein, "Alcohol’s Impact on Kidney Function" in Alcohol Health and Research World vol. 21 (1997) pp. 84-93


== Nexus interni ==
Aether (chemica)
Alcoholismus
Ebrietas
Hygiene
Officina cerevisiaria
Temetum
Telangiectasia


== Nexus externi ==