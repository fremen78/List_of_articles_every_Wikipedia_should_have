Alcool wordt vele als synoniem vo ethanol gebruukt. In de chemie is en alcool gelyk wukke molecule die endigt ip R-OH, woaby da R een carbonruggegroat voornstelt. Andere bekende alcooln zyn o.a. methanol, sorbitol (e gereduceerd suker), menthol (de smakstoffe byvôorbeeld in stravve tandpasta) en tetrahydrocannabenol (et actieve bestanddêel in cannabis).


== Werkieng ip et menschelik lichoam ==
Methanol (CH3OH) es dôdelik vo de mins: o je der 100mL van binn krygt es't fatoal. Ethanol (C2H5OH), 'tgeen die je drounke makt lik in wyn, bier en kortndrank, werkt ip et zênuwstelsel deur de remmnde stoffn te remmn en de stimuleernde stoffn te stimuleern: 't zorgt der dus voorn daje losser komt. Mêestol veroogt je concentroatie tot en met de 2de pinte, doarachter doalt je concentroatievermôogn drastisch.