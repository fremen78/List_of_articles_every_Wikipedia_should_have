Alkoholid on ainete klass orgaanilises keemias, mille molekulis on hüdroksüülrühm(ad) (–OH) seotud  süsinikuaatomiga, millel seejuures pole teisi sidemeid hapnikega, küll aga teiste süsinike ning vesinikega. 
Teisiti sõnastatuna on alkohol süsivesinik, milles üks (või mitu) vesiniku aatom(it) on asendunud hüdroksüülrühma(de)ga. 
Alkoholide nomenklatuursed nimetused lõpevad sufiksiga '-ool'. 


== Alkohole ==


=== Lihtalkoholid ===
Metanool ehk metüülalkohol, CH3OH
Etanool ehk etüülalkohol, C2H5OH
Propanool ehk propüülalkohol, C3H7OH
Butanool ehk butüülalkohol, C4H9OH


=== Mitmealuselised alkoholid ===
Glütserool, C3H5(OH)3


== Nimetused ==
-OH rühmaga ühendite nimetuste lõpus on "-ool". Sõna esimese poole saab tuletada temale vastavast alkaanist.
Näiteks:

CH3OH – metanool (üks vesiniku aatom on asendunud hüdroksüülrühmaga)
CH3CH2OH – etanool
CH3CH2CH2OH – propanool
CH3CH2CH2CH2OH – butanool
–OH rühm ei pruugi paikneda süsinikuahela lõpus, vaid võib olla ahela mis tahes osas.
Näiteks:

HOCH2CH2OH – 1,2-etaandiool (etüleenglükool)
HOCHCH2(OH)CHOH – 1,2,3-propaantriool (glütserool)


== Keemilised omadused ==
Alkoholide hüdroksüülrühm on väga nõrgalt happeline, reageerides näiteks aktiivsete metallidega:
2CH3OH + 2Li -> 2CH3OLi + H2
Alkoholid reageerivad orgaaniliste hapetega, moodustades estreid.
Alkoholid reageerivad halogeenhapetega, moodustades alküülhalogeniide.
CH3CH2OH + HBr -> CH3CH2Br + H2O


== Vaata ka ==
Dioolid
Alkohol