Dam nyɛla binshaɣu din yuwa zoo pam dagbaŋ. Shab boondili Luɣuluɣu kom, dinzuɣu ka Savelugunaa Mahamii Akonsi daa yali ''Ni Luɣuluɣu kom pan di shaba''. Lala zuɣu, ti ku tooi kali Nanima ni tarimba shab ban kpalim dam puuni. Bilahi boondi dam Nyiŋgoballi, Nabia kom, a kpayali, soŋma ka n gma m doɣam, Wuɣurili, ni dinku pahi.
Shɛbi nyuri dam ka di nyɛla bi niŋbami n niŋ di puuni ka chɛ banmi nyurili ka di nyɛla suhuyirilim. Dam balibu zooya. Dagbamba daa mila daʒiɛɣu ka bi malila kaʒiɛɣu n bihirili toi a maa zuŋɔ, siimiin dama pa yaɣaya ka di barina nim zoo pam.
Tɔ di yi ku nyɛ dini, niri yi nyuri dam kabi chɛli, o baharila yoli, o ŋmarila doɣam ni simli, ka lahi saɣandi behagu. Dam yihiri niri o haŋkalini ka o yibi lɛɛi yinyaa, a maa o haŋkali bɛɛ maai yɛn paai. Niri yi nyuri danm, bi yihiro saawara malibu ni domin o ti saɣam yala.
Niribi dimnima tooi nyariba dam nyubi puuni ka di naan niŋtom pam n tiba. Hal niri yi bɛ dipuuni ka bi chɛrili, o ni tooi koŋ o nyɛvuli. Niriba pam do gbalani ka di nyɛla dam n tahaba. Dizuɣu m mabia, zom n yi dam nyubi puuni. Ŋun nabi kpɛ, mira ka a ti buɣusili gba.