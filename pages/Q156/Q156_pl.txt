Alkohole – związki organiczne zawierające jedną lub więcej grup hydroksylowych połączonych z atomem węgla o hybrydyzacji sp3. 
Najprostsze i najczęściej spotykane w życiu codziennym alkohole, to pochodne alkanów zawierające jedną grupę hydroksylową w cząsteczce, o wzorze ogólnym CnH2n+1OH, czyli alkohole monohydroksylowe, na przykład metylowy, etylowy, propylowy.
Analogiczne związki organiczne, w których grupa hydroksylowa połączona jest z atomem węgla o hybrydyzacji sp2, to fenole (hydroksylowe pochodne benzenu i innych związków aromatycznych) lub enole (hydroksylowe pochodne alkenów).


== Właściwości fizyczne ==

Ze względu na obecność silnie elektroujemnego atomu tlenu i związanego z nim atomu wodoru alkohole tworzą wiązania wodorowe, ulegając asocjacji w większe struktury. W efekcie niższe alkohole mają wysokie temperatury wrzenia i małą lotność względem swojej masy:

metanol: Tw = 65 °C
etanol: Tw = 79 °C
propan-2-ol: Tw = 82 °C
propan-1-ol: Tw = 97 °C
Wyższe alkohole mają właściwości fizyczne zbliżone do alkanów o podobnych masach molowych.
Niższe alkohole doskonale rozpuszczają się w rozpuszczalnikach polarnych (np. w wodzie), natomiast wyższe lepiej rozpuszczają się w rozpuszczalnikach niepolarnych (przeważa część hydrofobowa). Obowiązuje zasada podobne rozpuszcza się w podobnym.


== Rzędowość alkoholi ==
Rzędowość alkoholu jest równa rzędowości atomu węgla, z którym połączona jest grupa hydroksylowa.


== Klasyfikacja alkoholi ==
alkohole jednowodorotlenowe (monohydroksylowe)
alkanole, np. metanol, etanol
alkenole, np. alkohol allilowy
alkinole, np. alkohol propargilowy
alkohole cykliczne, np. cykloheksanol
alkohole aromatyczne, np. alkohol benzylowy (zawierają one grupę -OH przy łańcuchu bocznym, nie przy pierścieniu)
alkohole wielowodorotlenowe
diole
cukrole


== Metody otrzymywania alkoholi ==
Wybrane metody otrzymywania alkoholi:

hydratacja alkenów (zachodzi w środowisku kwaśnym), na przykład:
CH2=CH2 + H2O __H+_͕ CH3−CH2−OH
hydroliza halogenków alkilów
reakcja Grignarda
redukcja:
kwasów karboksylowych, zwłaszcza wyższych kwasów tłuszczowych, łatwo dostępnych (powstają alkohole I-rzędowe)
aldehydów (powstają alkohole I-rzędowe), na przykład:
CH3−CHO + H2 __kat._͕ CH3−CH2−OH
ketonów (powstają alkohole II-rzędowe), na przykład:
(CH3)2C=O + H2 __kat._͕ (CH3)2CHOH
estrów (powstają alkohole I-rzędowe)
Hydrogenację katalityczną prowadzi się wobec katalizatorów niklowych, platynowych lub palladowych. Redukcję można też prowadzić wobec glinowodorku litu lub borowodorku sodu.
metody swoiste dla poszczególnych alkoholi


== Właściwości chemiczne alkoholi ==
Najważniejsze reakcje alkoholi:

z metalami aktywnymi – tworzą się alkoholany
katalityczna dehydratacja (odwodnienie)
estryfikacja – reakcja z kwasami organicznymi lub nieorganicznymi, w wyniku której powstaje ester
utlenianie – przebieg reakcji zależy od rzędowości alkoholu i rodzaju utleniacza; przykładowo:
alkohole I-rzędowe
dichromiany utleniają alkohole I-rzędowe do aldehydów (aby zapobiec ich dalszemu utlenianiu, należy usuwać produkt ze środowiska reakcji od razu po powstaniu):
RCH2OH + Cr2O2−7  →  RCHO + Cr3+
Ze względu na trudności w zatrzymaniu powyższej reakcji na etapie aldehydu, w skali laboratoryjnej wydajniejszym utleniaczem jest chlorochromian pirydyny (PCC).
nadmanganian potasu i tlenek chromu(VI) w środowisku kwaśnym utleniają alkohole I-rzędowe od razu do kwasów karboksylowych lub ich soli, np.:
RCH2OH + KMnO4  →  RCOOK + MnO2 + KOH
alkohole II-rzędowe
dichromiany w środowisku kwaśnym i PCC utleniają alkohole II-rzędowe do ketonów:
R2CHOH + Cr2O2−7  →  R2CO + Cr3+
nadmanganian potasu utlenia alkohole II-rzędowe także do ketonów, ale reakcja zazwyczaj biegnie dalej, z rozerwaniem wiązania C–C
alkohole III-rzędowe
w środowisku zasadowym nie ulegają utlenieniu wobec KMnO4 lub K2Cr2O7
w środowisku kwaśnym ulegają dehydratacji do alkenów i dalszemu rozkładowi.


== Zastosowania ==
Spośród alkoholi największe znaczenie gospodarcze mają metanol i etanol.


=== Metanol ===
rozpuszczalnik (rozpuszczają się w nim tłuszcze, żywice i pokosty)
paliwo
przemysł chemiczny
przemysł farmaceutyczny


=== Etanol ===
paliwo napędowe
przemysł spożywczy
przemysł farmaceutyczny


== Nomenklatura ==
Nazywanie alkoholi wodorotlenkami jest niepoprawne, ponieważ w wodorotlenkach między grupą -OH a atomem pierwiastka (najczęściej metalu) występuje wiązanie jonowe, natomiast w alkoholach między grupą -OH a atomem węgla występuje wiązanie kowalencyjne.


=== Nazwy systematyczne ===
Nazwy alkoholi tworzy się poprzez dodanie końcówki -ol z odpowiednim lokantem do nazwy macierzystego związku. Stara nomenklatura polegała na użyciu słowa alkohol i dodaniu nazwy alkilu w formie przymiotnikowej.

		
			
			
		
		
			
			
		
		
			
			
		
		
			
			
		


== Zobacz też ==

acetale
hydroksykwasy


== Przypisy ==