Flamenco je španski muzički žanr kojeg karakterizira snažan, ritmičan ton i koji se često izvodi zajedno s jednako strastvenim stilom plesa kojeg karakterizira snažna i graciozna izvedba sa često kompleksnim radom ruku i nogu.


== "Ciganska umjetnost" ==
Flamenco je jedan od muzičkih fenomena koji je, uprkos svojim narodnim korijenima, nadživio modu tj. muzičke tendencije usmjeravane od onih koji kreiraju muzički "ukus" većine. Svojom snagom pronalazi ljubitelje van Španije. To je živa umjetnost koja upija tendencije svake vrste bez gubitka svoje osobnosti. Glavna karekteristika flamenca je povezanost sa publikom koja reagira na emotivan način.
Flamenco je proizvod mješanja različitih kultura kao što su romska, arapska, hrišćanska  i jevrejska.Također se često naziva ciganskom umjetnošću zbog uticaja koji je pridonijela ta etnička skupina u "rođenju" i razvoju istog.


== Etimologija riječi flamenco ==
Flamenco je do prije nekih sto pedeset godina bio marginalna kultura u tadašnjem španskom društvu i kao takav nezanimljiv za ostavljanje bilo kakvog traga u pisanoj riječi.
Prvi pisci koji pokazuju bilo kakav interes o temi pojavljuju se u 19. stoljeću, sa premalo kontakata unutar kulture i upravo zbog toga nisu išli u korak sa trenutnim strujanjima unutar žanra. 
Tadašnji izvođači i znalci bili su u pravilu nepismeni ljudi čije je znanje dolazilo usmenim putem.
Zbog svega toga, dan danas postoji mnogo različitih teorija o postanku riječi flamenco.
U rječniku Španske Kraljevske Akademije postoje različita značenja riječi flamenko, među kojima se nalazi opis pojma o kojem je ovdje riječ. Doslovan prijevod bi bio: "Kaže se za izvjesna sociokulturološka manifestiranja općen povezana sa španskim Romima, a posebno sa andaluškim." Također su zanimljiva objašnjenja: "porijeklom iz Flandrije" i "neko ili nešto što je povezano sa tom historijskom evropskom regijom".


== Nematerijalna kulturna baština ==
Flamenko je umjetnički izraz koji spaja pjesmu, ples  i muziciranje. Andaluzija u južnoj Španiji je srce flamenka, iako ima korijene i u oblastima kao što su Murcia, Ekstremadura i Granada. U sjeveroistočnom dijelu Granade, na Svetom brdu, nalazi se kolonija Roma. U njihovim bijelim kućama - pećinama udubljenim u brdu, danas se nalaze najautentičniji flamenco barovi Španije, individualne škole flamenca, a noćni život traje sve do ranih jutarnjih časova. Restorani-barovi u kojima se igra i pjeva uz flamenco, zovu se tablaosi. Mnogi od njih su visoko komercijalizovani i dobro naplaćuju jednočasovni ili dvočasovni program.
Grad Sevilja, četvrti po veličini u Španiji, smatra se kolijevkom flamenka u Andaluziji i po njemu je postao poznato turističko mjesto koje svakodnevno privlači turiste, da bi prisustvovali jednom ovakvom spektaklu uživo.
Flamenko je na UNESCO-voj Reprezentativnoj listi nematerijalnog kulturnog naslijeđa čovječanstva kao element kulturne baštine u Španiji. Odluku o upisu donio je Međuvladin komitet za očuvanje nematerijalnog kulturnog naslijeđa na zasjedanju koje je održano od 15. do 19. novembra 2010. u Nairobiju u Kenijiu.


== Palos ==
Muzički pravci flamenca u Španiji zovu se palos.
Poredak abecednim redom:
Alboreá | Alegrías | Bambera | Bulerías | Cabales | Campanilleros | Cantiña | Caña | Caracoles | Carcelera | Cartagenera | Colombiana | Corrido gitano | Debla | Fandango | Fandanguillo | Farruca | Galeras | Garrotín | Granaína | Guajira | Jabera | Jota Flamenca | Liviana | Malagueña | Mariana-Flamenco | Martinete | Media | Media Granaína | Milonga | Minera | Mirabrás | Nana - Flamenco| Petenera | Polo-Flamenco | Romance | Romera | Rondeña | Rumba | Saeta | Seguiriya ili Siguiriya | Serrana | Sevillana | Soleá | Tango | Tanguillo | Taranta | Taranta ili Taranto | Tiento | Toná | Trillera | Verdiales | Vidalita | Zambra | Zorongo


== Najpoznatiji umjetnici ==
Paco de Lucía - komponist i virtuoz na gitari.


== Reference ==


== Vanjski linkovi ==

Svijet flamenca
Flamenco Rječnik Španske Kraljevske Akademije