Flamenco ha'e pupoty ha jeroky Epáña megua oñembojera va'ekue Andalusíape, tuichaitépe Cádiz rendahápe ha umi ygarupa imba'évape, ha'éva San Fernando, Jerez de la Frontera (ojejuhuhápe mba'e ojehairaẽva ko tembiapoporã rehegua), Sevílla ha umi táva ipýpe ha'eháicha Lebrija ha Utrera, Huelva, Granada ha Córdoba upéicha avei heta yvýpe Región de Murcia, Castilla-La Mancha ha Extremadura rupi. Ojekuaaite ipurahéi (ojeheróva cante flamenco), mbaraka ryapu ha ijeroky rupive.
Ko flamenco ko'ãga jaikuaa oñepyrũkuri amo sa'ary XVIII jave ha ndojeikuaaitéi mba'éichapa oñepyrũ. Jepivénte ojeguerovia heñoihague oñembojehe'ávo Andalusía tavarandu ha hitanokuéra rekotee. Andalusía katu yvy ojehechahápe tapichakuéra ijypy opaichaguágui ha iñarandupy hekohetáva.
Jasypateĩ 2010 jave Unesco ohechakuaa ichupe Yvypóra reko rembiejakue ramo.
Oñemoherakuã porãite Amérika tuichakuévo ha ojehecha oikoha mbo'ehao ha jeroky aty oparupi Arahentína, Brasil, Kóta Rríka, Kúva, El Salvador, Guatemála, Méhiko, Panama, Puerto Rríko ha Venesuéla-pe. Upéicha avei ojehechaite Hapõ ha Chíname.Yokobayashi (2008). «Hay más escuelas de flamenco en Japón». Expansión:   p. 52. http://www.expansion.com/2008/04/04/entorno/1108338.html. </ref>


== Mandu'apy ==