Zhu Xi (hiina keeles 朱熹, pinyin'is Zhū​ Xī​; 1130 – 1200) oli Songi dünastia aegne hiina filosoof, uuskonfutsianismi tähtsaim teoreetik.
Tema tähtsaim panus on konfutsianismi Neliraamatu (Sishu) koostamine. See sisaldas tema kommenteeritud Kong Fuzi "Vesteid ja vestlusi", Mengzi raamatut ja konfutsianistlikke raamatuid "Suur õpetus" (Daxue) ja "Keskmine tavaline" (Zhongyong). Nende nelja raamatu tundmine oli Hiina ametnike eksami põhiaineks alates 1313. aastast kuni 1905. aastani.


== Elulugu ==
Zhu Xi oli pärit Fujianist. Ta töötas mitmetes riigiametites.
Zhu Xi kirjutas üle 70 teose. Ta asutas ka Wuyi mägedes ja mujal üle 50 erakõrgkooli. Ta taastas Valge Hirve Koopa Akadeemia (白鹿洞书院) Lushani mäe jalamil tänapäeva Jiangxi provintsis.


== Õpetus ==
Zhu Xi järgi koosneb maailm kahest algest: hingusest qi 氣 ja printsiibist (struktuurist, soonestikust) li 理, kusjuures li on loogiliselt esmane, kuid avaldub vaid qi's. Li kättejõudmise esimene järk on Taiji (mida Zhu Xi vahel samastab li'ga).
Ta kritiseeris Xunzid tema lahtiütlemise tõttu Mengzi ideest, et inimloomus on hea (renxingshan 人性善).