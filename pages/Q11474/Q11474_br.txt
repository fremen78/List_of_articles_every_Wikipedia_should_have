Plastik pe danvez plastik a zo un danvez hag a c'haller cheñch e stumm, ha setu perak e c'haller ober a bep seurt traoù gant plastik. Meur a seurt plastik a zo. Ne c'haller stummoù reoù 'zo nemet pa vezont nevez-c'hraet, ha dont a reont da vezañ kalet war-lerc'h. Reoù all a c'haller cheñch o stumm dre o zommañ pe dre o zeuziñ.
An darn vrasañ eus ar plastikoù a zo ijinet ha graet gant an dud, ha ne vezont ket kavet en natur. Alies e vezont graet diwar eoul-douar. Gwall luziet eo an ober plastik. An darn vrasañ eus an danvezioù a vez graet “plastik” anezho a zo polimeroù. Ar polimeroù a zo chadennadoù hir a atomoù liammet an eil ouzh egile.
Gant Alexander Parkes (1813-1890), ur Saoz, e oa bet ijinet ar plastik kentañ e 1855.
Ne vrein ket ar plastik ha berniañ a ra en natur. Pa vez devet e c'hall moged toksik dont dioutañ, ha pa ne vez ket adaozet e teu da vezañ lastez.


== Plastikoù anavezet mat ==
Polikarbonat: prenestroù eneptenn, CDoù, DVDoù.
Polietilen: tuellennoù
Polietilen tereftalat (anvet PET evit ar boutailhoù, ha poliester pa vez graet dilhad pe traoù all ganto)
Polivinil klorid (anvet PVC dre vras).Evit difuiñ orjal tredan, evit korzennoù, framm prenestroù...
Poliamid (a vez graet niloñs anezhañ): evit bazeier ar merc'hed da skouer.