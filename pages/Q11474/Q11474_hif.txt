Plastic dher rakam ke insaan ke banaawa gais padarth (material) hae jon ki polymer se jaada kar ke banaa rahe hae. Plastic ke koi shape me bahut sahaj se karaa jaae sake hae. Ii haaluk chij hae aur dher din talak last kare hae. Plastic jaada kar ke fossil-fuel, jaise natural gas aur petroleum se bane hae. Aaj-kal, plastic ke makai aur kapaas se bhi banaawa jaae hae.
1950 se 2017 talak 9.2 billion metric ton ke plastic banaawa gais hae, jisme se aadha 2004 ke baad banaa hae. 2020 me 400 million ton plastic banaawa gais rahaa.
20th century me plastic ke jaada kaam me laae se bhaari environmental problem bhais hae,  kaaheki ii bahut dhire se decompose hoe hae. Jaada plastic ke fir se nai kaam me laawa jaae hae aur iske gaarr dewa jaae hae, nai to environment me pollution ke kaaran hae.
Dunia ke pahila insaan ke banaawa gais plastic, Bakelite ke New York me 1907 me Leo Baekeland banais rahaa.


== Kuchh jaana maana plastic ke padarth ==
Polyamide, jiske nylon bola jaae hae, se stockings, toothbrush, motar ke part
Polycarbonate, jsse bulletproof glass, Cd aur DVD banaawa jaae hae
Polyethylene, jisse botal, shopping bag, milk botal banaawa jaae hae
Polythethylene terephtalate, jisse PET botal banaawa jaae hae
Polypropylene, jisse khaana ke container aur kurrsi bane hae
Polystyrene, jisse plastic, cup, fork, knife aur packaging foam bane hae.
Polyurethane, jisse rubber, foam bane hae
Polyvinyl chloride (PVC), jisse pipes bane hae
Polylactic acid, jiske 3D printing ke khaatir kaam me laawa jaehae


== References ==