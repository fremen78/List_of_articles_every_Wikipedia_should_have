Albrecht Dürer térã Alberto Durero (Núremberg, 21 jasypo 1471-Núremberg, 6 jasyrundy 1528), ha'e niko pe tembiapoporã apohára herakuãvéva renacimiento rehegua Alemáña retãme, ojekuaa chupe oparupi hetaitégui hembiapo ñemongolo apópe, ñemoha'angápe, ta'ãngakarãi apópe ha ikuatiañe'ẽnguéra tembiapoporã rembikuaa rehegua. 
Herakuã porãite Európa vore kuarahyreikeguápe omboty mboyve 30 ary opavave oikuaaségui hembiapokuekuéra yvyráre jehai pe Apocalipsis rehegua (1498), hi'arive hembiapo yvyráre jehai niko upe aja ijojaha'ỹva ha ojehecha chupekuéra heko gótiko orekóva. Durero hembirejakue ipohýiva ha ituicháva umi tembiapoporã apohápe saro'y XVI pukukue rehegua, Alemáña retãme ha Olándape avei (tuichaitépe ojehecha Lucas van Leyden hembiapokuére), ha heta karai arandu Itália pegua, Rafael Sanzio ha Tiziano techapyrãme, omomorã chupe hembiapokue iporãitégui; jaikuaa avei ha'e oñoirũha Leonardo da Vinci ha Giovanni Bellini rehe. Hembiapokuéra ta'ãngakarãi apópe isarambi oparupi Európape ha oipytyvõ heta tembiapoporã apohárape.


== Mandu'apy ==


== Joajuha ==
 Wikimedia Commons oguereko ta'ãnga Alberto Durero reheguaCommons.