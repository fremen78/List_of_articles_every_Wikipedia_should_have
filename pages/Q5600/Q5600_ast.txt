Koca Mi‘mār Sinān Āġā (en turcu otomanu, قوجو معمار سنان آغا) (Kayseri, 15 d'abril, 1489 - Constantinopla, 17 de xunetu, 1588) foi'l principal arquiteutu ya inxenieru civil otomanu de los sultanes Solimán I, Selim II y Murad III. Foi, nun periodu de cincuenta años, el responsable de la construcción o de la supervisión de les principales construcciones del Imperiu Otomanu d'aquella época. Actualmente, atribúyense-y más de 300 construcciones, a parte d'otros proyeutos más modestos, como les escueles del Corán (sibyan mektebs).
La so obra maestra ye la mezquita Selimiye n'Edirne, anque'l so trabayu más conocíu ye la mezquita de Solimán d'Estambul. Tenía a les sos órdenes un estensu departamentu gubernamental y formó a munchos ayudantes que más llueu rescamplaríen, como l'arquiteutu de la mezquita azul, Sedefhar Mehmet Ağa. Ye consideráu'l meyor arquiteutu del periodu clásicu de l'arquiteutura otomana y, davezu, compárase con Michelangelo, el so contemporaneu n'Occidente. La categoría de Miguel Ánxel y los sos planes pa la Basílica de San Pedro de Roma conócense bien n'Estambul, porque'l sultán Baiazet II encargára-y (xunto a Leonardo da Vinci) una ponte sobro'l Cuernu d'Oru en 1502.


== Referencies ==


== Enllaces esternos ==
 Wikimedia Commons acueye conteníu multimedia sobre Sinan.
Fotos de la ciudá d'Edirne, con munches semeyes de la mezquita Selimiye
Mapa y guía curtia de la obra de Sinan n'Estambul Archiváu 2006-04-26 en Wayback Machine (en turcu)
Mapa de delles mezquites de Sinan n'Estambul Archiváu 2006-04-27 en Wayback Machine
Semeyes de delles mezquites de Sinan n'Estambul Archiváu 2006-04-14 en Wayback Machine
Maestru constructor de la mezquita otomana del sieglu XVI
Ponte Mimar Sinan Bridge a Büyükçekmece Archiváu 2009-07-27 en Wayback Machine