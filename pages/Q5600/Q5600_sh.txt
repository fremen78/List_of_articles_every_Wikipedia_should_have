Koca Mimar Sinan Aga (Ağırnaz, Turska, 15. travnja 1489. - Konstantinopol, današnji Istanbul, 17. srpnja 1588. ) je bio najznačajniji arhitekt u razdoblju sultana Sulejmana I, Selima II., i Murata III.. Njegov najznačajniji rad je svakako Sulejmanova džamija u Istanbulu.
Rođen kao sin armenskih roditelja, 1511. je dospio u okviru odabira dječaka u Carigrad i u početku je služio u inžinjeriji janjičarske vojske. 1539. je dobio titulu "prvi graditelj". Prvi veliki rad mu je bio Šehzadina džamija u Carigradu 1548. Sljedeći majstorski rad je Selimova džamija u Adrianopolusu (danas Erdine). Njegov učenik Mimar Hajrudin Aga je sagradio Stari most u Mostaru, u Bosni i Hercegovini i time položio prijemni ispit za Sinanov mentorat.
Sinan je na različitim mjestima u Osmanskom carstvu sagradio 84 velikih džamija, 52 male džamije, 57 škola Kurana (medresa), 7 čitaona, 18 karavan saraja, 22 mauzoleja, 46 kupaona (hamama), 35 odmorišta (saray), 3 bolnice, 5 akvadukta, 8 mostova i 8 skladišta. Umro je 1588. i sahranjen je neposredno izvan sjevernog zida uz Sulejmanovu džamiju u Carigradu.


== Izvori ==


== Ostalo ==
Islamska umjetnost i arhitektura