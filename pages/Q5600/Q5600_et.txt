Mimar Sinan (osmanitürgi خواجه معمار سنان آغا; Koca Mi‘mār Sinān Āğā) (9. mai 1490 või 1489 – 8. juuni 1588) oli Osmanite riigi peaarhitekt ja ehitusinsener sultanite Suleiman I, Selim II ja Murad III ajal. Ta oli rohkem kui 300 suure ehitise vastutav arhitekt.
Sinani peateosed on Selimiye mošee Edirnes, mida ta ise pidas oma suurimaks saavutuseks, Süleymaniye mošee İstanbulis ja Mehmed Paša Sokolovići sild. Tema õpilaste seas oli Sedefhar Mehmet Ağa, kes projekteeris kuulsa Sinise mošee. Kokku projekteeris ta 476 ehitist (neist 196 on siiani alles). 
Sinan sündis Kapadookias Kayseri linna lähedal kristlastest vanemate peres, tema ristinimi oli tõenäoliselt Joseph või Yusuf. Tema vanemad võisid olla armeenlased või kreeklased.
Tema järgi on nimetatud İstanbuli Mimar Sinani Ülikool.