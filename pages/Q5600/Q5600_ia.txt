Koca Mi'mâr Sinân Âğâ (turco osmanli: خواجه معمار سنان آغا; turco moderne: Mimar Sinan) (9 de maio 1490 - 8 de junio 1588) esseva le principe architecto ottoman e ingeniero civil pro le sultanes Suleiman, Selim II, e Murad III. Il duceva plus que 300 structuras major e altere projectos, como su scholas primari islamic (sibyan mektebs).
Le filio de un mason, il recipeva un education technic e se deveniva un ingeniero militar. Il se avantaiva rapidemente in le rangos, e se deveniva un officiero e postea un commandante janissare, con le titulo honorific de ağa. Il meliorava su habilitates architectural e de ingenieria in su campanias con le janissares, e se faceva experte con construir fortificationes e infrastructura militar, como camminos, pontes, e aqueductos. Al etate de 50, il esseva nominate al position del architecto chef regal, usante su habilitates technic que il apprendeva in le militaria pro crear "edificios religiose fin." Il reteneva iste posto usque su morte al etate de 98.
Su obra maestral esse le Moschea Selimiye in Edirne; su obra plus famose esse le Moschea Suleiman in Istanbul. Il trainava plure assistentes qui se deveniva architectas famose, como Sedefhar Mehmet Ağa, le architecto del Moschea del Sultan Ahmed. Mimar Sinan esse considerate le melior architecto del architectura ottoman classic, e esse frequentemente comparate con Michelangelo.