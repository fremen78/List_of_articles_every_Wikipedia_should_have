Mimar Sinan (15 April 1489 - 9 April 1588), 50 saal talak Ottoman Empire ke main architect rahaa. Uske khaas kaam hae Edirne ke Selimiye Masjid aur Istanbul ke Suleiman masjid.  Uu dui sau se jaada building ke banais, jisme  Koran schools (sibyan mektebs) bhi rahaa.
Uske training ek military engineer ke rahaa aur uu tarakki kar k pahile ek officer banaa aur baad me ek Janissary commander, jisme uske title ağa rahaa. Uu aapan  architectural aur engineering skills uu time sikhis jab ki uu Janissaries ke saathe military campaign pe rahaa aur fortifications, rasta, pul aur aqueducts banae me kaafi aage hoe gais rahaa.    Lagbhag 50 saal ke umar me uske chief royal architect banawa gais rahaa, aaur uu aapan army me sikha gais skill ke dharmik building aur government building ke banae me lagais. Uu lagbhag 50 saal talak ii post pe rahaa.
Uu ek bhaari sarkari department ke agua rahaa aur dher jane ke train karis rahaa jon  ki baad me apne se achchhaa archtect banin, jaise kiSedefhar Mehmet Ağa, jon ki Sultan Ahmed Mosque ke banais rahaa. 


== References ==