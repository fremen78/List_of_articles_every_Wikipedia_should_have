Mimar Sinan (aqiqiy adı Abdülmennan oğlu Sinaneddin Yusuf (türkçe Abdülmennan oğlu Sinaneddin Yusuf); 1489 aprel 15, Agirna, Osmanlı devleti — 1588 fevral 7, İstanbul, Osmanlı devleti) — osmanlı mimarı ve müendisi, aslı ya ermeni ya da yunandır.
1538 senesinden başlap ve ölümine qadar (qararnen 50 yıl) padişa I Suleymannıñ, oğlu Selim ve III Muradnıñ saltanatları zamanında qurucılıq işlerini idare ete edi. Camiler, pekütmeler ve köpürlerniñ mimarıdır. Roksolananıñ belli amamları ve dürbesini inşaat etti. Sinannıñ Sedefkâr Mehmet Ağa adlı talebesi, İstanbuldaki Sultanahmet camisiniñ leyhasını yarattı, başqaları ise Monastırdaki (Bosna ve Hersek) Eski köpürniñ leyhasını yaptılar.
Ayatı boyunca Sinan, qararnen 300 bina inşaat etti, olarnıñ arasında camiler, mektepler, hayriye aşhaneleri, hastahaneler, akveduklar, köpürler, saraylar, amamlar, dürbeler ve çeşmeler bar. Bu binalarnıñ çoqusı İstanbuldadır. Eñ belli binaları: Şehzade camisi, Süleymaniye camisi ve Edirnedeki Selimniñ camisi. 
Mimar Sinan 1588 senesi fevralniñ 7-sinde vefat etti ve Süleymaniye camisiniñ mezarlığında defin etildi. 

Şahzede camisi (türkçe Şehzade Camii) — Mimar Sinannıñ eñ büyük mimariy inşaatlarından ilktir. Fatih adlı bir tarihiy vilâyette bulunmaqtadır.