Venus (API /ˈvenus/) o Venere (symbolo: ) es le secunde plus proxime planeta al Sol, con un orbita de 224.7 dies Terren. Illo es le plus luminose objecto in le celo de vespere, excepte le Luna, e attinge un magnitude apparente de -4.6. Como un planeta inferior (un planeta plus proxime al Sol que le Terra), illo nunquam pare multo distante del Sol, con un elongation maxime de 47.8°.


== Le exploration scientific de Venere ==
Venere es completemente coperite per stratas permanente de spisse nubes, e dunque il es impossibile examinar le planeta per telescopios optic. Ante le evo del viages cosmic, iste facto severmente restringeva le travalios del astronomos. Durante seculo XX illes poteva partialmente analysar le atmosphera de Venere per methodos spectrographic e tunc arrivava al conclusion que su composition es dominate par dioxydo de carbon. Le astronomos etiam usava radars terrestre pro mappar a un multe grande scala le superfacie planetari; in iste maniera illes poteva identificar le duo vaste altiplanos ("continentes") que era nominate Alpha Regio e Beta Regio. 
Comenciante in le annos 1960s, le agentias pro recerca cosmic del Union Sovietic, del SUA e del Europa ha inviate plure sondas sur Venere. Su geographia ha essite investigate par sondas in orbitas polar con radar, e hodie il dunque ha mappas topographic de tote le planeta. Su superfacie es un aride inferno e proque tote le sondas exploratori que ha atterrate illac era destruite post alcun minutas a cosa del pression atmospheric e del temperatura. Totevia le majoritate de illos habeva habite satis tempore pro inviar photographias e datos al Terra. 
Ergo, con le technologia contemporanee, il es impossibile examinar Venere in le mesme maniera que Marte; su milieu es troppo hostil. Nonobstante, il ha plure planos exploratori pro le futuro. Le astronomos discute p.ex. sondas a ballon que flottarea in le atmosphera a un altitude ubi le temperatura e le pression son tolerabile pro le instrumentos scientific. Un tal sonda poterea circumnavigar le planeta a fin de examinar su meteorologia.


== Le atmosphera de Venere ==
Nonobstante que Venere possede quasi le mesme diametro e gravitate que le Terra, illo es una planeta differente del Terra in altere aspectos. Su atmosphera pote esser classificate como infernal, proque su pression e temperatura exige le illos del Terra con plure nivellos de magnitudes: circa 9,2 MPa e 450 Celsius al superfacie. Su gases compositor son primarimente dioxydo de carbon con un poco de nitrogeno, acido de sulfure, argon e altere substantias. Iste mixtura crea un effecto de serra extreme: Venere es considerabilemente plus calide que Mercurio, benque le radiation solar que illo recipe es 75% plus basse.


== Le vulcanismo de Venere ==
Le sondas exploratori ha trovate un planeta multe differente que le Terra. Le disveloppamento de Venere ha essite characterisate per un vulcanismo extensive que directemente ha affectate le composition del atmosphera; p.ex. le sondas ha registrate fluctuante nivellos de gases de sulfure de anno a anno a causa de grande eruptiones. Etiam, il manca illac tal movimentos tectonic que on observa in le Terra; in loco, cata circa 500 milliones annos le rigide superfacie roccose de Venere se disgela a causa del vulcanismo e postea se renova.


== Vide etiam ==
Venere in fiction
NASA
ESA


== Referentias ==