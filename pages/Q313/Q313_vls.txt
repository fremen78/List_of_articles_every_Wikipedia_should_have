Venus (symbool: ) is vanof de zunne geziën de twêede planete van 't zunnestelsel. De planete is vernoemd noa Venus, de Romeinsche godinne van de liëfde en schoonheid. Vanof d' Eirde geziën is Venus 't kloarste object an den hemel achter de Moane en z' is zichtboar ip kloarluchtn dag.
Venus is e terrestrische planete en z' hèt oengeveer dezelfste grotte, massa en soamnstellienge lyk d' Eirde.
Vanwege 't feit da Venus juste lyk Mercurius  roend de zunne droait binn de  boane van d' eirde en doarom betrekkelyk dichte by de zunne stoat vanof d' eirde geziën, is Venus allêne moa zichtboar kort achter zunsoendergank of kort vo zunsipgank. Venus droait iedere 224,7 eirdse doagn roend de zunne. Lyk Mercurius hè Venus gêen moann.