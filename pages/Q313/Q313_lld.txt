Venus (simbol: ) é le secundo planët  dl Sistem solar en cunt de destanza dal Sorëdl cun n’orbita prësc zircolara che porta a n movimënt de revoluziun de 224,7 dis dla Tera . .
So inom vá zoruch a chël dla divinité romana dl amur y dla belëza .  y so simbol astronomich é la rapresentaziun stilisada dla man de Venus che tëgn n spidl (♀) .
Do la Löna é Venus le corp dl cil plü slominant. Al é da odëi püch do le florí dl Sorëdl y püch dan da l’orí dl Sorëdl , insciö che i popui antics ti dijô “stëra dla sëra” o “stëra dla doman”, cina che Pitagora á ciafé fora che ara se tratâ dl medemo corp dl cil .
Venus é classifiché sciöche n planët terester y vëgn ince araté n “planët jomelin” dla Tera en cunt de sües dimenjiuns y de süa massa. Porimpó él bindebó desfarënt dala Tera. Süa atmosfera é metüda adöm dantadöt da anidrida carbonica y á na presciun dër alta, insciö che Venus é le planët plü cialt dl sistem solar.
La storia dles esploraziuns spaziales de Venus á metü man dl 1961 cun la misciun sovietica Venera 1, che á surajoré le planët.  


== Notes ==


== Wikidata ==
d:Q313