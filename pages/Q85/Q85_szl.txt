Kajir (arab. القاهرة‎, Al-Qāhirah) to je stolica a tyż nojsrogsze miasto Egiptu. Pōmiyszkuje sam kole 10 milijōnōw ludzi na przestrzyństwie 453 km². We metropoliji Wielgi Kajir pōmiyszkuje 20 milijōnōw ludzi, bez co je to szōstŏ nojsrogszŏ metropolijŏ na świecie.
Miasto je rozlygowane nad krajami ôd rzyki Nil, kole placu, kaj rzyka ta tworzi deltã. Nojstarszŏ dzielnica ôd miasta je rozlygowanŏ trochã na weschōd ôd Nilu. Dalij, miasto rozpościyrŏ sie na zŏchōd, kaj zajmuje dŏwne teryny bauerske. Zachodnie dzielnice bōły zbudowane we 19. stoleciu, skirz czego wiyncyj je tam szyrokich alejōw, zielyni i ôdewrzōnych przestrzyństw. Za to stare, weschodnie dzielnice, majōm blank inakszy wyglōnd: gynstŏ zabudowa i małe, zatłoczōne aleje, co ofyn kōńczōm sie ślepymi zaułkami. Skirz tego, wiynkszość biōr i budōnkōw regyrōnkowych mieści sie we zachodnij tajli ôd miasta, a dzielnice weschodnie cechuje srogŏ wielość moszejōw.


== Kamracke miasta ==
 Atyny, Grecyjŏ
 Chartōm, Sudan
 Stuttgart, Niymce
 Stambuł, Turcyjŏ
 Nowy Jork, Zjednoczōne Sztaty
 Bejdżing, China
 Buenos Aires, Argyntyna
 Dżudda, Saudyjskŏ Arabijŏ
 Rzim, Italijŏ
 São Paulo, Brazylijŏ
 Alger, Algeryjŏ
 Toronto, Kanada
 Bagdad, Irak
 Moskwa, Rusyjŏ
 Paryż, Francyjŏ
 Lōndōn, Wielgŏ Brytanijŏ
 Lizbōna, Portugalijŏ
 Tokio, Japōnijŏ
 Praga, Czechy


== Przipisy ==