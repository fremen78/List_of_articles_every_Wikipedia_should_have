Гьефер (эфер, иферар) (лат. Cumīnum cymīnum) ― векь тир набатат я. Ама Тажкьтинбурун тухумдикай я. Адан ватан Йукьан Азия, маса ери-бинера кефер патан Африка ва рагъэкъечӀдай патан Аралугъ гьуьлуьн керехар я. Мальта архипелагда авай Комино тӀвар алай гъвечӀи са островда гьефер гзав пара ава. Гьигьин островдин тӀвар гьанара гьефер пара ава лугьуз ганава. Ам гьеле къадим ромалуриз, йунанариз хъсан чизавай са дадлух тир.


== Этимология ==
Латын чӀалал адан тӀвар (Cuminum) чувуд ва араб (kammun) чӀалала атанава. Лезги чӀалал адан тӀвар гьикӀ хьанаватӀа малум туш, анжах литературадин чӀалал эфер хьизни ава гьефер хьизни.


== Поэзияда ==
Лезги халкьдин шаир Ражабов Ражаб Сулеймана хци, вичин «Гьайиф» тӀвар алай шиирда кхьанавай: «Ваз дашмишай гьефер гьайиф!»


== ТӀебиатда чукӀун, гьатун ==
Гьефер ватан тир чкаралай маса чкарални цазава. Анжах Къиблепатан Америка, Йукьван Азия, кьетӀендаказ Уьзбекистанда ва Индияда ам гзаф пара цазава. Гьеферин са маса сорт Азербайжандин Абшерон районда цазава ва КцӀар райондин вани хуьрерани гьефер вагьши яз акьатзава.


== Къурулуш ва кхьин ==
Са-кьве йис яшамишзавай векь я. Къерехдалай са кӀус тминдиз (чулов иферариз) ухшар я. Пишер нубатда авайбурукагъ я. Цуькер лацу ва яни ки ярубур я, кьве къат тажда ава чипизни чарар ва цуьлуь чарар ава.


== Ишлемишун ==


=== Хуьрекара ===
Къадим чӀаварила къени къалди гьефер дуьняди гьар са пата пара гзаф ишлемишзавай са дадлух я. Ама жими ва кӀиви хуьрекарик ктозава. Европада ама XIII—XIV лагьай эсириз ишлемишзатӀани, ахпа чӀулов гьефери адан чка кьуна. Уьзбекистанда айизава пловдин кьилин са пай я. Гьикьван ятӀани гьефер дуьнядин пара чкара чизава са дадлух яз, лезгирин хуьрекарани адан гзаф чехи чка ава. Хуьрекдик кутадай хъсан тӀям ва ни гъидай хъач-набатат я. Лезгириз чараз эфер-фуни айида.


=== ТӀебабетда ===
Гьефери таркибда 3 % ― 7 % эсенциал гъери ава. Гъеридин 80 % виридала къиметлу тир анетол гъери я ки, ан гъеридин са гзаф хийирар ава. Гьеферин хуьрек цӀурурдай хукадин ва ратарин системадиз чехи хийирар ава, ада гьулгъула, разисузвал алудда, руфуна авай заланвал, пара туьни лишанар кьезиларда. Адакагъ рикӀиз, вилериз, инсандин мефтиниз хийир ава.


== ТӀуьн патал тир къиметлувал ==

Са тӀур гьеферик АСШ-дин Здравохранениядин Министерстводи лугьуниз гуьре:

22 ккал (92 кДж) туьн кьувват,
1,34 г пи,
2,63 г углеводар,
0,6 г чӀун (волокнояр)
1,07 г белок гала


== Шикилар ==


== Баянар ==


== ЭлячӀунар ==