Iste articlo ye sobre una ciudat que ye a capital d'Echipto. Ta atros usos se veiga O Caire (desambigación).

O Caire u simplamnet Caire (القاهرة (Al-Qāhira), en arabe) ye una ciudat d'Echipto, capital d'o país y d'a gubernación d'o Caire. En arabe echipcio a ciudat se clama Misr, o nombre arabe ta o país d'Echipto.
A suya población yera de 7.947.121 habitants en o 2007 en una superficie de 214 km² y con una densidat de población de 37.136,08 hab/km².
O Caire fue establida en 969 dimpués d'a conquiesta d'o país por o Califato fatimí, ye situada a o canto d'o río Nilo, en as suyas dos marguins y en bellas mechanas. Fa parte d'a Organización d'as Ciudaz d'o Patrimonio d'a Humanidat.


== Toponimia ==
(القاهرة (Al-Qāhira) significa en arabe "o vitorioso". En "La Flor de las Ystorias d'Orient" parlan d'un "castiello de Cayre":

En o "Libro del Trasoro" s'escribe en aragonés: El Cayre:

Tamién trobamos El Caire en o "Libro d'as Marabillas d'o Mundo":


== Historia ==

O Caire fue establida en l'anyo 969 dimpués d'a conquiesta d'o país por o Califato fatimí.
A ciudat fue conquiesta o 21 de chulio de 1798 por l'Exercito francés de Napoleón Bonaparte dimpués de redotar en a batalla d'as Piramides a os mamelucos.


== Esporte ==
Organizativament O Caire ye a seu de cuasi todas as federacions esportivas d'o país, o esporte mas popular, como en a resta d'o país, ye o fútbol. Tamién ye a siede de dos d'os clubs mas internacionalment y importants d'Africa, o Zamalek y o Al-Ahly, entre que bi ha una gran rivalidat estando os partius que chugan entre éls os mas importants y populars escayecimientos esportivos en Echipto asinas como toda a rechión arabe africana. O Zamalek ye tradicionalment o club d'a clase alta y o Al-Ahly d'as clases media y treballadora os d'os equipes han estau campions d'a Champions africana o Al-Ahly seis vegatas y o Zamalek cinco.


=== Instalacions esportivas ===

A instalación esportiva mas important ye o Stad El-Qahira El-Dawly (Estadio Internacional d'O Caire) un estadio poliesportivo dedicau prencipalment a partius de fútbol que comparten os d'os millors clubs de fútbol d'a ciudat pa chugar como local. Tamién ye utilizau ta competicions d'atros esportes pues forma un complexo esportivo de muitas instalacions, tien una pista de atletismo en o perimetro d'o campo de fútbol, bels campos anexos ta ligas rechionals y un poliesportiu.


=== Competicions esportivas ===
O Caire como gran ciudat d'Echipto y Africa ha estau seu d'escayecimientos esportivos importants entre os que cal destacar que fue seu d'a Copa d'Africa en a suya edición de 2006 y a Copa Mundial de Fútbol Sub-20 de 2009.


== Localidaz achirmanadas ==
1979:   Frankfurt d'o Main y Stuttgart (Alemanya).
1980:  Madrit (Espanya).
1982:   Nueva York (Estaus Unius).
1988:  Istambul (Turquía) y  Ammán (Jordania).
1989:  Ottawa (Canadá).
1990:  Tokio (Chapón) y  Pekín (China).
1992:  París (Francia).
1997:  Seúl (Corea d'o Sud) y  Xian (China).
1998:  Minsk (Belarrusia) y  Houston (Estaus Unius).
1999:  Ciudat de Mexico (Mexico).


== Vinclos externos ==
 Se veigan as imáchens de Commons sobre O Cairo.
(ar) Pachina web oficial municipal.
(en) Imáchens d'O Cairo.