Marco Polo (15 September 1254 - 8 Januari 1324) merupakan pedagang dan penjelajah bangsa Itali kelahiran Venezia. Beliau terkenal mengikuti keluarganya yang merupakan antara pengembara Barat terawal yang melalui Laluan Sutera ke China (yang dikenalinya sebagai Cathay).
Beliau melawat Khan Agung Empayar Mongol (Kublai Khan (cucu lelaki Genghis Khan). Perjalanannya ditulis dalam karyanya Il Milione. 1300) yang menggambarkan pemerhatian dan butiran dalam Empayar Mongol dan Dinasti Yuan secara terperinci lalu meluaskan pengetahuan masyarakat Eropah sezamannya kepada tanah-tanah Asia.


== Awal hidup ==
Beliau dilahirkan pada 1254 di kota Venezia, Republik Venezia kepada Nicole Anna Defuseh dan Niccolò Polo, seorang saudagar.
Dalam biografinya sendiri, beliau menceritakan bahawa ayahnya menjelajah bersama adiknya Maffeo - yang juga seorang saudagar - ke Asia ketika ibunya mengandungkan beliau; ibunya meninggal ketika beliau belasan tahun, ayahnya kembali selepas pelayaran besarnya apabila Marco berusia 15 tahun.


== Pelayaran ==


=== Pengembaraan ke Asia ===

Beliau ada dihantarkan oleh Kublai untuk belayar ke kepulauan Nusantara, Beberapa nama tempat di rantau ini ada disebutkan dalam buku perjalanan Marco Polo, antara lain:

Pulau-pulau Jawa dan Sumatera masing-masing diberi nama Jawa Besar (Jave la Grande) dan Jawa Kecil (Jave Minor) - pulau Jawa diperkirakan sangat luas kerana pantai selatannya tidak sempat dikunjungi oleh Marco Polo, namun ia ada disentuh dalam penceritaan mengenai ekspedisi penyerangan Kubilai Khan ke Jawa dan kegagalannya. Sumatera pula digambarkan kerana ciri-ciri barangan dan haiwan (gajah, badak, helang hitam) yang khusus di kawasan itu.
Pulau-pulau Sondur dan Condur (belum jelas); diperkirakan merupakan pulau-pulau kecil di Laut Cina Selatan yang pernah digunakan sebagai patokan pelayaran.
Pulau Bintan (Pentam) yang terletak jauh dari selat Singapura
Kota Malaiur (Melayu, atau Palembang?) diceritakan pula tentang raja-raja Melayu antaranya termasuk "Paramasura"
Kerajaan-kerajaan Perlak (Ferlec) dan Peusangan (Basman) diceritakan tentang beberapa kerajaan bertetangga dan keberadaan suku (suku Batak (Battas) di pedalaman.
Kerajaan-kerajaan Samudera (Samara) dan Pidie (Dagroian) disebutkan mengenaikeberadaan pohon kelapa (palem Melayu) dan legenda kanibalisme famili yang meninggal.
Kerajaan-kerajaan Lamuri (Lambri) dan Barus (Fansur) disebutkan mengenai legenda manusia berbulu dan berekor (orangutan?), kapur barus, dan sagu kelapa.


=== Penamatan khidmat ===
Baginda melepaskan dua anak-beranak itu dengan tugasan terakhir mereka membawakan puteri baginda Kököchin ke Ilkhanat Parsi untuk dikahwinkan dengan Arghun Khan. Arghun mangkat sebelum mereka bertiga selamat tiba di Parsi, maka Kököchin dikahwinkan dengan putera Arghun, Gaykhatu sebaik tiba.
Anak-beranak Polo berangkat singgah di Kustantiniyah selepas selesai kerja mereka sebelum kembali pulang ke Venezia. Mereka tiba di kota asal mereka pada 1295 setelah 24 tahun dalam perantauan sebanyak 15,000 batu (24,000 km) dengan banyak harta karun dan peninggalan yang diberikan kepada mereka; banyak harta mereka dibelanjakan dalam pertukaran dengan banyak aneka batu permata.


== Dalam peperangan dengan Genoa ==
Kota Venezia pada ketika Marco pulang sedang berperang dengan Republik Genoa. Beliau menyumbang kepada peperangan ini dengan mendanai suatu manjanik.
Beliau dikepung dan ditangkap askar-askar Genoa di pesisiran Anatolia antara Adana dan Teluk Alexandretta pada tahun 1296. Semasa dalam tahanan inilah beliau berkenalan dengan seorang rakan sepihak, Rustichello da Pisa, di mana beliau berkongsi kisah-kisah pelayaran hebatnya; da Pisa yang juga seorang penulis mencatatkan semua kisah ini sambil menghimpunkan juga pengalaman pelayarannya sendiri serta ehwal semasa dari China. Penulisan ini diterbitkan dalam bentuk naskhah berjudul  Livres des Merveilles du Monde yang tersebar ke serata Eropah lalu mendedahkan masyarakat awam terhadap budaya Timur Jauh termasuk China, India dan Jepun.


== Senja usia ==
Beliau pada tahun 1323 menjadi sangat uzur sehingga tidak dapat berganjak dari katilnya.
Beliau meninggal dunia pada 8 Januari 1324 di kediamannya dikelilingi ahli keluarganya


== Rujukan ==

Sumber utama
Hart, H. Henry (1948). Marco Polo, Venetian Adventurer. Kessinger Publishing.CS1 maint: ref duplicates default (link)
Larner, John, Marco Polo dan Penemuan Dunia (Marco Polo dan Penemuan Dunia), Percetakan Universiti Yale, 1999
Wood, Frances (1998), Did Marco Polo Go To China?, Westview Press, ISBN 978-0-8133-8999-8
Yule, Henry; Cordier, Henri (1923), The Travels Of Marco Polo, Mineola: Dover Publications, ISBN 978-0-486-27586-4CS1 maint: ref duplicates default (link)
Zorzi, Alvise, Vita di Marco Polo veneziano, Rusconi Editore, 1982


== Pautan luar ==

Marco Polo di Curlie
Perjalanan Marco Polo
Marco Polo's Pemerihalan Dunia — daripada buku Frances Wood Adakah Marco Polo Pergi ke China?
F. Wood's "Adakah Marco Polo Pergi Ke China?" - Analisis kritis untuk teori ini oleh Dr Igor de Rachewiltz dari  Universiti Nasional Australia
Karya-karya oleh Marco Polo di Projek Gutenberg