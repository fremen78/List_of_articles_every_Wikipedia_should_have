Marco Polo (Venesia, 15 de setenbre 1254 - Venesia, 29 de genaro 1324) el xe stà un marcante e esplorador veneto.
Insieme co so pare Nicolò e el so barba Maffeo el xe stà on dei primi osidentałi a rivar fin in Sina (che lu el ciamava Catai) longo ła via de ła séda. Ła cronaca del so viajo ła xe contà inte el libro Deuisament dou monde, mejo conosùo come el Miłion. El xe ritegnùo on dei pi grandi esploradori de tuti i tenpi.


== El viajo ==
Nicolò e Matteo Polo i xera do fradei venesiani che i traficava spéso con l'Oriente, e inte el 1252 i xera nà star a Costantinopołi, da andove i xe partii inte el 1259 direti verso Est, rivando infine inte el 1266 a Khanbaliq, el vecio nome de Pechin, dove i xe stà risevùi dal Gran Khan dei Mongołi. Tornai na prima 'olta a Venesia, i do fradei i xe ripartii inte el 1271 insieme col fiol de Nicolò, Marco, che el gavea 'pena disete ani, rivando quatro ani dopo a Khanbaliq. I Polo i xe restai in Cina par altri 17 ani, e Marco el xe deentà un streto cołaborador e amigo del Khan, che el lo mandava in mision diplomàteghe in giro par el so inpero, e el se faxea descrìvar da lu łe tere che el gavea visto inte i so viaji e łe storie che el gavea sentìo.
Dopo el so ritorno a Venesia inte el 1295, Marco Polo el xe stà ciapà dei Xenovexi durante un scontro naval, e el xe stà tegnù prigioniero par calche mexe, durante sto periodo de tenpo el ga detà ła storia del so viajo a fra' Rustichello da Pixa, che el la ga scrita inte el Miłion.


== Controversie ==
In Croàsia se dixe che Marco Polo sia nasuo inte l'ixoła dalmata de Curzoła e donca el xe croato. No ghe xe parò nisuna evidensa storica de sto fato.


== Altri projeti ==

 Wikimedia Commons el detien imàjini o altri file so Marco Polo
  el detien schemi gràfeghi so