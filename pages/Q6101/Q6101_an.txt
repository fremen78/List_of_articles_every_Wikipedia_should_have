Marco Polo (15 de setiembre de 1254-8 de chinero de 1324) naixió y morió en Venecia, y estió lo mas famoso d'os viachers d'a Rota d'a Seda.
O pai de Marco Polo y su tío ya heban realizato viaches a Asia antis d'a suya naixencia. Marco Polo teneba 6 anyadas cuan su pai y su tío tornoron a marchar ta l'este en o suyo primer viache a China. Cuan tornoron a Venecia, Marco Polo ya teneba 15 anyadas y la suya mai heba muerto.
A la fin d'o 1271, reculloron valiosos regalos d'o nuevo Papa Gregorio X con a comanda de levar-los a lo Gran Khan de China. Asinas, cuan Marco Polo teneba 17 anyadas, marchó de Venecia como su pai y su tío ta l'este. Trescruzoron Armenia, Persia y Afganistán ta plegar a China, recorrendo toda la Rota d'a Seda. A tornada la realizó por o mar de China dica Hormuz, an continó lo suyo viache por tierra dica Venecia.
Cuan plegó fue feito preso por as autoridaz chenovesas, y mientres estió en a garchola, ditó a un escribano profesional as suyas aventuras. Muitas d'as suyas observacions son precisas y comprebables y gracias a er, Occident tenió conoixencia d'aqueras tierras luengas.
Asinas, a suya obra Os viaches de Marco Polo estió, mientres muitas anyadas a referencia. Cristofo Colombo n'estió apasionato lector. En a escuela de Chuan Ferrández d'Heredia traducioron o Libro de Marco Polo. Libros como "La Flor de las Ystorias d'Orient" u o "Libro d'as Marabillas d'o Mundo" se basoron en parte en "Os viaches de Marco Polo".
Estudios cientificos recients dicen que os viaches y as historias documentatas en o libro Os viaches de Marco Polo son falsos. Istos estudios s'emparan que talment Marco Polo plegó a China - encara que ye poco prebable- pero que ye falso de tot que se reunió con os monarcas d'aquers países. Una d'as mayors pruebas ye que describe o vestuache de l'alta sociedat chinesa como una mezcla entre as vestimentas chenovesas y turcas, an sí que bi estió una larga temporada.


== Vinclos externos ==
 Se veigan as imáchens de Commons sobre Marco Polo.