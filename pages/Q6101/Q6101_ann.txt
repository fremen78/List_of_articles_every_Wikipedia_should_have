Mako Polo (òrere Marco Polo me ebeke, ogwu òman me acha 1254 mè ikwu me òso usen 8 me emen Onyan̄-ge, 1324) ìre ogwu Itali òkore ogwu mbit mè usọ òweek-ere. Ọmọ ore ge me lek adasi ebi Yurop ìwọwọlọ iweek lek-ijọn̄ Esia agan̄ Etete mè Esia agan̄ Mbum-ura. Owuwa ufi ebi usọ òweek-ere mèlek Kiristofa Kọlọmbus si, ekibene chieen̄ ikpọ ọmọ. Îriọọn̄ itumu usem ini.<ref1>

Echubọk iriọọn̄ Mako Polo mije ikpa kan̄ eyi ekigwen Ikọp-uran̄ kè Mako Polo, eyi îkpabe inu me emen ofolek Esia.


== Ibebene Ugwem Kan̄ ==
Eman Mako Polo me Venis, ge me lek ama ile ìjeje inyi isi ichit me mbit me emen mgbọ ya.<ref2> Ogwu uga ìkwu mgbọ ọmọ orebe ijija; ngwan̄ ogwu ute mè nwa ngwan̄ ogwu ute enenikpukpo ọmọ isibi. Ogwu ute mè ngwan̄ ogwu ute enan̄a me ujọn̄ọ ije eyi Oniin̄ Ewe Siliki [Silk Road] ika mgbọ Mako orebe inu kire acha 15. Acha iba iraraka, ema ene ita ebebene ijè isi Kateyi [Cathay] me Chaina. Ototun̄ ukan̄ kiban̄ ìre ebi mbit eriọọn̄be erieen̄, kpere ebi usọ ìweek-ere. Ọmọ îkween̄ igege inu, ifufuk ikpa mè irọrọ ifuk mè ike ekirọ mbubek.


= Nrọnnye =