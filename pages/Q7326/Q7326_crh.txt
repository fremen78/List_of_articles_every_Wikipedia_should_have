Ernan Kortes (ispanca Hernán Cortés, 1485 s. — 1547 s. dekabr 2) — Kastilya konkistadorı ve keşfiyatçısı, Meksikanıñ fetihçisi. Yañı İspaniyanıñ general-kapitanı(1521—1524). Büyük coğrafiya keşfiyatlar devri yetekçilerinden biri. Atstek medeniyetini yoq etti, Avropağa vanilya ve şokolad ital etmege birinci başlağan. Kortes adlı zadekân Kastiliya soyunıñ vekili. Ernan Kastiliyadaki Medelyini şeerinde doğdı. Salamankadaki emcesinde oquğan edi. İspaniyadan Yañı dünyadaki Espanyolağa köçken (1504). 1510-1514 ss. Diyego Velaskes müitinde Kubanıñ boysundırılmasında iştirak etken edi. 1519-1521 ss. kendi teşebbüsi ile Meksikanı basıp alğan. 1521 s. Qıral ükümetinden Kortes general-kapitan unvanını ve 1525 s. şahsiy tuğrasını elde etken. 1524-1526 ss. Gondurasqa bir ekpeditsiya yapqan. Meksikağa qaytmağa planlaştırğanda, Kastilyehada qanlı isaldan vefat etken. İspaniyada defin etilgen, amma 1566 s. ğayrıdan Meksikada defin etilgen edi.