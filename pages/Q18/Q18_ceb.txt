Ang Habagatang Amerika (Kinatsila: América del Sur) mao ang kanaypan nga nahimutang sa Kasadpang Emisperyo. Kini may utlanan sa Kadagatang Pasipiko sa kasadpan, sa Kadagatang Atlantiko sa amihanan ug sidlakan; ug sa Amihanang Amerika ug Dagat Caribbean sa amihanang-kasadpan.
Ang kanaypan sa Amerika gipangalanan sa tuig 1507 sa mga kartograpo nga si Martin Waldseemüller ug Matthias Ringmann alang kang Amerigo Vespucci, ang nahiunang Uropeyo nga nag-ingon nga ang Amerika wa mahimutang sa East Indies, pero usa ka Bag-ong Kalibotan nga wa pa mailhi sa mga Uropeyo.
Ang Habagatang Amerika may arya nga 17,840,000 kilometros kwadrados (6,890,000 sq mi), o mga 3.5% sa panit sa kalibotan. Sa tuig 2005, ang populasyon niini mga 371,000,000. Ikaupat kini sa arya (human sa Asya, Aprika, ug Amihanang Amerika) ug ikalima sa populasyon (human sa Asya, Aprika, Uropa, ug Amihanang Amerika).


=== Tan-awa usab ===
Talaan sa mga nasod sa Habagatang Amerika
Unyon sa mga Nasod nga Habagatang-Amerikanhon
Latinong Amerika