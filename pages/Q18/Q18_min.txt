Amerika Selatan atau disabuik juo Amerika latin adolah sabuah kawasan nan barado di antaro Samudra Pasifik jo Samudra Atlantik nan tasambuang juo jo daratan dari Amerika Utara malalui Tanah Gantiang Panama. Kawasan iko dilalui dek garih khatulistiwa, dan sabagian gadang dataran kawasan tasabuik barado di balahan bumi selatan. Bagian barat kawasan Amerika Selatan tadiri dari barisan pagunuangan Andes dari utara hinggo ka selatan, sadangkan bagian timur kawasan ko marupoan dataran randah nan sabagian gadangnyo marupoan basin sungai Amazon, dengan hutan tropis nan labek.


== Sijarah ==
Dipakiroan Amerika Selatan ko didiami partamo kali dek manusia nan bamigrasi dari Asia malalui Tanah Gantiang Bering (kiniko marupoan Selat Bering) manuju Amerika Utara dan kamudian taruih ka arah selatan manuju Amerika Selatan. Dugaan lain tentang hal migrasi tasabuik ka Amerika Selatan adolah dari bagian selatan Samudra Pasifik malalui kapulauan di Oceania.


== Ekonomi ==
Pado tahun 2002, tingkek pangangguran di Amerika Selatan adolah 10,8%. Dikaranoan inflasi nan tinggi di hampia saluruah negara-negara Amerika Selatan, suku bungo turuik maningkek sarato jo investasi nan manurun. Suku bungo biasonyo duo kali lipek dibandiang jo Amerika Serikat. Contohnyo, suku bungo di Venezuela sekitar 22% jo 23% di Suriname. Dengan pangacualian di Chili, nan dimulai sajak 1973 di bawah Augusto Pinochet.
South American Community of Nations adolah sabuah zona dagang bebas nan dirancanaan di kawasan iko untuak manyatuan duo organisasi perdagangan bebas nan alah ado sabalumnyo yaitunyo; Mercosur jo Andean Community.
Di Amerika Selatan, pabedaan antaro nan kayo jo miskin sangaik gadang. Di Venezuela, Paraguay, Brasil, dan banyak negara Amerika Selatan lainnyo, urang-urang 20 persen nan takao dapek mampunyoi labiah dari 60% kakayoan negara, sadangkan 20 persen tamiskin hanyo mampunyoi kurang dari 5%. Pabedaan iko dapek diliek di banyak kota-kota gadang di Amerika Selatan nan mampunyoi rumah kumuah jo gubuak dakek jo gedung-gedung pancakar langik jo apartemen mewah kelas ateh.


== Demografi ==
Lueh area Amerika Selatan barado pado paringkek kaampek sasudah Asia, Afrika jo Amerika Utara sadangkan populasinyo tadapek pado paringkek kalimo sasudah Asia, Afrika, Eropa jo Amerika Utara. Barikuik iko daftar negara-negara nan barado di kawasan Amerika Selatan:

Catatan:

^  La Paz adolah ibu kota administratif Bolivia; Sucre adolah ibu kota sacaro konstitusi.
^  Santiago adolah ibu kota administratif Chili; Valpara√≠so adolah lokasi rapek legislatif.
^  Diklaim dek Argentina.
^  Biasonyo digolongkan sabagai bagian dari kawasan Antarktika (karano badakekan jarak). Kapulauan itu indak mampunyoi populasi permanen, hanyo sabuah kalompok baranggotakan sakitar 100 peneliti jo pangunjuang nan datang kadang kala.* Tergantung definisinya, Panama jo Trinidad dan Tobago mampunyoi salah ciek atau duo wilayah di Amerika Utara jo Selatan.


== Rujuakan ==


== Pranala lua ==
 
(Inggirih) South American Explorers Archived 2001-04-21 di Wayback Machine.
(Inggirih) www.amazon.co.uk books Archived 2006-12-08 di Wayback Machine.
(Inggirih) Geographic Guide - Amerika Selatan ==