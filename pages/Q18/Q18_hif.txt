South America ek continent hai jon ki North America ke south me hai. Ii duuno continet ke biich me Panama Canal hai. Iske west me Pacific Ocean aur east me Atlantic Ocean hai. 
South America ke des hai:

Argentina
Bolivia
Brazil
Chile
Colombia
Ecuador
Guyana
Panama
Paraguay
Peru
Suriname
Uruguay
Venezuela
Ii jagah abhi talak Europe ke des ke niche hai:

Falkland Islands (UK)
French Guiana (France)
South Georgia and the South Sandwich Islands (UK)

South America ke area 17,840,000 square kilometres (6,890,000 square miles) hae. 2021 me South America ke abaadi 434 million rahaa. South America ke abaadi dunia ke [[continent]s me se 4th sab se baraa hae aur area 5th sab se barraa hae. Brazil ii continent ke sab se jaada abaadi waala des hae, iske baad Colombia, Argentina, Venezuela aur Peru hae. Abhi ke jamaana me Brazil ii continent ke aadha GDP produce kare hae aur ii continent ke regional power hae.
South America ke jaada log continent ke western aur eastern coast me rahe hae, jab ki bhittar waala ilaaka aur Patagonia me bahut kamtii loag rahe hae. South America ke west ke Geography ke Andes pahaarr dominate kare hae aue eastern hissa me highland aur lowland hae jahaam pe naddi jaise Amazon River, Orinoco River aur Parana River. Ii continent ke jaada hissa tropics me hae.
Ii continent ke sankriti aur jaati Europe ke conquerors aur uu log ke native population aur African slaves ke interaction se banaa hae. Hian ke lagbhag sab log Spanish bhasa nai to Portuguese bhasa me baat kare hae. 1990 ke ii continet me koi larrai (war) nai bhais hae. Iske bawaajuut des ke bhittar ek duusre se larrai jaari hae.}}. Latin America me jaade crime aur violence hae.


== Geography ==
South America ke northwest ke border North America se Colomboa- Panama border pe hae, lekin kuchh log Panama Canal ke border maane hae.  
South America ke Angel Falls, jon Venezuela me hae, dunia ke ke sab se uunchaa uninterrupted waterfall hae. Guyana ke Kaieteur Falls dunia ke sab se uunchaa single-drop waterfall hae. Amazon Naddi dunia ke sab se barra naddi hae agar isme ke paani ke volume ke dekha jaae. Andes dunia ke sab se lambaa mountain range hae. Atacama Desert dunia ke sab se jhuuraa jaghaa hae. DUnia ke sab se bhiijaa jagha Colombia ke Lopez de Micay hae. Amazon rainforest dunia ke sab se barraa rainforest hae. Colombia ke capital La Paz, dunia ke sab se uunchaa capital city hae. Lake Titicaca dunia ke ke sab se uuncha lake hae jisme jahaaj cjale sake hae. Dunia ke southernmost permanent settlement Puerto Toro, Chile hae.
South America ke mineral resources me sonaa, silver, copper, iron, tin aur petroleum.  This has led for calls to diversify production and increase trade within South America itself.
Brazil ii continent ke sab se barraa des, continent ke aadhaa se thorraa kamtii area cover kare hae aur iske abaadi, South America ke aadha abaadi hae. Baaki des ke chaar hissa me baata jaae hae; Andean states, Caribbean South America, Guianas aur Southern Cone.
South America me nagiich ke dher island hae. Isme hae Dutch ABC islands (Aruba, Bonaire aur Curacao), Trinidad and Tobago, Nueva Esparta aur Venezuela ke dependencies. Politically Caribbean ke sab island ke North America ke saathe group karaa jaae hae, jab ki isme se dher island ke South America ke des ke dependencies  hae.


== References ==