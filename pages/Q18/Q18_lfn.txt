America Sude es un continente entre la Mar Pasifica a la ueste e la Mar Atlantica a la este. La plu de lo es situada a sude de la ecuator, en la emisfera sude, con un parte relativa peti en la emisfera norde. Lo es situada intera en la emisfera ueste. 
Multe areas de America Sude es povre, ma lo ave cultures multe interesante, juntante la cultures de Espania e Portugal con los de la americanes orijinal. La plu de persones parla espaniol o portuges, ma multe parla linguas de la popla orijinal, como cetxua, la lingua de la incas. Ance, la cultures de Africa ia influe tota la Americas. On pote considera lo un sucontinente de America, cual es la model usada par la nasiones cual parla linguas romanica. La refera a America sude en loca de otra rejiones (per esemplo America Latina o la Cono Sude) ia crese en la desenios resente par causa de dinamica jeopolitical (spesial la alti de Brasil).
America Sude ave des-tre paises:

Arjentina
Brasil
Txile
Paraguai
Uruguai
Bolivia
Peru
Ecuador
Colombia
Venezuela
Guiana
Suriname
Guian Franses
Des paises es partes de America Latina. Brasil, cual es la pais la plu grande en America Sude, ave un historia con Portugal, e la plu de persones parla portuges. La otra nove paises – Arjentina, Txile, Paraguai, Uruguai, Bolivia, Peru, Ecuador, Colombia e Venezuela – ave istorias con Espania e la plu de persones parla espaniol. 
La otra tre paises ave istorias con otra paises de Europa. Guiana ave un istoria con England, Suriname ave un istoria con Nederland, e Guian Franses ave un istoria con, e es un parte de, Frans.