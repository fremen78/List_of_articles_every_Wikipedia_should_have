Siidamerika (amtli: Südamerika) is as siadliche Stickl vom amerikanischn Dobbekondinent, hod a Bvejkarung vo 418 Million Leid und is mid arana Flächn vo 17.843.000 km² de viatgresste kondinendale Landflächn vo da Erde.
Da Subkondinent is am Ostn vom Adlantischn Ozean und am Westn vom Pazifischn Ozean umgem. D Insl Feialand am Siadschbiez vom Subkondinent wiad duach d Drakestross vom Nochbakondinent Antarktika drennd. A wengal siadlich vo Feialand ligt as Kap Hoarn, wo da Adlandik und da Pazifik aufarananda dreffand. An Noadn hi gibts a Vabindung iba a Landenge vo Panama auf Noadamerika.


== Eadkunde ==
Da siadamerikanische Subkondinent losst se a drei Groußraum eideila:

De Andn ois Hochgebirge a da Westseitn vom Kondinent
Drei Flussema estle vo de Andn
Drei Berglända estle vo de Andn
A da Westkistn ligt mid de Andn de längste Gebiagskettn auf da Eadn. As Hochgebiag ziagt se iba 7.500 Kilomeda am Pazifik entlang vo Venezuela bis zum Siadspitz vo Patagonien obe. Da hächste Beag vo de Andn und a glei da hächste Beag vo Sidamerika und da hächste Beag wo ned in Asien is, is mid 6.962 Meda hähn da Aconcagua. Ling duada zwischn da Grenz vo Argentinien und Chile. De Laguna del Carbón, mid 105 Meda undam Meerespiagl is da diafste Punkt vo Sidamerika und ligt am San-Julián-Becken in Patagonien. Da siadlichste Punkt vo Sidamerika is as Kap Hoarn.

De gresste Stromebene buid as Amazonasbecken (Amazonien). Mid seine 6.448 Kilomeda läng is da vo Ostn kemmade Fluss wo a de Andn entspringd da längste Fluss vo Sidamerika und a da Fluss wo as meiste Wossa auf da Eadn fiad. Neadle davo ligt de Orinoco-Ebene, de wos zum Amazonasbeckn an Sidn obe duach de Berglända vo Guayana und an Noadn aufe zua duach as venezolanische Bergland begrenzt wiad. A andane Stromebene ligt am Sidn vom Kontinent, as Flusssystem ausm Río Paraguay und am Río Paraná.
De Beaglända hand as Beagland vo Guayana, as Brasilianische Beagland und as Ostpatagonische Beagland. As Beagland vo Guayana wiad as Rengwoidbeagland Sidvenezuala, as Zendrale Houchland vo Guayana und as Estliche Beagland vo Guayana aufteild. Dastrecka duad sa se vo da Stromebene vom Orinoco bis zan Amazonas midrana maximaln Eahebung vo 2.800 Meda.
As Zendralbrasilianische Beagland ziagt se vo Zendralsidamerika bis a de Küstn vo Brasilien, bzw. a de Pampa vo Argentinien. As Ostpatagonische Beagland ziagt se vom Ostn vo de Andn obe zua bis zan Siaspitz vo Sidamerika.


== Politische Strukduan ==


=== Staatn in Siidamerika ===

1 Vo Argentinien beansprucht
2 Vo da Kuitua her zu Noadamerika grechnet


== Schau aa ==
Portal:Amerika
Portal:Gschicht
Präkolumbianische Kuituanfoig


== Lidaradua ==
Thomas Fischer: Der Linksruck in Südamerika. In: Politorbis. Zeitschrift zur Außenpolitik, Nr. 41, H. 2, 2006, S. 6-19
Hans-J. Aubert, Ulf-E. Müller: Südamerika. München: Bruckmann, 2. durchgesehene Auflage, 1981 (mit Bibliografie, Namens-, Orts- und Sachregister) ISBN 3-7654-1732-7
Walther L. Bernecker, Horst Pietschmann und Rüdiger Zoller: Eine kleine Geschichte Brasiliens. edition suhrkamp 2150, Jh 2000. ISBN 3-518-12150-2
König, Hans-Joachim: Kleine Geschichte Lateinamerikas. Bonn: Bundeszentrale für politische Bildung, 2006. ISBN 3-89331-723-6


== Im Netz ==

Naturräume Südamerikas
Keele Guide to Latin American Government and Politics on the Internet (University of Keele)


== Beleg ==