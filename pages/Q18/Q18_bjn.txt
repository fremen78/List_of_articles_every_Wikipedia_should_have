Amirika Selatan tu sabuah banua nang begana di antara Samudra Pasifik wan Samudra Atlantik nang tasambung lawan Amirika Utara liwat Tanah Genting Panama. Banua ngini diliwati ulih garis khatulistiwa, wan sabagian ganal dataran banua ngintuh bagana di balahan bumi selatan.
Bagian barat banua Amirika Selatan tardiri dari barisan pagunungan Andes matan utara sampai ka selatan, lain lagi amun bagian timur banua marupakan dataran randah sabagian ganal marupakan basin sungai Amazon, lawan hutan tropis nang labat.
Diduga Amirika Selatan diganai partama kali ulih manusia nang barmigrasi matan Asia maliwati Tanah Genting Bering (wahini marupakan Selat Bering) ka Amirika Utara wan ka selatan  ka Amirika Selatan. Dugaan nang lain tentang hal migrasi tu ka Amerika Selatan tu matan bagian selatan Samudera Pasifik liwat kapulauan di Oceania.
Luas aria Amirika Selatan ada pada paringkat kaampat imbah Asia, Afrika wan Amirika Utara lain lagi amun populasinya ada pada paringkat kalima imbah Asia, Afrika, Irupa wan Amirika Utara.