Sîgmund Freud 6ê Gulana 1856ine de ame dinya, 23ê Êlûla 1939ine de merd. "Pîyê Psîkolojî" yeno qebulkerdiş; awankerdox û serverê psikoanaliz o; namdaranê seserra 20. ra yew o. Ey ziwanê Almankî, Latînkî, Fransizkî, Îngîlîzkî, Îbrankî, Îspanyolkî û Îtalyankî zanayêne.


== Eserê ey ==
Zur Psychopat­hologie des Alltagslebens (Psikopatolojîyê Cuya Rojaneyî)
Die Traumdeutung (Şîroveyê Hewnan)
Über Psychoanaly­se (Derheqê Psikoanaliz de Panc Dersî)
Totem und Tabu (Totem û Tabu)
Zur Einführung des Narzissmus (Dekewtişî Cigeyrayişî Narsizm)
Unbehagen in der Kultur
Jenseits des Lustprinzips Das Ich und das Es
Der Mann Moses und die monotheistische Religion (Musa û Yew Humatîye)
Derheqê Teorîya Seksualite de Hîrê Cerebnayîşî 1905
Der Witz und seine Beziehung zum Unbewussten (Yarî û Têkîlîya xo bi Werîhîşe ra)1905
Tarîxçeyê Psikanalizî 1914
Dersê dekewtişî Psikoanalizî 1917
Cuya Min û Psikoanaliz  1925
Derheqê Psikoanalizî de


== Kronolojîya cuya ey ==
6ê Gulana 1856ine de, keyeyêko Musewî de, bajarê Freîbergî (Nika pabesteyê Cimhurîyeta Çekî yo) de yeno dinya.
1860: Keyeyê ey barkeno Wîyana.
1865: Dest bi mektebo verîn keno.
1876-82: Unîversîteya Wîyena de tip waneno. Enstîtuya Fîzyolojî de verê Brucke de xebetîyeno.
1877: Derheqê anatomî û fîzyolojî de maqeleyanê xo yo verînan nuseno.
1881: Dîplomaya Doxtorê geno û mezûn beno.
1882: Martha Bernays rey de nîşan keeno.
1882-5 : Nêweşxaneyo Pêroyî yê Wîyana de xebetîyeno. Anatomîya mezgîser vindeno û gelek nusteyan nuseno.
1884-7: Derheqê sey yew îlacî gurenayîşê kokaînî ser xebetîyeno.
1886: Martha Bernays rey de zewejîyeno. Wîyana de muaneyeyêko şexsî akeno.
1886-93:  Wîyana de Enstîtuya Kassowîtzî de derheqê norolojî, bi taybetê derheqê felcî mezgî yê gedeyan, ser de xebetîyeno û gelek nuşteyan nuseno.
1887 Kênaya ey yena dinya (Mathilde)
1887-1902: Wilhemn Flîessî rey de hevaltî keno û yewbînan rê mektub nusenê. Fikrê Flîessî seba Freudî rayirêko newe akenê.
1887: Tedawî de hîpnoz gureneno.
1888: Hêdî-hêdî hîpnoz caverdeno û teknîkê "association" gureneno.
1889: Seba ke derheqê "teknîkî telkînî" de hîna zaf zaneye bîgero, şino Nancî 3u Berheimî vîneno.
1889: Lajê ey o verîn yeno dinya. (Martin)
1891: Derheqê afazî de monografî.
1892: Lajê ey o qij yeno dinya. (Ernst)
1893-8: Serê "hîsterî" û "obsesyon" û "anksîyete" de cigeyrayîşan keno û maqaleyan nuseno.
1895: Bi Breuerî rey de, "Derheqê Hîsterî de Xebatî" nuseno.
1893-6: Têlîlîya Freud û Breuerî xerebîyena.
Freud conceptanê "repression" û "pawitişî" ano ziwan. Û ancîya vano ke nevrozî lejê mabeynê "ego" û "lîbîdo" ra vejîyenê

1896: Çekuya psikoanaliz gureneno. Bawî Freudî mireno.
1897: "Xoanalizkerdiş"î Freudî: teorîya brîndarbîyayîşî caverdeno û teorîyanê "seksualiteya gedeyekî" û "Kompleksa Oedipusî" qebul keno.
1900: Şîroveyê Hewnan: Qismo peyin de Freud, derheqê pêvajoyê zihnî û werîhîşe de vînayîşê xo ano ziwan.
1901: Psikopatolojîyê Cuya Rojaneyî: Kitabî "Şîroveyê Hewnan" reyde no kitabî xo de Freudî teorîya xo serê cuya zîhnî ya normalî ser de zî cerebnaya.
1905: Derheqê Teorîya Seksualîte de Hîrê Cerebnayîşî: Reya verîne xurtbîyayîşê "seksual instinct"î pêçekî ra hetanî rasayîye teqîb keno.
1906: Carl Gustav Jung dekeweno gruba Psikoanalizî.
1908: Psikoanalistî kombîyayîşo mîyannetewî yo verînî Salzburgî de virazenê.
1909: Freud û Jung seba dayîşê konferansêk şinê DYE.
1910: Teorîya Narsizmî ano ziwan.
1911-15: Derheqê teknîkî analizkerdişî ruhî de meqaleyan nuseno.
1911: Alfred Adlerî reyde cîya kewenê..
1912-13: Totem û Tabu nuseno: Psikoanalizî serê materyalê antropolojikî de gureneno.
1914: Jungî rey de cîya keweno.
1915-17: Konferansî Dekewtişî: Têvernayîşêko pêroyî derheqê fikranê Freudî, ke hetanê Şerê Dinya yo Yewinî ardê ziwan.
1919: Teorîya Narsizmî serê "nevrozanê şerî" de gureneno.
1923: Teorîya îd û ego û superego ano ziwan. Û nêweşîya qanserî tede dana teber.
1925: Derheqê "cinîyan de xurtbîyayîşê seksuale (cinsî)" de fikranê xo sererast keno.
1926: Derheqê anksîyete de fikranê xo sererast keno.
1927: "Die zukunft einer illusion" (Ameyoxê Îllîzyonêk) nuseno. Bi no eserê xo dest bi xebatanê komale keno.
1930: "Das Unbehagen in Kultur" nuseno.
1933: Kitabî Freudî Berlîn de hetê Nazîyan ra yenê vêşnayîş.
1934-8: "Der Mann Moses und die monotheistische Religion" (Musa û Yew Humatîye) nuseno. Kitabê ey o peyin o ke verê mergê xo veto.
1938: Freud, Wîyana caverdeno û remeno Londra.
1939 23 Êlûl: Londra de mireno.