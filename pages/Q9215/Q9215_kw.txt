Sigmund Freud (6 Me 1856 â€“ 23 Gwynngala 1939) o newrologydh ostrian ha fondyer psychoanalysis, method klynykel rag arvreusi ha dyghtya kudynnow y'n brys dre geskows yntra godhevyas ha psychoanalydh.
Genys veu Freud dhe gerens Yedhowek yn Freiberg, y'n Emperoureth Estrych. Ev a gwalifias avel medhek yn 1881 orth Pennskol Wien ha dalleth y ober klynykel ena yn 1886. Yn 1938, Freud a dhiberthas Estrych rag skapya an Nazis. Ev a verwis yn Ruvaneth Unys yn 1939.
Freud a dhisplegyas fordhow ober therapewtyk kepar ha keffrysyans frank ha diskudha treusperthyans. Y dhasstyryans a reydholeth dhe yssynsi furvow yowynk a'n ledyas dhe furvya komplek Oedipus avel pennrewl a dhamkanieth psychoanalytek. Freud a dhisplegyas y dybieth a'n brys diswar kepar ha model an kesweyth brysel a id, ego hag ugh-ego. Kynth usi y dybyansow ow teklinya, yma meur a dhelanwes dhe psychoanalysis yn brysonieth.

Yma'n erthygel ma owth usya an Furv Skrifys Savonek a-barth Kernowek kres.