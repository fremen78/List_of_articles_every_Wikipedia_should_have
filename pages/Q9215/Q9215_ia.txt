Sigismund Schlomo Freud (6 de maio 1856 in Freiberg - 23 de septembre 1939 in London), plus cognoscite como Sigmund Freud, esseva un medico neurologista austriac e le principal impulsor del psychoanalyse.  
Su interesse scientific initial como investigator se
centrava in le campo del neurologia, derivante progressivemente su
investigationes verso le vertente psychologic del affectiones mental,
le quales ille tractava in su consultorio private. Ille studiava in
Paris con le neurologo francese Jean-Martin Charcot le applicationes
del hypnose in le tractamento del hysteria. De novo in Vienna e in
collaboration con Josef Breuer ille disveloppava le methodo cathartic. Lentemente, ille reimplaciava tanto le suggestion hypnotic
como le methodo cathartic por le association libere e per le analyse del sonios pro disveloppar lo que, actualmente se cognosce como «therapia de conversation». Assi mesmo, le cerca initial centrate in le rememoration
re le traumas psychologic como productores de symptomas dava via
al disveloppamento de un theoria etiologic del neurosis plus
differentiate. Tote isto se converteva in le puncto de partita del psychoanalyse.  
Freud esseva interessate specialmente re lo que in ille tempore esseva appellate hysteria (hodie disordine de conversion secun le DSM-IV) e re le neurosis (actualmente iste classification esseva rejectate per le psychiatria e illo appareva in le nosologia psychoanalytic reclassificate con distincte denominationes: affectiones psychosomatic, neurosis e psychosis). 
  Freud postulava le existentia de un sexualitate infantil
perverse polymorphe, these que causava un intense polemica in le
societate puritan de Vienna de principios del seculo XX e per le
qual ille esseva accusate de pansexualista. Malgrado
le hostilitate que su revolutionari theorias e hypotheses debeva
affrontar, Freud ille devenirea un ex le figuras le
plus influente del seculo XX. Su ideas son frequentemente discutite e criticate, e su obra se interpreta melio como pertinente al campo del litteratura, del psychologia e del cultura in general. Nonobstante, il existe un ample debatto re si le psychoanalyse e le tractamentos associate pertine al ambito del scientia. 
Le division de opiniones super Freud se pote resumer in exemplos como le sequente: de un latere, su sequitores plus convicite le considera "un grande scientista del medicina qui discoperiva importante veritates super le psychologia human"; del altere latere, su criticos le vide como "un philosopho visionari qui repensava le natura human e incitava  a demolir tabus, sed su theorias, divulgate como scientia, disappuncta in un examine meticulose". 
Le 28 de augusto 1930, esseva conferite a Freud le Premio Goethe del citate de
Francoforte super le Moeno in honor a su activitate creative. Anque in honor a
Freud se dava le denomination "Freud" a un parve crater de
impacto lunar que se incontra sur un plateau in Oceanus Procellarum,
in le parte nord-west del latere visibile del Luna.