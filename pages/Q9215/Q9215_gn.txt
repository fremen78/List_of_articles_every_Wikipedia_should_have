Sigmund Freud ha'e akue peteĩ pohanohára Áuteria pegua hudío ijypykuéva ypykatu hajyguévare omba'apóva, pe omboypýva ko andureko resa'ỹijo ha pe oĩva umi aranduvéva apytépe saro'y XX pukukuévo. Tuichaite omba'apo apytu'ũkuaatýre ha apytu'ũ ñehesa'ỹijo, ha'e oikuaauka mba'éichapa oiko ñane apytu'ũ ha he'i ñande rekotee ohóva pe jahasávare ñane mitãrõguare.
Oñepyrũ omba'apo tembikuaatýre ohesa'ỹijóvo yvypóra rete ypykatu hajyguéva ñepohano rehe, ha mbeguehápe oñemotenonde apytu'ũ mba'asy ñehesa'ỹijo gotyo pe apytu'ũkuaaty rupive. Oñemoarandu táva Parĩme, pe pohanohára ypykatu hajyguévare omba'apóva Jean-Martin Charcot ndive, upépe oñemoaranduve mba'éichapa ikatu omonguerái umi ojepy'apy reíva ñemonge rupive. Oho jeývo táva Viéna-pe omba'apo Josef Breuer ndive ha omoheñói hikuái pe método catártico. Mbegue katu, omoambue ñemonguerái ñemonge rupive ha método catártico pe asociación libre ha kepegua myesakãmby rangue. Upéicha omboypy pe andureko resa'ỹijo, hekove pukukue omba'apo hese.
Heta umi hemiandu ojoavýva Freud rembiapóre, heta he'íva tuicha oipytyvõ andureko rembikuaáre añónte ha ohechakuaa mba'éichapa oiko ñane apytu'ũ, oĩ ave umi he'íva ha'e arandupykuaatýre añónte omba'apo porã. Ára 28 jasypoapy 1930-pe, oñeme'ẽ Freud-pe ku Jopói Goethe táva Fráncfort del Meno-pe hembiapokue porãitégui.


== Mandu'apy ==


== Joajuha ==
 Wikimedia Commons oguereko ta'ãnga Sigmund Freud reheguaCommons.