Sigmund Freud (1856-1939) nyaéta élmuwan anu kasohor dina widang psikologi anu lahir di Freiberg, Cekoslovakia (harita masih ngahiji jeung Austria) tanggal 6 Méi 1856. Freud lulus ti Universitas Wina Fakultas Kadokteran, tapi Freud teu pernah boga niat pikeun muka prakték, najan ahirna ma Freud tetep mua prakték sabab Freud butuh dana pikeun ngabiayaan panalungtikanna . Sacara inténsip, Freud ngalaksanakeu kajian psikologi, nagbentuk staf klinik psikiatri, muka prakték pribadi dina widang neurologi, gawé di Paris jeung  neurolog Perancis, Jean Charcot katut dokter asal Wina, Josef Breuer.
Najan kawatesanan ruang gerak, Sigmund Freud henteu pareumeun léngkah, manéhna terus produktip, loba buku-buku anu dihasilkeunana, dimulai tina buku ngeunaan hysteria (1895), nepi ka buku Outline of psychoanalisis. Freud ogé ngabentuk kelompok diskusi anu nalungtik ngeunaan psikologi di Wina dina taun 1902. Kontribusi Sigmund Freud dina mekarkeun élmu psikologi kacida gedéna, utamana panalungtikan ngeunaan prosés alam bawah sadar, sacara gurat badag diécéskeun saperti kieu:

Freud nunjukkeun yén alam bawah sadar mérépangaruh kana ngimpi anu sok kaalaman ku manusa,
Freud ngembangkeun téhnik psikoanalisa minangka métodeu pikeun ngubaran panyakit anu patalina jeung kajiwaan,
Freud ngarumuskeun tiori ngeunaan kapribadian manusa,
Freud ngembangkeun tiori psikologi anu patalina jeung rasa hariwang, mékanismeun pertahanan diri, sublimasi, jrrd.
Sigmund Freud maot dina umur 83 taun di London tanggal 23 Séptémber 1939 sabada dipaksa pindah lantaran Austria geus dikawasa ku NAZI, Jerman. Ditambah panyakit kanker tulang rahang anu dirandapan ti taun 1923, Freud kungsi di Operasi nepi ka 30 kali salila hirupna.


== Référénsi ==