Sigmund Freud di 6ê Gulan 1856'ê de li Freiberg (Mähren) anjî ku îro li welatê çîk ê ji dayik bûye. Di 23ê Îlon 1939'ê li London a Brîtanya yê jiyana xwe jidestdide. Bijîşk, pisporê derûnînasiya kûr, avakerê rêgeha psîkoanalîtîk ê, rexnegirê olan e. Yek ji navdarên sedsala 20emîn e.
Herçendî bi xwe miroveke ateîst bû jî, malbata wî bingeh-Cihû bû navê wî yê jidayikbûne Sigismund Schlomo Freud e. Bavê Sigmund, Kallamon Jacob Freud (1815-1896) sêyemîn zevaca xwe bi diya Sigmund Amalia Nathanson (1835-1930) re kiriye. Zaroktiya Sigmund bi xûsk û birayên damariyê re derbasbûye. Bavê wî kesekî bazirgan û dewlemend bû. Mixabin di sala 1857'î de ji ber qeyrana aborî ya wê demê xizan dikeve.
Piştî perwerdehiyeke serkeftî dibe bijîşk û di sala 1882´î de li Nexweşxaneya Giştî ya Wîen dest bi kar dike. Di sala 1885'ê de dibe doçentê Neuropathologiyê. Freud gelek caran li bajar û welatan digere. Derûniya mirov bala wî pirr dikişîne û ew ne li têgihîştinê lê li metoda têgihîştinê digere. Teknîkên wê demê têra wî nakin û ew wan kêm û nebaş dibîne. Gorî wê, sirûştê xweparastineke bêhempa daye mirov û ev yeka han nahêle mirov pirsgirêkên xwe yî derûnî nasbike û derêxîne. Ji bo wê divê mirov hêza vê xweparastinê bêyî êş û azarê bişikîne. Freud dest bi lêgerîn û xurtkirina hîpnotîzma, şîrovekirina xewnan hwd digere.


== Berdewama jiyana Sigmund Freud ==
1886 - Zewac bi Martha Bernays re
1887 - Bikaranîn û xurtkirina hîpnotîzmayê
1888 - Yekemîn cara bikaranîna mikurhatina serbest
1893 - Xebat û sererastkirinên li ser obsesyon, hîsterî û anxiete (gumanbariyên bêsedem)
1895 - Beyankirina veqetandina derûnînasiyê (psikologî) ji neurologî û psîkîatrî yê
1896 - Beyankirina teoriya Ravekirina Derûniyê
1900 - Şîrovekirina xewnan, keşfên nû wekî hişar û derhişar
1901 - Psîkopatologî ya Jiyana Rojane, bi vê pirtûka xwe ew nîşan dide ku rêgehên wî ne tenê ji bo anormalîte yê, herwekî ji bo normalîte yê jî kêrdar in.
1905 - Li ser jiyana seks a mirov xebat
1908 - Yekemîn komcivîna navneteweyî ya derûnînasan li Salzburg
1910 - Xebat li ser narsîsîzm ê, dayîna konferansan
1912 - Weşandina pirtûka Totem û Tabû, veqetina hevalên wî ji Freud wekî Alfred Adler, Carl Gustav Jung. Hevalên Freud rexne li metodan digirin û gorî xwe li metodan digerin
1920 - Xebat li ser hezgirî, fobiya mirinê hwd
1921 - Xebat û pêşkêşkirina derûnînasiya komî
1923 - Xebat û pêşkêşkirinên wekî îd (binez an ajez), ego (ez, eze), superego (serez an ezder) hwd
1927 - Dahatûya Paradîgmayek, bi vê pirtûkê dest bi rexnekirina olan dike
1933 - Li Germanistanê Hitler tê ser desthilatdariyê. Pirtûkên Freud tên rûxandin
1936 - Artêşên Germanistanê Nemsayê dagirdikin. Freud direve Londonê
1939 - Li Londonê jiyana xwe jidestdide