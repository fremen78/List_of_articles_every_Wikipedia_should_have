Nerw (łac. nervus) – pęczek różnej długości i grubości włókien nerwowych (wypustek neuronów – aksonów) okrytych wspólną otoczką, wchodzących w skład obwodowego układu nerwowego.
Zrąb nerwu stanowi tkanka łączna właściwa, która dzieli się na:

śródnerwie (osłonka Keya-Retziusa, endoneurium) – otaczające pojedyncze włókna nerwowe.
onerwie (perineurium) – otaczające pojedyncze pęczki włókien. Tworzy barierę krew-nerw nieprzepuszczalną dla większości cząstek.
nanerwie (epineurium) – otaczające cały nerw.
przynerwie (paraneurium) – wypełnia okolice nerwu stabilizując jego położenie.


== Podział ==
W zależności od funkcji przewodzonych bodźców wyróżnia się nerwy:

ruchowe (eferentne)
czuciowe (aferentne)
mieszane – zawierają włókna ruchowe, czuciowe i autonomiczne.
W zależności od miejsca opuszczenia ośrodkowego układu nerwowego wyróżnia się nerwy:

czaszkowe – rozpoczynające się na obszarze mózgowia
rdzeniowe – rozpoczynające się w rdzeniu kręgowym.


== Zobacz też ==


== Bibliografia ==
Adam Bochenek, Michał Reicher: Anatomia Człowieka. T. V. Warszawa: Wydawnictwo Lekarskie PZWL. ISBN 83-200-3346-2. Brak numerów stron w książce
Wojciech Sawicki: Histologia. Warszawa: Wydawnictwo Lekarskie PZWL, 2008, s. 374. ISBN 978-83-200-3710-4.