En nerve er en lukket, kabellignende bunt av aksoner (nervefibre, de lange og slanke utløperne fra nevronene) i det perifere nervesystemet. En nerve gir en felles vei for de elektrokjemiske nerveimpulsene som overføres langs hver av aksonene til perifere organer.
Nevroner er noen ganger kalt «nerveceller», selv om dette begrepet er potensielt misvisende siden mange nevroner ikke danner nerver, og nerver også inkluderer ikke-nevronale Schwann-celler som dekker aksonene med myelin. Myelinet øker hastigheten til nerveimpulsene og forhindrer at signalene spres til andre nerveceller i nærheten.
Hver nerve er en slank struktur som inneholder bunter av aksoner. Innenfor en nerve er hver akson omgitt av et bindevevslag kalt endoneurium. Aksoner er samlet sammen i grupper som kalles fasikler, og hver fasikkel er pakket inn i et bindevevslag kalt perineurium. Ytterst er så hele nerven pakket inn i et bindevevslag kalt epineurium.


== Se også ==
Dendritt


== Eksterne lenker ==
(en) Nerves – kategori av bilder, video eller lyd på Commons