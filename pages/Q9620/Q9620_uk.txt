Петро Степанович Продан (русин. Петро Степанов Продан; рос. Петро Степанович Продан; нар. 3 серпня 1919, Горбки) — український та русинський російськомовний письменник, поет і вчитель. Найстаріший русинський письменник.


== Біографія ==
Петро Продан народився 3 серпня 1919 року в селі Горбки Підкарпатської Русі в бідній багатодітній родині Степана Продана, залізничника, та Марії Сочки. У сім'ї було 12 дітей, з яких вижили 8, а 6 здобули вищу освіту та стали педагогами.
Закінчив горожанську школу в Севлюші (1932) і Хустську російську гімназію (1940). У гімназії був членом літературного кружка, організованого професором Петром Лінтуром, де з ним були Дмитро Вакаров, Іван Чендей, Василь Сочка, Кирило Галас. У 1940 році почав здобувати освіту на філософському факультеті Будапештського університету, але Друга світова війна завадила цьому. Вищу освіту здобув на філологічному факультеті Ужгородського університету (1959). Учителював у Хусті та в Синевирській Поляні й Вучковому на Міжгірщині, де працював директором восьмирічної школи.


== Сім'я ==
Має двох синів і доньку, а також онуків і правнуків.


== Бібліографія ==
Петро Продан писав російською мовою, Перші вірші опублікував у журналі «Юношество» (1934). Пізніше друкувався в таких газетах:

«Карпаторусский голос»
«Русская правда»
«Русское слово»
«Літературна неділя»
Також у колективних збірниках:

«12» (1940)
«Будет день» (1941)
«Литературный альманах» (1943)
На початку 1940-х років його вірші передруковував «Студенческий журнал», що виходив у місті Братислава.
Після закінчення війни декілька поезій вміщено в колективних збірниках і антологіях у перекладі українською мовою:

«Поэзия Закарпатья 1939 – 1944» (Пряшів, 1957)
«Поети Закарпаття» (1965)
«Молодь Закарпаття» (1991)
«Закарпатська правда» (1991)
«Карпатський край» (1991)
Збірка «Яблоня» (1942) виходила окремим виданням.


== Примітки ==