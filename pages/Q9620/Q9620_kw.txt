Nerven yw bagas a gellow arbennik junys warbarth yn keslinek. Ger aral rag kell nerven yw newron. An newronow a gemmer messajys a gedhlow ynter an korf denel ha'n kevreyth nervus kres. An kevreyth nervus kres yw an ympynnyon ha'n gorden askorn keyn. 
Oll an nervennow y'n korf a wra an kevreyth nervus amalek. An kevreyth nervus kres ha'n kevreyth nvervus amalek warbarth a wra an kevreyth nervus. 


== Kesweyth Nerven ==

An kevreyth nervus a gomprehend newronow ha kellow gelwys glia. Kellow glia a with an newronow saw hag yagh. Newronow a gemmer messajys dhyworth an kevreyth nervus kres dhe'n remenans ha dhe'n kontrari. Dendrit hag axon yw fibrow a dheu yn-mes a gorf an kell. Axons a gemmer kedhlow dhyworth korf an kell, ha dendrits a gemmer kedhlow dhodho. 


== Eghennow nervennow ==
Nervennow afferent a gemmer messajys dhe'n ympynnyon dhyworth a'n korf, messajys a-dro dhe omglewans dhyworth an kneus. I a gemmer messajys a-dro dhe dyller an korf dhyworth an keher. ha gweythres organow kepar ha'n golon ha sagh boos. 
Nervennow efferent a gemmer messajys dhyworth an ympynnyon dhe'n korf, messajys a lever orth keher rag gwaya. I a gemmer messajys dhe wagrennow, kepar ha'n wagren hwysa dhe wul hwys. 


== Disesys nervennow ==
Yma lies dises a effeyth nervennow (gelwys newropathiow). 

Trauma - y hyllir shyndya nervennow, kepar ha treghi gans kollell, po gwaska pan vo askorn terrys
Gwenonow - gwenonow a yll kawsya drog dhe nervennow. Nebes ensmplow yw alkohol, plobm ha nebes droggys ha medhegnethow.
Klevesansow - klevesansow gans virusow a yll shyndya nervennow drefen bos an kevreyth immun kentrennys dhe omsettya war y nervennow y honan
Klevesow - godheva nebes klevesow a yll kawsya damach. An ensampel moyha kemmyn yw kleves melys