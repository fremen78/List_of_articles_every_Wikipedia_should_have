E spiere is weefsel by menschn en beestn die bestoat uut celln die kunn t'hopetrekkn en oentspann, woadeure da bewegienge meugelyk is. 
Der zyn drie verschillige soortn spierweefsel:

Dwarsgestrèept spierweefsel, te vienden in de skeletspiern. Dwarsgestrèepte spiern zittn mè peezn vaste an de beenders. Ze kunn bewust angesteurd wordn woardeure da zelve kan bepoald wordn hoe da 't lichoam beweegt.
Gleddig spierweefsel, te viendn in de wandn van bloedvoatn, luchtweegn en  't spysverteiriengskanoal. Gleddige spiern kunn nie bewust angesteurd wordn, moa reageern ip prikkels uut 't zenuwstelsel of eign celln.
Hertespierweefsel, 't eygn spierweefsel van 't herte. Deur 't ritmisch anspann van d' hertespiere wordt bloed deur 't lichoam gepompt. 't Hertespierweefsel kan ook nie bewust angesteurd wordn, moa trekt qua structeure meer ip de dwarsgestrèepte spiere  of ip de gleddige spiere.