Deahkki dahje deahkkegođus lea rupmaša gođus mii lea ráhkaduvvon deahkkeseallain. Dat sáhttet oatnut nu ahte ovdamearkka dihte lahttu lihkada. Deahkki oatnun, maiddái gohčoduvvon kontrakšuvdna, lea hui mohkkás dáhpáhus go iešguđetlágan proteiinnat jođašit nubbi nuppi vuostá. Dehkiid veagas olmmoš lihkada, bissu čuoččut ja vel lihkahallá siskilušaid. Váibmu bumpe vara dehkiid vegas ja biebmosuddadanoali birra leat deahkit mat duvdet biepmu ovddos guvlui. 
Olmmoš lihkada deahki mieleavttus, ja deahkki maid sáhttá oatnut iešalddes. Olmmoš mieleavttus lihkada daid dehkiid mat lihkadit min lahtuid, muhto biebmosuddadanoali deahkit eai leat olbmo stivremis.