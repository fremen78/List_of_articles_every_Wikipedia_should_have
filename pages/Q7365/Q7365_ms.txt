Otot (disebut [o.tot]) merupakan jalinan tisu dalam tubuh sebarang hidupan termasuk manusia atau haiwan yang punya tugas utamanya mengucup dan mengendur. Pengucupan dan pengenduran ini otot digunakan untuk menggerakkan tulang dan seterusnya memindahkan bahagian-bahagian baik di luar mahupun di dalam tubuh badan (yakni organ-organ hidupan tersebut).
Perkataan ini sekembar perkataan "urat" melalui serapan bahasa Jawa (ꦲꦺꦴꦠꦺꦴꦠ꧀ otot, dari penggandaan ot turunan akar *uRat.)


== Jenis-jenis otot ==

Sel otot merupakan sel dengan banyak nukleus yang terjadi kerana proses lakuran sel mioblas.
Secara umum, terdapat tiga jenis otot: otot rangka, otot licin dan otot jantung.


=== Otot rangka ===
Otot jenis ini sering terikat pada tulang badan melalui tendon. Ia mempunyai ciri yang membolehkan pergerakan yang spontan dan efektif serta memerlukan tenaga besar. Otot ini mudah lelah disebabkan oleh penumpukan asid laktik pada sel-selnya. Pergerakan otot jenis ini terjana daripada isyarat motor berasal dari otak dan bersifat sedar (bukan refleks). Otot ini terdapat pada hampir keseluruhan tubuh bahagian luar manusia dan haiwan.


=== Otot licin ===
Otot licin ditemukan dalam organ pencernaan dan pembuluh darah serta bekerja dengan pengaturan dari sistem saraf tidak sedar atau saraf autonomi. Otot jenis ini dibentuk oleh sel-sel dihasilkan dari gelendong dengan kedua hujung meruncing, serta mempunyai satu inti tunggal.


=== Otot jantung ===
Otot pada jantung ini bekerja secara terus-menerus tanpa henti. Pergerakannya tidak dipengaruhi saraf tunjang, tetapi lebih kepada pengaruh hormon.


== Rujukan ==


== Pautan luar ==

Muslumova, Irada (2003). "Power of a Human Heart". The Physics Factbook. (Heart output 1.3 to 5 watts, lifetime output 2 to 3 ×109 joules)
University of Dundee article on performing neurological examinations (Quadriceps "strongest")
Muscle efficiency in rowing Diarkibkan 2005-12-01 di Wayback Machine
Human Muscle Tutorial Diarkibkan 1998-02-21 di Wayback Machine (clear pictures of main human muscles and their Latin names, good for orientation)
Microscopic stains of skeletal and cardiac muscular fibers to show striations. Note the differences in myofibrilar arrangements.