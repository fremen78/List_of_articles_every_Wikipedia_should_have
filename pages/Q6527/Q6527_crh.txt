Jan-Jak Russo (frenkçe Jean-Jacques Rousseau [ʒɑ̃ʒak ʁuso]; 1712 senesi kiraz ayınıñ 28, Jeneva, İsviçre - 1778 senesi oraq ayınıñ 2, Ermenonvil, Paris civarları, Frenkistan) - frenk tilli İsviçreli doğma Jenevalı felsefeci-maarifçi, yazıcı, bestekâr.


== Tercimeiyal ==
Jan-Jak Russo, 1712 senesi kiraz ayınıñ 28 Jenevada bir saatçınıñ qorantasında doğğan. O vaqıt Jeneva, mustaqil devlet şeeri, kalvinizmniñ merkezi edi. Oğlançıqnıñ anası, doğuruvdan doquz kün soñ keçindi. Jan-Jak ve onıñ ağası Fransua, babası ve onıñ qız-qardaşı, Süzanna alası tarafından terbiyelene ediler.
Jan-Jak on yaşında olğanda, onıñ babası, ğayretli avcı, zengin topraq saibinen qaçaq avcılığında qabaatlanılğan edi. Ükümden qaçınmaq içün Süzanna alasını alıp Nionğa köçken. Soñra ekinci sefer evlenip oğlunı pek qayğırmay edi. Jan-Jak, onı öz oğlunen beraber Jeneva vilâyetindeki bir köyge kalvinist pastorına oquvğa yollağan dayısınen qalğan. Pastordan oğlanlar, biraz riyaziyat ve ressamlıqnı ögrendiler. Diniy ibadeti, Russonı ep eyecanlandıra edi ve bazı vaqıt içinde ruhaniy olması aqqında arzu ete edi.


== İhtar ==