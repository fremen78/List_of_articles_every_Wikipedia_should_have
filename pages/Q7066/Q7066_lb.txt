De Begrëff Atheismus (v. griich.: άθεος - átheos: gottlos) bezeechent zesummefaassent all Form vu philosopheschen oder weltuschaulechen Iddien, déi d'Existenz vun engem oder méi Gëtter a ganz allgemeng vun transzendente Wiesen negéiren.
D'Bezeechnung "Atheismus" fir eng Weltuschauung, déi d'Existenz vun engem Gott negéiert, staamt aus dem 4. bis 3. Joerhonnert v. Chr. Si ass dem Theismus entgéintgesat (cf. Theist).
De Begrëff ass ufanks als offälleg Bezeechnung ("gottlos") fir Uschauunge gebraucht ginn, déi am Konflikt mat den etabléierte Relioune stoungen, an dacks och fir nei entwéckelt reliéis Uschauungen, déi meeschtens duerchaus eege Gëtter kannt hunn. Och d'Chrëschte goufen ufanks als atheoi (αθεoι) bezeechent.
Obwuel et Relioune gëtt, déi keng Gëtter kennen, versteet een hautdesdaags ënner Atheiste Mënschen, déi der Iwwerzeegung sinn, datt et iwwerhaapt keng Gëtter gëtt oder generell keng iwwernatierlech Wiesen (Geeschter, Engelen, Dämonen) oder Forcen.


== Kuckt och ==
Allianz vun Humanisten, Atheisten an Agnostiker - AHA! Lëtzebuerg
Libre pensée luxembourgeoise


== Um Spaweck ==

Internationale Bond vun de Konfessiounslosen an Atheisten
Verdeedegung vum Atheismus
Wouru gleewen eigentlech d'Atheisten ?
Wat sinn d'Brights ?
Diskussiounen iwwer den Atheismus
Aféierung an den Atheismus