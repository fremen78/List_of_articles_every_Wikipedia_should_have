L'ateisim, tal sens plui larc de peraule, e je l'assence di crodince inte esistence di Diu, o di realtâts trassendentis l'om. Cheste definizion e cjape dentri tant chei che a sostegnin che i dius no esistin, la definizion plui strete di ateisim, che chei che no an nissune crodince su l'esistence dai dius, cjapant dentri l'agnosticisim incirche la religjon, che afirme che no si pues dî nuie su un argoment di cui no si a une cognossince suficiente. 
Si ben che i ateiscj dispès a son razionaliscj e une vore di lôr a son setics o umaniscj, nol è une singule ideologjie che ducj i ateiscj a spartissin. Cundiplui, unevore di ateiscj no son dal dut inreligjôsis; a son ateiscj che a son religjôs o spirituâls al dispiet de assence di crodince inte esistence di Diu.