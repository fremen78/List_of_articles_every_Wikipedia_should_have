Ateizm vai jumalatomuz (amuižgrek.: ἄθεος ateos «jumalan eidand») om uskondan jumaloihe okaiduz avaros el'genduses; varmedmel' jumaloiden olmatomudes.
Ateizman tärtuz libub 16. voz'sadan Francijaspäi, no pojavad meletused oliba jo Amuižiš Egiptas i Grekanmas, Indijan aigaližiš civilizacijoiš, ozutihe kut materialistine filosofine škol jumaloiden mainiteseta i religijan kritik. Ateizm om vastal'ne teizmale. Ülälonduseližen olendan eidand se om ateizman ühthine el'genduz: eile jumaloid, hengid, toižid immaterialižid olijoid i vägid, kaumantagašt elod i m.e.. Ateizm om eidai religijad mail'mannägend kuti uskondad ülälonduseližhe.
Likundan ühtnend om Ateistoiden rahvahidenkeskeine al'jans (ARA, angl.: Atheist Alliance International, isp.: Alianza Atea Internacional, om olmas vspäi 2011) — mail'man ateizman sebroiden federacii, ned todas vauktustust ristitkundale ateizmas da sekulärizmas. Päfater sijadase Kolumbijan federaližes ümbrikos, AÜV.


== Homaičendad ==