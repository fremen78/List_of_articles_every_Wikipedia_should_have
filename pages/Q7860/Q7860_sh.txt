Priroda (također poznata po nazivima materijalni svijet, materijalni univerzum, prirodni svijet i prirodni univerzum) je naziv za svu materiju i energiju, pogotovo u njihovim esencijalnim oblicima. Priroda je predmet naučnog proučavanja, a historija koncepta prirode je historija nauke. 
"Priroda" sadrži sve što postoji, od univerzalnog do subatomskog. Ona sadrži sve životinje, biljke i minerale; sve prirodne resurse i događaje (uragane, tornadoe, potrese). Također sadrži ponašanje živih bića, kao i procese koji se vezuju uz nežive predmete - "način" na koji se stvari mijenjaju. 


== Zemlja ==

Zemlja je jedina poznata planeta na kojoj postoji život. Zemlja je evoluirala kroz geološke i biološke procese, čiji su tragovi još uvijek prisutni. Starost Zemlje se procjenjuje na 4,55 milijardi godina.


== Život ==

Iako ne postoji univerzalna definicija života, generalno se podrazumijeva da je biološka manifestacija života karakterisana organizacijom, metabolizmom, rastom, adaptacijom, odgovorom na stimulanse i reprodukcijom. Za život se jednostavno može reći da je karakteristično stanje organizama.


== Materija i energija ==

Neke nauke posmatraju prirodu kao materiju u kretanju, za koju važe određeni zakoni. Iz tog razloga, jedna od fundamentalnih nauka je fizika. Danas se smatra da vidljivi dio materije svemira čini svega 4% od ukupne mase. Za ostatak se vjeruje da 23% čini tamna materija, a 73% tamna energija. Egzaktna priroda ovih fenomena još nije poznata i predmet je istraživanja.


== Ovako izgleda priroda: ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Vanjski linkovi ==
The Nature Conservancy - a charitable organization devoted to preserving natural diversity worldwide
English Nature UK government organization devoted to preserving natural diversity in the UK
Nature Detectives Arhivirano 2005-01-30 na Wayback Machine-u An online research and education project for under 18s in the UK
A Guide to Nature and Wildlife Conservation Arhivirano 2006-02-03 na Wayback Machine-u
Nature (1869-1875) This collection of Nature provides insight into the developments and achievements of science at the end of the nineteenth century.