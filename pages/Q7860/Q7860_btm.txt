Alam (i artian bolak puna makna na sarupo dohot dunia alam, dunia fisik, sanga dunia materi) mangacu tu kajadian dunia fisik dot juo hangoluan sacara umum. parbandingan ni alam tarbentang tingon sub-atomik sampe kosmik. na mamparsiajari tontang alam ima bagian godang tingon ilmu parbinotoan. Bope jolma ima bagian tingon alam, karejo ni jolma dodas ipahami manjadi kategori marbeda tingon fenomena alam lainna.
Alam on ima bagian ni hangoluan naisusun ngon sagalo unsur non manusiawi, unsur unsur nai ima tarsongon mataniari, tano, binatang, suan-suanan dohot nalainnai. Sude unsur on saling marhubungan naso bisa disarak harana saling markaitan do sudena, tarsongon suan-suanan mamorluhon mataniari pala giot marfotosintesis, jolma mamorluhon udara pala get mosa songoni juo nalainnai.


== Sumberna ==