Chele nature désinne ech pus souvint un insimbe ed fénomènes et pi ed situacions qui peuvette ète fortemint évolutifs mais dont chole transformacion est non essinciellemint ech fait éd l' onme. Ech mot i vient dech latin naturia sinnifiant « che ki écsisse édpis chele nèssanche » ; il évoke donc che ki est dins sin état natif, qui n' a poin té modifié édpis s' nèssanche. 
Dins ch'sins commun, chele nature argroupe :

ch'l environnemint biofisike, ch'l habitat et pi chés milieux dit naturels (tierestes), akatikes o marin ; présérvés (à forte naturalité) pi dégradés ;
chés païsaches seuvages, chés païsaches aménagés pi altérés ;
chés « forches » pi chés princhipes fisikes, géologikes, tectonikes, météorologikes, biologikes, l'évolucion qui constituette ch'l univers et pi chelles qui animette chés écosistèmes et chele biosfère su l' planète Tière ;
chés mitans (iau, air, sol, mér, monne minéral) ;
chés groupes d'espèches, chés individus pi chés mondes qui les abritette: végétal (forêts...), animal, incluant l'espèche humène et ch'l invironnemint humin et chés eutes niviaus trofiques dont, ech fongike, ech bactérin pi ech microben ;
chertins fénomènes épisodikes del nature (crises, chicles ed glachiacions/arcofemint climatike, chicles géologikes, chicle silvigénétike, inchindies d'origine nin-humène, etc.).