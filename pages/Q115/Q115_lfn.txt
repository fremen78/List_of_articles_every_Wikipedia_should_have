Itiopia  es un pais en Africa.
La area es sirca 1 127 127 cilometres cuadiada e la cuantia de abitores, en la anio 2007, ia es sirca 76 511 887 persones.
La site capital es Addis Ababa.
La linguas major es amarina 32,7%, oromo 31,6%, tigrina 6,1%, somali 6%, guaragigna 3,5%, sidamigna 3,5%, hadiyigna 1,7%, otras 14,8%, engles (la lingua la plu aprendeda en scola).


== Divide manejal ==
Ante 1996, Itiopia ia es divideda en 13 provinces, de cual multe es derivada de la rejiones istorial. Oji, la pais ave un sistem per cual la governa federal supravide statos rejional, zonas, distritos (woreda) e visinerias (kebele) fundida sur etnicia.
De 1996, Itiopia es divideda en 9 statos rejional autonom fundida sur etnicia (kililoch, singular kilil) e du chartered cities (astedader akababiwoch, singular astedader akababi): Addis Ababa e Dire Dawa. La kililoch es sudivideda en 68 zonas, e ance en 550 woredas e varia woredas spesial.


== Politica ==
Etiopia es un republica federal e parlamental. Laparlamento ave du salones.


== Demografia ==
La cuantia de abitores de Itiopia ia crese de 33,5 milione en 1983 a 97,8 milion en 2014. Los ia es sola 9 milion en la sentenio 19. La cuantia promedia anial ia crese de 2,6% entre 1994 e 2007, pos 2,8% en la periodo entre 1983 e 1994. Oji, Itiopia es entre la des paises prima de mundo par taso de crese de cuantia de abitores. On predise ce la cuantia de abitores va esede 210 milion en 2060.
La persones es multe diversa, con 80 etnicias diferente. Seguente la conta de abitores nasional itiopian de 2007, la oromos es la etnicia la plu grande en Itiopia, con 34,4% de la popla nasional e la amarinas representa 27% de la popla. La somalis representa la 6,22% de la popla.


=== Linguas ===
Seguente Ethnologue, Itiopia ave 90 linguas. La plu de persones parla linguas afro-asiatica de la ramo cuxitica o semitica.