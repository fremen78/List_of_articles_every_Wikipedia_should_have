Etiopia demokraatlâš littotäsiväldi ađai Etiopia (amharakielân ኢትዮጵያ, ʾĪtyōṗṗyā, afarkielân: Itiyoophiyaa, ge'ezkielân: ኢትዮጵያ. oromokielân: Itoophiyaa, somalikielân: Itoobiya, tigrinjakielân: ኢትዮጵያ) lii siseennâmstaatâ Afrik čuárvist. Tot lii ohtâ maailm puárásumos enâmijn. Ton uáivikaavpug Addis Abeba lii suulân kaskoo staatâ. 


== Eennâmtiätu ==

Etiopia vijđodâh lii 1 104 300 km², mast 0,7 % lii čääci. Vijđoduv mield Etiopia lii maailm 28. stuárráámus staatâ. Tot lii tuše ucánjii ucceeb ko Bolivia, mon vijđodâh lii 1 098 581 km².


=== Sajadâh já rääjih ===
Etiopia lii staatâ Nuorttâ-Afrikist. Ton ránnjástaatah láá tavveen Eritrea, nuorttân sehe Djibouti já Somalia, mäddin Kenia, viestârist Maadâ-Sudan já taveviestârist Sudan. Etiopiast staatârääjih láá ohtsis 59 251 km. Ton kuhemus rääji lii Somaliain; tot lii 1 640 km kukke. Uánihumos vuod lii 343 km rääji Djiboutijn.


=== Morfologia ===
Etiopia alemus saje lii Simien várádahân kullee Ras Dashen čokke (4 550 m) Simien aalmuglâšmeecist Etiopia taveuásist. Vyeligumos saje lii Danakil (-125 m) Etiopia tavenuorttâuásist.


== Haldâttâh já politiik ==
Etiopia staatâhäämi lii parlamentaarlâš littotäsiväldi. Ton staatâhovdâ lii täsivääldi president, kiän virgepaje pištá kuttâ ive, kuittâg enâmustáá kyehti virgepaje maŋaluvâi. Etiopia parlament väljee president.


== Viehâdâh ==


=== Ässeeloho ===
Etiopiast láá suulân 110 miljovn ässed.


== Fáádást eres soojijn ==
 Wikimedia Commonsist láá koveh teikkâ eres tiätuvuárháh fáádást Etiopia.


== Käldeeh ==