Habsyah (Jawi: ‏حبشة‎code: ms is deprecated ‎) atau Ethiopia (Jawi: ‏ايثوڤيا‎code: ms is deprecated ‎) merupakan sebuah negara yang terletak di kawasan Tanduk Afrika dan tergolong dalam negara-negara tertua di dunia. Kawasan Habsyah juga merupakan antara tapak tamadun yang terawal di dunia. Kerajaan Ethiopa pertama dibentuk sekitar tahun 980 S.M. dan menerima agama Kristian pada tahun 330 Masihi dan didatangkan Islam pada 615 M (7 SH).
Kini, Habsyah merupakan negara berbentuk republik dan mengambil bahagian secara aktif dalam kegiatan kerjasama antarabangsa. Ibu negaranya, Addis Ababa merupakan pusat pentadbiran Kesatuan Afrika.


== Penamaan ==
Nama Habsyah serta akar Arabnya اَلْحَبَشَة‎ al-Ḥabasyah berasal dari masyarakat Habesyah (Ge'ez: ሐበሠተ?code: gez is deprecated , translit. Ḥäbäśät Amhara: ሀበሻ, rumi: Häbäšacode: am is deprecated , Tigrinya: ሓበሻ, rumi: Ḥabäšacode: ti is deprecated ) yang berkongsi anutan Nasrani dan bertutur bahasa serumpun Habsyi mendiami kawasan tanah tinggi pedalaman Tanduk Afrika sejak 3000 SM, nama ḤBŠT muncul dalam catatan Sabai merakam keberadaan penguasa Gdrt dan kerajaannya dalam rantau Saba.
Nama Bahasa Inggerisnya "Ethiopia" pula dikatakan berasal daripada "Ityopp'is", iaitu nama anak cucu Ham, pembentuk bandar Aksum. Bukti paling awal tentang penggunaan nama Ityopya dalam wilayah itu sendiri adalah merujuk kepada Kerajaan Aksum pada kurun ke-4, dalam sebuah batu bersurat Raja Ezana, dimana yang pertama di Kristiankan untuk seluruh empayarnya. Nama tersebut muncul dua kali dalam karya Iliad dan tiga kali dalam Odýsseia melalui bentuk bahasa Yunani ia diberi nama Αἰθιοπία (dari Αἰθίοψcode: grc is deprecated , Aithiops, 'Ethiopia'). Herodotus mengkhususkan penggunaannya kepada kesemua tanah di selatan Mesir, termasuk Sudan dan Habsyah moden. Plinius yang Tua mengatakan nama negara itu datang dari anak Hephaistos (setaraf dewa Vulcanus) bernama Aethiops. Sama juga, pada kurun ke-15, Bahasa Ge'ez Kitab Aksum, nama tersebut dihuraikan sebagai nama bagi seorang individu lagenda dipanggil Ityopp'is, anak kepada Cush, anak Ham, yang dikatakan pengasas Bandar Aksum. Tambahan lagi, menurut Cushite, dua orang Raja Semitik terawal juga dikatakan diberi nama Ityopp'is berdasarkan susur galur Raja tradisional Habsyah. Cendekiawan Eropah moden yang bermula sekitar tahun 1600 juga merujuk nama tersebut diambil dari perkataan Yunani iaitu aitho "Saya bakar" + ops "muka".


== Sejarah ==


=== Pada zaman nabi Muhammad ===

Semasa Nabi Muhammad ﷺcode: ar is deprecated  masih berada di Makkah, baginda mengarahkan penganut Islam untuk menyeberangi Laut Merah pergi ke Habsyah / Abyssinia. Habesha ialah suku kaum yang tinggal di Ethiopia. Ketika itu rajanya bernama Najasyi beragama Kristian. Mereka menyeberang mungkin menggunakan sampan menuju ke lokasi bernama Negash, selatan Ethiopia. Sahabat nabi Bilal bin Rabah berkulit hitam berasal daripada Habsyah. Bilal diseksa oleh majikannya Umaiyyah bin Khalaf.
Isteri Nabi Saudah pernah pergi ke Habsyah bersama suami pertamanya.
Melalui al Najashi, Nabi Muhammad ﷺcode: ar is deprecated  melamar Ummu Habibah. Upacara perkahwinan dilakukan oleh Khalid bin Said al-As dengan mas kahwin 400 dirham dibayar al Najashi bagi pihak Nabi.


=== Zaman Empayar ===


=== Zaman rejim Derg ===


=== Zaman kini ===


== Geografi ==

Habsyah berkeluasan kira-kira 1,104,300 kilometer persegi, menjadikan Habsyah sebagai negara ke-28 terbesar dunia. Habsyah juga sebuah negara dikelilingi daratan. Kebanyakan kawasan Habsyah terletak dalam kawasan Tanduk Afrika, bahagian paling timur Afrika. Kebanyakan kawasan Habsyah adalah tertakluk kepada Tanah Tinggi Habsyah yang meliputi kawasan tengah dan barat laut negara. Ras Dashen, puncak tertinggi negara terletak dalam pergunungan ini dengan ketinggian 4,550 meter. Sungai Nil Biru, salah satu punca utama Sungai Nil terbit dari Tasik Tana di barat laut negara. Iklim negara ini adalah pelbagai dengan iklim lazim ialah monsun tropika. Kawasan Habsyah di kawasan tanah tinggi memiliki suhu sederhana dengan kawasan lebih rendah adalah lebih panas.


== Politik ==

Sistem politik di Habsyah adalah berdasarkan republik persekutuan berparlimen, dengan Presiden sebagai ketua negara dan Perdana Menteri sebagai ketua kerajaan. Secara umumnya, tugas-tugas Presiden adalah bersifat simbolik. Kuasa eksekutif dipegang oleh kerajaan negara, dan kuasa perundangan dikongsi oleh badan parlimen dwidewan negara serta kerajaan.


== Lihat juga ==

Senarai negara berdaulat


== Nota ==


== Rujukan ==


== Pautan luar ==
 Media berkenaan Habsyah di Wikimedia Commons
Habsyah - Fotograf