Republik Demokratik Pasarikatan Ethiopia (Ityop'iya, bahaso Amhara ኢትዮጵያ) atau Etiopia adolah sabuah nagara nan talatak di Afrika.
Ethiopia marupoan nagara tatuo di dunia, kawasan Ethiopia juo marupoan salah satu tampek paradaban nan taawal di dunia. Pamerintahan Ethiopia partamo dibantuak kiro-kiro taun 980 SM jo manarimo agamo Kristen pado abaik ka-4 M. Nagara iko cukuik unik kok dibandiangan jo nagara-nagara Afrika lainnyo dek indak pernah dijajah salamo maso Parabuikan Afrika, jo taruih merdeka hinggo taun 1936, saaik pasukan Italia manguasoi nagara tasabuik. Pasukan-pasukan Baritania Rayo jo Ethiopia mangalahkan tentara Italia pado 1941, jo Ethiopia mandapek baliak kadaulatannyo salapeh manandotangani Parjanjian Baritania-Ethiopia pado Desember 1944. Ethiopia dulu pernah banamo Abisinia.
Kini, Ethiopia marupoan nagara babantuak republik jo maambiak bagian sacaro aktif dalam aktivitas-aktivitas karajosamo internasional. Ibukotonyo, Addis Ababa marupoan pusek administrasi Kasatuan Afrika (AU).
Ethiopia masih mamakai kalendar Julian sahinggo nagara iko ka mambuko sarangkaian parayoan dalam manyambuik milenium katigo badasakan pananggalan kalendar tasabuik. Nagara di Tanduk Afrika iko manggunokan kalender Julian nan katinggalan kiro-kiro 7 taun dibandiangan jo kalender Gregorian nan labiah umum digunokan di saluruah dunia.


== Namo ==
Namo "Ethiopia" konon barasa dari "Ityopp'is", iyolah namo anak cucu Ham, pambantuak koto Aksum. Namo lamo "Abbesinia" barasa dari kalompok suku Habesha, iyolah kaum nan mauni kawasan Ethiopia sajak taun 3000 SM.


== Caliak juo ==
Daftar nagara badaulaik
Kakaisaran Ethiopia


== Rujuakan ==


== Pautan lua ==
Ethiopia - Foto