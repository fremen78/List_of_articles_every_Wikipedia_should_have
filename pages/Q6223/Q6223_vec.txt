El fasismo (it. Fascismo) el xe stà un movimento połitico de estrema drita del XX secoło , nato in Itàlia ała fin de ła prima guera mondial, in parte come reasion a ła Rivołusion Bolsevica del 1917 in Rusia e a łe forte łote sindacałi de operai e contadini, rivà al'apice inte el Biennio rosso, in parte in połemica coła socetà liberal-democràtega segnà da l'esperiensa de ła guera.
El nome el vien da ła paroła faso (lat.: fascis) e el fa riferimento ai fasi che doparava i veci litóri de l'antica Roma come simboło de union. L'asa che ghe xe inte el fascio ła sinbołegiava el so poter, in particołare el so poter xurisdisional.
L'ideator e guida prinçipal del fasismo l'jera el Duse, Benito Mussolini.


== Varda anca ==
Politega econòmega fasista

 Wikimedia Commons el detien imàjini o altri file so Fasismo
  el detien schemi gràfeghi so