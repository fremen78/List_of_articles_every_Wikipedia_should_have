Fascismu (del italianu fascio, faz, fasces, al empar del llatín fasces, pl. de fascis) ye una ideoloxía y un movimientu políticu totalitariu que surdió na Europa d'enteguerres (1918-1939) n'oposición a la democracia lliberal y al proyeutu d'estáu socialista, frente a los que se presentaba como una tercera vía.
Les razones d'esta postura encuéntrense en que la democracia lliberal representaba los valores de los vencedores de la Primer Guerra Mundial y per otru llau el movimientu obreru tenía como referente a la recién revolución bolxevique.
Empondera la idea de nación frente a la d'individuu o clase; desanicia la discrepancia política en beneficiu d'un partíu únicu y los llocalismos en pro del centralismu. Remana arteramente los medios de comunicación y el carisma de un líder nel que se concentra tol poder. Aprovezse de los sentimientos de medrana y frustración coleutiva pa exaltalos per aciu de la violencia, la represión política y la propaganda, y desplázalos escontra un enemigu común (real o imaxinariu, interior o esterior), que fai de chivu espiatoriu frente al qu'empobinar tola atomía de mena irreflexivo, llogrando la unidá (voluntaria o per duana de la fuercia) de la población. Ye espansionista y militarista.


== Ver tamién ==
Populismu


== Referencies ==


== Enllaces esternos ==
 Wikimedia Commons acueye conteníu multimedia sobre Fascismu.