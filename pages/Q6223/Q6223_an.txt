O faixismo (d'o italiano fascio, fasces, a la vegata d'o latín fasces, pl. de fascis; que en aragonés ha dato faixo y faixa) ye una ideolochía y un movimiento politico totalitario que amanix en a Europa d'entreguerras (1918-1939) en oposición a la democracia liberal y a lo comunismo, frent a los que se presenta como una tercera vía.
Se caracteriza por estar anti-comunista, anti-liberal, oposar-se a la democracia de partius, a la pluralidat y a la variedat. Pondera o sentimiento irreflexivo y promueve a unidat d'a Patria ante tot.
En Espanya, o cheneral Francisco Franco tenió l'aduya d'os faixistas italianos y os nazis alemans ta redotar a l'Exercito Popular Republicano d'a Segunda Republica Espanyola en a guerra civil y establir un rechimen ditatorial que perduró 36 anyos y que a lo prencipio tenió l'apoyo d'os falanchistas. L'alianza entre Hitler y Mussolini conoixita como Eixe Berlín–Roma estió un paso previo a lo prencipio d'a Segunda Guerra Mundial.


== Vinclos externos ==
 Se veigan as imáchens de Commons sobre o fascismo.