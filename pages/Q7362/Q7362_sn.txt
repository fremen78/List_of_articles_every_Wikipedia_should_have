Nzeve (ku Chingezi: ear) zheve uye zhebe inhengo iri mumusoro wemunhu kana pane dzimwe mhuka inoita basa rekunzwa. Nzeve yakaumbwa nenzira yokuti igone kutapa masaisai ezvinorira. Vatauri veChimanyika vanoti itwi kureva nzeve; pahuwandu voti matwi. 
Mukati menzeve munoita mafunzi anobudamo.

Chikamu chenzeve chinoonekwa kunze chinonzi chiteteko.
Munhu akaremara zvekusakwanisa kunzwa munzeve anonzi matsi kana burunzeve; munhu wacho ane umatsi.


== Mamwe Mazwi ==
Bengwa (ideophone of Listening intently).
Kupingura (to hear) izwi reChiNdau rinoreva kunzwa. Zvichida ndipo panobva zita rokuti Mapingure?


== Zvirevo ==
Akuruma nzeve ndewako.
Zvinozipa zvinotanga nzeve kudzivira. Sweet delicacies begin by blocking the ears.


== Mitauro yeAfrika ==
Nyungwe inoti khutu kana makutu pakuwanda (ear) kureva nzeve. VaFwe vanoti kutwi (ear) kureva nzeve.
Kikuyu inoti gutu kana magutu pakuwanda (ear) kureva nzeve. Kinande vanoti okutu (n. the ear) kureva nzeve
Mambwe inoti -teya matwi (n. to give ear to, listen) kureva kuteya nzeve. BaRonga vanoti dleve (n. ear) vachireva nzeve.
Mambwe inoti umbulwa mano (lack of intelligence) - kusachenjera. Mbulwa (a person devoid of, short of something) munhu ane chimwe chaasina.
MaZulu vanoti uludlebe (n. An 'ear' for something, keen hearing). Nyaneka inoti kutu (n. ear) kureva nzeve.