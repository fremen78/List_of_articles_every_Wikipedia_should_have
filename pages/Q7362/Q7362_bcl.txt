An talinga (pagsayod: /tali.Å‹a/) iyo an organo na nakakarisa kan anoman na tanog. An talinga kan mga hayop na napipisan sa vertebrate nagkakaagidan sa biolohiya, poon sa sira sagkod sa tao, na totoo may pagkakaiba sa estruktura depende sa order asin species. Ini bako sana na pandakop nin tanog kundi may mayor na papel sa sentido nin paghihinimbang asin sa tayo' kan hawak. An talinga kabtang kan sistema awditoryo.
An katagang "talinga" pwede tama man na pigtotomoy an enterong organo o idto sanang nahihiling na parteng labaw. Sa kadaklan kan mga hayop an nahihiling na talinga iyo idtong tisyu na oldot, na sa Ingles inaapod man na pinna. An oldot na ini pwedeng iyo sana an nahihiling pero ini saro lamang sa magkapirang paagi sa pagdadangog alagad mayo ini nin trabaho pag'abot sa pagtitimbang kan hawak.
An mga vertebrates igwang padis na talinga sa magkaibong na gilid kan payo. An siring na bugtak nagtatabang sa paradangog sa pagrisa kun saen naghahale an tanog.


== Toltolan ==