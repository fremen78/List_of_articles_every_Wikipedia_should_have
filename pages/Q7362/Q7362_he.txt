סלובקיה נטלה חלק באירוויזיון כ-8 פעמים החל מהצטרפותה לתחרות ב-1993.
ב-2013, סלובקיה פרשה מהתחרות והיא אינה נוטלת בה חלק באופן סדיר.


== רקע ==


=== 1993 ===
סלובקיה ניסתה להצטרף לתחרות כבר בשנת 1993, אך היא לא עברה את הסינון הראשוני שהיה באותה שנה למדינות חדשות שביקשו להצטרף לתחרות. 7 מדינות התחרו אחת בשנייה בתחרות שנקראה "העפלה למילסטריט", בתקווה להיות אחת משלוש המדינות שיקבלו את הניקוד הגבוה ביותר, דבר שיזכה אותן בכרטיס כניסה לאירוויזיון 1993.
בתחרות שנערכה ב-3 באפריל 1993 בבירת סלובניה, ליובליאנה, הגיעה סלובקיה למקום הרביעי עם השיר "Amnestia na neveru" ("חנינה לבגידה") שבוצע בשפה הסלובקית על ידי הלהקה אלן, ובכך היא נותרה אחת מ-4 המדינות שלא השתתפו לבסוף באירוויזיון 1993.
אל המקום הראשון הגיעה סלובניה עם 54 נקודות, אל המקום השני הגיעה בוסניה והרצגובינה עם 52 נקודות. אל המקום השלישי הגיעה קרואטיה עם 51 נקודות, ואל המקום הרביעי הגיעה סלובקיה עם 50 נקודות. את הרשימה סוגרות אסטוניה (עם 47 נקודות), הונגריה (עם 44 נקודות) ורומניה (עם 38 נקודות).


=== 1994 - 1998 ===
בין השנים 1994 - 1998, השתתפה סלובקיה 3 פעמים בתחרות האירוויזיון. ההישג הטוב ביותר אותו השיגה הוא מקום 18 באירוויזיון 1996. באירוויזיון 1994, התחרות הראשונה בה השתתפה, היא סיימה במקום ה-19, ובאירוויזיון 1998 היא הגיעה למקום ה-21. עקב התוצאות הנמוכות בשנותיה הראשונות בתחרות, נאלצה סלובקיה לפרוש מכל תחרות בשנה שלאחריה, ולכן היא החמיצה את התחרויות של 1995, 1997 ו-1999. סלובקיה חזרה לתחרות שוב רק בשנת 2009.


=== 2009 - 2011 ===
במאי התוכניות של רשת השידור הסלובקית STV, פטר ליפטק, הודיע ב-11 במאי 2006 שרשת השידור הסלובקית תרצה להשתתף באירוויזיון 2008, אך עקב בעיות כלכליות היא לא השתתפה לבסוף בתחרות. בשנת 2009 החליטה רשת השידור הסלובקית שהיא תשתתף באירוויזיון 2009, אחרי יותר מ-10 שנות היעדרות.
בין השנים 1994 - 1998, השתמשה רשת השידור הסלובקית בבחירה פנימית על-מנת לבחור את השיר שייצג אותה בתחרות. בשנת 2009 נערך לראשונה בסלובקיה קדם אירוויזיון, אליו נשלחו מספר להיטים, שבו זכו הצמד קאמיל מיקולושיק ונלה פוציסקובה, עם השיר "Leť tmou" ("לעוף באפילה"). באירוויזיון הם כשלו להעפיל לשלב הגמר, והם מוקמו במקום ה-18 מתוך 19 מדינות בחצי הגמר.
בשנת 2010 שלחה סלובקיה את השיר "Horehronie" ("הוררוני" – עמק בסלובקיה) שבוצע על ידי כריסטינה, אך השיר הגיע לתוצאה דומה כמו ב-2009 (מקום 16 מתוך 17 בחצי הגמר), וזה על אף היותו אחד מהשירים המועדפים על המעריצים עד היום.
ב-1 בדצמבר 2010 הודיעה סלובקיה כי לא תיקח חלק באירוויזיון 2011 עקב הישגיה הנמוכים, אך גם עקב קשיים כלכליים. כחודש לאחר הודעת הפרישה שלה, פורסמה ב-31 בדצמבר הרשימה הסופית של המדינות שישתתפו באירוויזיון 2011, בהן סלובקיה.


=== חזרה אפשרית ב - 2025 ===
ב-8 באוגוסט 2023 הודיעה רשות השידור הסלובקית כי היא שוקלת חזרה לתחרות באירוויזיון 2025, לאחר יותר מעשור שלא השתתפה.


== השירים שייצגו את סלובקיה באירוויזיון ==


== ראו גם ==
הרפובליקה הצ'כית באירוויזיון
סלובקיה באירוויזיון למוזיקאים צעירים
סלובקיה באירוויזיון לרוקדים צעירים


== קישורים חיצוניים ==

 אתר האינטרנט הרשמי של סלובקיה באירוויזיון (באנגלית)
סלובקיה באתר האירוויזיון (באנגלית)
היסטוריית ההצבעות של סלובקיה באירוויזיון (באנגלית)
מילים לשירים שייצגו את סלובקיה באירוויזיון


== הערות שוליים ==