Fufwuo (á̱kpa a̱fufwuo) hu yet kap vam a̱tyubishi hwa nang a̱ nfwuong a̱lyiat a̱ni. Ma̱ a̱niet ma̱ng nyam a̱yit ma̱ng a̱si̱ mali, 
fufwuo hu si̱sa tsat: nta, a̱ka̱wa̱tyia̱ ma̱ng mami ji.
Nta fufwuo ji byia̱ nghwang ma̱ng a̱mgba̱m kyang a̱ nwuan a̱ta̱usa ka a̱ni. Ma̱t sangak a̱ nwuan ma̱ng kyang ku shyia̱ nta kya a̱ni, ma̱ng si̱ a̱hwa ha nang a̱ ngyei fufwuo hu. 
Sa a̱ka̱wa̱tyia̱ ji byia̱ timpanik kaviti tympanic cavity ma̱ng a̱yaa̱osikus ossicles a̱tat. Fufwuo mami hu hwa byia̱ kunkwup hu. Nhu hwa beang a̱tyubishi di̱ nwuan a̱vwuo ka̱ a̱ shyia̱ di̱n cyia̱t a̱ ka shyia̱ nwuan hu shansham. Fufwuo mami beang di̱ fwuong a̱vwuo hu.