Anita Kristiina Korva  (s. 12. huhtikuuta 1999 Kiiminki) on suomalainen maastohiihtäjä. Korva edustaa Kainuun Hiihtoseuraa.
Maaliskuussa 2016 Korva saavutti Pohjoismaiden mestaruuskultaa Otepäästä. Huhtikuussa 2016 hän voitti kultaa aikuisten SM-kilpailuiden pariviestistä yhdessä Anne Kyllösen kanssa. Tammikuussa 2018 Korva voitti Kyllösen kanssa parisprintin SM-kisoissa Vantaalla hopeaa. Saman vuoden huhtikuussa hän voitti viestin Suomen-mestaruuden Taivalkoskella.
Tammikuussa 2018 Korva saavutti nuorten MM-kisoista pronssia 5 kilometrin matkalla perinteisellä hiihtotavalla.
Tammikuussa 2019 Korva saavutti nuorten MM-kisoissa Lahdessa pronssia perinteisen tyylin sprintissä, vapaan tyylin 5 kilometrillä ja perinteisen tyylin 15 kilometrin yhteislähtökilpailussa.
Korva sijoittui Seefeldin MM-kilpailuissa 2019 vapaan hiihtotavan sprintissä 51:nneksi.
Helmikuussa 2019 Korva saavutti SM-kisoissa pronssia Imatralla 10 kilometrin matkalla perinteisellä hiihtotavalla. Hän voitti Imatralla lisäksi viestin Suomen-mestaruuden ja sai Äänekoskella parisprintin SM-pronssia.
Korva suoritti varusmiespalvelun Kainuun prikaatissa vuonna 2019.
Kaudella 2020–2021 Korva ei osallistunut kilpailuihin lainkaan. Lokakuussa 2023 hän ilmoitti olevansa kilpailematta myös kaudella 2023–2024.
Korva on julkisuudessa kertonut kärsineensä masennuksesta ja käyneensä sen takia terapiassa. Hän työskentelee (loppuvuodesta 2022) urheiluliikkeessä Kuopiossa ja harrastaa urheilua lähinnä omaksi ilokseen.


== Lähteet ==