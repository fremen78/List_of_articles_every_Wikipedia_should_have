Talinga marupakan sabuting organ nang mampu manganal suara & jua banyak baparan dalam kasaimbangan wan pusisi awak. Talinga pada binatang vértébrata baisi dasar nang sama matan iwak lacit manusia, lawan babarapa variasi sasuai lawan fungsi wan spésiés.
Saban vértébrata baisi sapasang talinga, satu sama lainnya ba-andak simétris pada hagian nang balawanan di kapala, hagan manjaga kasaimbangan wan lokalisasi suara.
Suara adalah bantuk tanaga nang bagarak maliwati udara, banyu, atawa banda lainnya, dalam sabuting galumbang. Walaupun talinga nang mandétéksi suara, fungsi panganalan wan interprétasi dilakuakan di utak wan sistim saraf pusat. Rangsangan suara disampaiakan ka utak malalui saraf nang manyambungakan talinga wan utak (nervus vestibulokoklearis).


== Tautan luar ==
(Bahasa Inggris) Protein behind hearing
(Bahasa Inggris) Effect of sound waves (Flash animation)
(Bahasa Inggris) 3D Ear page Archived 2020-04-05 at the Wayback Machine