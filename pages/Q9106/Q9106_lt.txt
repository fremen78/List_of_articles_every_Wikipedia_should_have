Dmitrijus Mendelejevas (rus. Дми́трий Ива́нович Менделе́ев, 1834 m. vasario 8 d. – 1907 m. vasario 2 d.) – rusų chemikas, žinomas savo sukurta periodine elementų lentele.
Mendelejevas 1869 m. sukūrė cheminių elementų lentelės versiją, kurioje 69 elementai surikiuoti pagal atominę masę ir valentingumą, taip pat numatytos vietos dar neatrastiems aštuoniems elementams. Neatrastiesiems cheminiam elementams Mendelejevas suteikė simbolinius pavadinimus kurie atspindėjo jų panašumus su esamais elementais pagal nuspėtas jų chemines savybes (ekasilicis, ekaaluminis ir ekaboras). 1871 sukūrė patobulintą versiją, kuri jau panaši į dabar naudojamą cheminių elementų periodinę lentelę.  
Taip pat Mendelejevo garbei pavadintas ir 101-asis lentelės elementas – Mendelevis.


== Biografija ==


=== Ankstyvieji metai ===
Dmitrijus Mendelejevas gimė Tobolske netoli Lietuvos tremtinių (Sibire), gimnazijos direktoriaus Ivano Pavlovičiaus Mendelejevo ir Marijos Dmitrijevnos Mendelejevos gausioje šeimoje. Jo senelis buvo Pavelas Maksimovičius Sokolovas, Rusijos stačiatikių bažnyčios kunigas Tverės gubernijoje.
Mendelejevas, kartu su savo broliais ir seserimis, gavo naujus šeimos vardus lankydamas dvasinę seminariją. Jis buvo auginamas kaip stačiatikis.
Manoma, kad Mendelejevas buvo jauniausias iš 10, 13, 14 ar 17 brolių ir seserų (tikslus skaičius skiriasi šaltiniuose ir yra istorinis ginčas). Jo tėvas buvo dailės, politikos ir filosofijos mokytojas. Būdamas trylikos jis lankė gimnaziją Tobolske.
1849 m. Mendelejevo motina išsivežė jį per visą Rusijos valstybę iš Sibiro į Maskvą, su tikslu, kad jis gautų aukštąjį išsilavinimą. Maskvos universitetas jo nepriėmė. Mama ir sūnus pabandė Sankt Peterburge, tėvo alma mater universitete. Mendelejevo šeima persikėlė į Sankt Peterburgą, kur jis 1850 m. įstojo į Pagrindinį pedagoginį institutą. Po baigimo jis susirgo tuberkulioze, kas jį privertė 1855 m. išvykti į Krymo šiaurinę Juodosios jūros pakrantę. Ten jis tapo mokslų magistru ir pasveikęs grįžo į Sankt Peterburgą 1857 m.


=== Vėlyvieji metai ===
Tarp 1859 m. ir 1861 m. jis dirbo su skysčių kapiliarumu ir su spektroskopu Heidelberge. Baigiantis 1861 m. rugsėjui jis parašė savo pirmąją knygą apie spektroskopą. 1862 m. balandžio 4 d. jis susižadėjo su Feozva Nikitična Leščeva ir jie susituokė 1862 m. balandžio 27 d. Sankt Peterburge. Mendelejevas tapo profesoriumi Sankt Peterburgo Technologijų institute ir Sankt Peterburgo universitete atitinkamai 1864 m. ir 1865 m. 1865 m. jis tapo mokslų daktaru apgynęs disertaciją „Apie vandens jungimąsi su alkoholiu“.


== Šaltiniai ==