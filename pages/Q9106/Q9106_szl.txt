Dmitrij Iwanowicz Miendielejew (rus.: Дмитрий Иванович Менделеев, rodz. 27. stycznia/8. lutego 1834. we Tobolsku, um. 20. stycznia/2. lutego 1907. we Pyjtersburgu) – ruski chymik, ôdkrywca prawa ôkresowośći chymicznych elymyntōw. Piyrszy wyerklerowoł zjowisko kōntrakcyje ôbjyntości. Zestawjōł wszyjske znōme za jego czasōw chymiczne elymynta we heft podug jejich atōmowyj ciynżary (terozki godo sie: atōmowo masa). Cechy elymyntōw skojarzōł ze placym, jaki majōm we ôkresowym układzie, a podug tego układu, kero sōm ôpracowoł, przewidzioł istniyniy a cechy niyznōmych wtynczos elymyntōw: skandu, galu a germanu. Jego miano bōło dano ôkresowyj tabuli elymyntůw, a tyż elymyntowi 101 - myndelew.