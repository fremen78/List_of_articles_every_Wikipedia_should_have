Den Dmitri Iwanowitsch Mendelejew (ru.: Дмитрий Иванович Менделеев), gebuer de 27. Januarjul./ 8. Februar 1834greg. zu Tobolsk, am Russesche Keeserräich a gestuerwen den 20. Januarjul./ 2. Februar 1907greg. zu Sankt Péitersbuerg, war e russesche Cheemiker.
Hien ass virun allem bekannt fir seng Aarbechte fir eng Systematik an d'cheemesch Elementer ze bréngen, déi e periodesch Gesetzméissegkeet genannt huet. Dës huet et erméiglecht, d'Elementer an eng Tabelleform ze bréngen, déi haut Periodesystem oder Periodesche System vun den Elementer (PSE) genannt gëtt. Ausserdeem huet dee System d'Existenz vun dräi neien Elementer virausgesot, déi nach net entdeckt waren.
Domat huet de Mendelejew d'Sich no engem Zesummenhang tëscht den Atommassen an de cheemeschen Eegenschafte vun de cheemeschen Elementer, déi zanter engem hallwe Joerhonnert am Gaang war, virleefeg op en Enn bruecht.
Zu sengen Éiere gouf dat 101. Element Mendelevium genannt.


== Wierk ==
Dmitri I. Mendelejew: Grundlagen der Chemie, 1868–1871


== Kuckt och ==
Lëscht vu Cheemiker


== Um Spaweck ==

D.-Mendelejew-Musée, St. Péitersbuerg