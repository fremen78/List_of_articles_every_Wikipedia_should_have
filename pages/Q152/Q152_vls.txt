Visschn zyn beestn die in de zêe of in 't woater leevn. Z'en gin loungn (de loungvisschn uutgezounderd), moa wel kieuwn voe t'oastmn.
Der zyn verschillende sôortn visschn. A je ze indêelt volgens de plekke woa dan ze leevn, toun kom je uut op drie sôortn: 

zoutwoatervisschn: in de zêe
zoetwoatervisschn: in beekn e riviern
brakwoatervisschn: in overgangsgebiedn tusschn de zêe en riviern
Bioloogn dêeln ze in in twêe superklassn:

Chondrichthyes of kroakbêenvisschn: lik een hoaie of e rogge
Osteichthyes of bêenvisschn: 't overgrôte dêel. Dedee zyn ounderverdeeld in nog kêer twêe klassn:
Sarcopterygii of kwastvinnign, bv. de coelacanth
Actinopterygii of stroalvinnign: weer 't overgrôte dêel, lik e toenge. De mêeste visschn da wyder kenn, zittn in de infraklasse Teleostei.
Der zyn vele menschn die vis eetn. 't Is toun oek e belangryke bronne van inkomstn. Peis moar an de vismyne in Nieuwpôort en ol de visschers an nuze kust. 
Sommigste menschn eetn oek eiers van e bepoalde sôorte vis, de steur. Ze noemn dadde kaviaar. 't Zyn oek nog wel aar sôortn vis woavan dan d'eiers kunn upeetn zyn.