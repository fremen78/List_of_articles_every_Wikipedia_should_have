Duzbya, gvihaeuj Monznga Doenghduz Ndoenndok duh Monz Doenghduz Ndoencag. Itbuen Doenghduz Ndoenndok baen baenz duzbya(53%), duzroeg(18%),duzbinz(12%), duzgwncij(9%), duzsongseng(8%) haj loih.Gaengawq canghhag Ganada Nelson(Bi 1994) doengjgeiq,seizde daengxbiengz miz duzbya 2461 cungj.


== Baenloih ==
Duzbya gojndaej baen baenz gij gyoengqloih hungnaek youq baihlaj:

Gij soqloih duzbya ciemq soqloih Doenghduz Ndoenndok dingz lai, seizneix gaenq rox duzbya daihyiek miz 28000 cungj,ndawde miz 27000 cungj dwg bya'ndokgenq, gizyawz miz 970 cungj bya'ndokunq caeuq 108 cungj byamanhfangz riengz byamanh caethwk. Duzbya ndaw sam miz ndeu baen baenz 9 aen ranz, daj lai daengz noix dwg ranz byaleix(鯉科),ranz byasahhuj(蝦虎魚科),ranz byacizdeuh(慈鯛科),ranz byaleixlauz(脂鯉科),ranz byaniemh ndokgap(骨甲鯰科),ranz byalat binqbingz(平鰭鰍科),ranz byacij(鮨科),ranz bya'gyaeujdod(隆頭魚科)caeuq ranz byayouq(鮋科).
Banseiz, gij baenloih duzbya lij miz lai yiengh mbouj doxdoengz.


=== Yienghndang ===
Yienghndang duzbya lai cungj lai yiengh, mbangjdi doxceng hung lai lai.Hoeng dingzlai duzbya doq dwg yiengh sienqlae. Itbuen doenghgij duzbya youqraemx riuz lai, gij yienghndang de noix youh raez. Youzraemx menh roxnaeuz youq lajgoek raemx cix benjbingz. Mbangjdi gig geizheih, beijlumj Maxhaij, lumj duzmax nei. Duzbya ceiq noix dinj gvaq 1cm, ceiq hung raez gvaq 18m. Binqrieng duzbya guenj gij dohriuz caeuq bingzhengz.Gij yiengh binqbya lumj ,youzraemx cix riuz.


=== raeujndang ===
Duzbya dwg doenghduz lwdlangx，mbangjdi duzbya gij raeujndang de sang gvaq raemx. Cijmiz cungj bya ndeu raeujndang mbouj bienq: byaveijndaem(黑鮪魚).


=== ndok ===
Gij ndok duzbya miz ndokunq(bya'ndokunq) roxnaeuz ndokgenq(bya'ndokgenq). Youq baihhenz ndokgyauj miz 4~7 mbaw hwk. Ndoklungz caeuq ndokgyaeuj doxnem.Bya'ndokgenq miz gangj. Duzbya aeu binqbya daeuj guenj fuengyiengq caeuq hengzdoengh.


=== naeng ===
Duzbya miz song caengz naeng,naengrog caeuq naengndaw.


=== lwed caeuq diemcaw ===


=== sanj ===
Gij viz&ced seng youq henzndang,youq baihgwnz saej.Dingzlai duzbya dwg rogndang doxgyau, byaboux riengz byameh okgyaeq haeuj raemx. Miz di duzbya ciengx lwg dawz lwg, dingzlai bya neix youq byaboux daeuj ciengxdawz.Miz diz duzbya gojndaej bienq singqbied,mbangjdi caemhcaiq bienq lai baez. Goj miz di duzbya dwg ndawndang doxgyau, seng lwg, mbouj okgyaeq.


== dieg youq ==
Gaengawq gizdieg duzbya youq, duzbya gojndaej baen baenz duzbya raemxcit,duzbya raemxgyu caeuq duzbya bakdah.


== 誤區 ==
Miz di doenghduz, vunzraeuz goj heuh guh "bya", hoeng cungj "bya" neix mbouj gvihaeuj duzbya.Itbuen aen doenghduz de miz 3 aen yiengh lajneix cij gvihaeuj duzbya:

Bietdingh dwg aen doenghduz ndoennduk daengxseiq youq ndaw raemx; miz di bya saekseiz ndaej hwnj deih daeuj.
Aeu binqbya daeuj hengzdoengh.
Aeu hwk daeuj diemcaw lai.


== swhliu ==


== muengxlienz baihrog ==
鱼儿朋友
FishBase
台灣魚類資料庫
香港魚網
联合国粮食及农业组织（粮农组织） - 世界渔业和水产养殖状况
模板:-
模板:Aen fap baenloih duzbya
模板:Doenghduz ndoencag