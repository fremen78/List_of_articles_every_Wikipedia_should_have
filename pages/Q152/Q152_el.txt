Ο Λάζαρος Λασκαρίδης (1968- 8 Μαΐου 2023) ήταν Έλληνας δημοσιογράφος αντιδήμαρχος  και πολιτικός συντάκτης, μέλος της Ενώσεως Συντακτών Ημερησίων Εφημερίδων Αθηνών (ΕΣΗΕΑ) Ηταν αντιδήμαρχος Πολιτισμού στον Δήμο Καλλιθέας 


== Βιογραφία ==
Επαγγελματίας από τα 20 του χρόνια (1988), είχε εργαστεί στις εφημερίδες Αυριανή, Ακρόπολις, Γαύρος, Δημοκρατικός Λόγος, Ελεύθερος, Ισοτιμία, Νίκη, Παρασκευή +13, Το Ποντίκι, στους ραδιοφωνικούς σταθμούς Ράδιο Αθήνα και Αθήνα 9.84, στους τηλεοπτικούς σταθμούς Κανάλι 29, Alter 5, Tempo, TV Πειραιάς και Seven.
Είχε θητεύσει στα γραφεία Τύπου των Υπουργείων Εσωτερικών, Αιγαίου, Εθνικής Άμυνας, Ανάπτυξης, Υγείας και Κοινωνικής Αλληλεγγύης, Εξωτερικών, Υποδομών και Μεταφορών και Διοικητικής Ανασυγκρότησης καθώς και στη θέση του εκπροσώπου Τύπου της Κοινωνικής Συμφωνίας.
Είχε διατελέσει εκλεγμένο μέλος του Μικτού Συμβουλίου της ΕΣΗΕΑ (1996-2007) και του Διοικητικού Συμβουλίου του Πολιτιστικού Οργανισμού του Δήμου Καλλιθέας (2007-2010).
Ήταν ο επικεφαλής του "ΤΩΡΑ Καλλιθέα ΛΑΖΑΡΟΣ ΛΑΣΚΑΡΙΔΗΣ", της μοναδικής δημοτικής παράταξης στην Καλλιθέα που δημιουργήθηκε από πολίτες που δεν είχαν πολιτευτεί ποτέ και κανένας από εκείνους δεν είναι μέλος κόμματος.
Στις εκλογές της 18ης Μαΐου 2014, ως υποψήφιος δήμαρχος Καλλιθέας έλαβε 1.445 ψήφους, ποσοστό 3,59%, και εξελέγη δημοτικός σύμβουλος. Επανεκλέχτηκε δημοτικός σύμβουλος Καλλιθέας, στις δημοτικές εκλογές της 26ης Μαΐου 2019, όταν ως υποψήφιος δήμαρχος του συνδυασμού που ηγείται, έλαβε 1.762 ψήφους και ποσοστό 4,49%. 
Η παράταξη "ΤΩΡΑ Καλλιθέα ΛΑΖΑΡΟΣ ΛΑΣΚΑΡΙΔΗΣ" έλαβε μέρος και στις κοινοτικές εκλογές που διεξήχθησαν για πρώτη φορά συγχρόνως μεν με τις δημοτικές της 26ης Μαΐου 2019, αλλά σε ξεχωριστή κάλπη. Εξέλεξε μία σύμβουλο σε κάθε Κοινότητα της Καλλιθέας, με τις εξής ψήφους και ποσοστά: Στην 1η (κεντρική Καλλιθέα) συγκέντρωσε 1.051 ψήφους και ποσοστό 7,22%, στη 2η (νότια Καλλιθέα) 993 ψήφους και ποσοστό 7,68% και στην 3η (βόρεια Καλλιθέα) 630 ψήφους και ποσοστό 6,71% . 
Στη συνεδρίαση του Δημοτικού Συμβουλίου Καλλιθέας της 6ης Σεπτεμβρίου 2014, το Σώμα  εξέλεξε τον Λάζαρο Λασκαρίδη, μέλος της Οικονομικής Επιτροπής του Δήμου. Επανεκλέχτηκε μέλος της Οικονομικής Επιτροπής του Δήμου Καλλιθέας, από το Δημοτικό Συμβούλιο της πόλης, κατά τη συνεδρίαση της 5ης Μαρτίου 2017. Με απόφαση του δημάρχου Καλλιθέας, τοποθετήθηκε εκ νέου μέλος της Οικονομικής Επιτροπής, στις 9 Σεπτεμβρίου 2019  
Με την εφημερίδα Παρασκήνιο, κυκλοφόρησαν, το 2016, τα βιβλία του "Να σου πω τη μοίρα σου" και "Η Παναγία της Τήνου σώζοι τον βασιλέα", που αποκαλύπτουν άγνωστες πτυχές της πολιτικής ιστορίας της νεότερης Ελλάδας"
Από τις 6 Σεπτεμβρίου 2019 υπηρετούσε ως αντιδήμαρχος Πολιτισμού και Κέντρων Εξυπηρέτησης Πολιτών του Δήμου Καλλιθέας.
Από τις 27 Απριλίου 2023 νοσηλευόταν στο νοσοκομείο «Γεννηματάς» ως πολυτραυματίας σε κωματώδη κατάσταση με θλάσεις στον εγκέφαλο και κατάγματα αυχενικής και θωρακικής μοίρας της σπονδυλικής στήλης καθώς και κατάγματα μετά από πτώση που είχε από βεράντα. Απεβίωσε στις 8 Μαΐου 2023.


== Παραπομπές ==