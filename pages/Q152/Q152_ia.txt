Un pisce es un membro de un gruppo paraphyletic de organismos que consiste de omne branchifere, aquatic, craniate animales que non ha 
extremitates con digitos.  Includite in iste definition es le vivente myxiniformes, lampredas, e pisces cartilaginose e ossose, e anque varie gruppos cognate extincte. Le major parte de pisces es ectothermic ("de sanguine frigide"), permittente que lor temperatura corporal varia como temperaturas ambiental cambia, ben que alicun del grande active natatores tal como le squalo blanc e le thunno pote haber un plus alte temperatura nucleal.  
Pisces es abundante in multe massas de aqua. Illos pote esser trovate in quasi tote le ambientes aquatic, ab rivos in montanias (pro exemplo, salvelino e gobio) al profundos abyssal e anque hadal del oceanos le plus profunde (tal como saccopharyngiformes e lophiiformes). Con 32.000 species, le pisces exhibi plus grande diversitate que omne altere gruppos de vertebratos.
Pisces es un ressource importante pro humanos mundialmente, specialmente como alimento. Commercial e subsistential piscatores chassa pisces in pischerias salvage (vide piscar) o ferma los in stagnos o in cavias in le oceano. Illos es anque piscate per piscar recreative, tene como animales domestic, elevate per teneros piscatori, e exhibite in aquarios public. Pisces ha habite un rolo in le cultura, per servir de 
deitates e symbolos religiose, e como subjectos de arte, libros, e cinema.
Proque le termino "pisce" es definite negativemente, e exclude le tetrapodes (le amphibios, reptiles, aves, e mammiferos) que descende ab intra le mesme ancestria, illo es paraphyletic, e non es considerate un gruppo proprie in biologia systematic.  Le termino traditional pisces (anque ichthyes) es considerate un typologic, ma non un phylogenetic, classification.
Le prime organismos que pote esser classificate como pisces era chordatos molle-corporate que appareva primo durante le periodo cambrian. Ben que illos careva un ver spina dorsal, illos possedeva notochordas que permittite los de esser plus agile que lor pendentes invertebrate. Pisces continuava a evolver trans le paleozoica, diversificante se in un grande varietate de formas. Multe pisces del paleozoica disveloppava cuirasses externe que protegeva los ab predatores. Le prime pisces con maxillas appareva in le periodo silurian, pois multes de illos (tal como squalos) deveniva predatores marin formidabile e non solmente le predas de arthropodes.


== Vide etiam ==
Chordata
Vertebrata


== Referentias ==