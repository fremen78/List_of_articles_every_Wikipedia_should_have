De Ierske skriuwer James Joyce (folút James Augustine Aloysius Joyce) (Dublin, 2 febrewaris 1882 – Surch, 13 jannewaris 1941) wurdt sjoen as ien fan de wichtichste skriuwers fan de modernistyske Avant Garde fan de iere 20e iuw. Hy waard berne yn in rike katolike famylje yn Dublin dy't troch omstannichheden yn 'e earmoed rekke. Hy studearre literatuer oan it University College Dublin, dêr't er it katolisisme ôfswarde. In soad fan syn wurk is fertolke troch T. P. McKenna.
Joyce is it meast bekend fan syn roman Ulysses (1922), in mylpeal yn de skiednis fan de literatuer, dêr't er syn stream of consciousness-technyk yn perfeksjonearre hat. It boek is in nijmoadrige fannijs fertelde Odyssee (fan Homêros) dêr't Joyce benei alle skriuwtechniken dy't foar hannen wiene yn kombinearre hat. Oar wichtich wurk is koarte-ferhale bondel Dubliners (1914) en de romans A Portrait of the Artist as a Young Man (1916) en Finnegans Wake (1939); fierders trije bondels poëzy, in toanielstik, inkele sjoernalistike artikelen en syn publisearre brieven.


== Bibliografy ==

Chamber music (samling gedichten) (1907)
Dubliners (1914)
A Portrait of the Artist as a Young Man (1916)
Exiles (It ienichste tonielstik) (1918)
Ulysses (1922)
Pomes Penyeach (samling gedichten) (1927)
Finnegans Wake (1939)
Stephen Hero ((in part fan) in eardere fersje fan A Portrait of the Artist as a Young Man) (1944)
The Critical Writings (Wurk dat Joyce skreaun foar kranten, lêzingen, ... ) (1959)
Giacomo Joyce (postúm publisearre manuskript) (1968)


== Keppeling om utens ==
The James Joyce Centre
Antwerpse James Joyce Center
Muzyk yn it wurk fan James Joyce