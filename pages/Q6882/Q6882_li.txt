Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

d'n Ierse sjriever James Joyce (vóloet: James Augustine Aloysius Joyce) (Dublin, 2 fibberwarie 1882 - Zeurich, 13 jannewarie 1941) wuuertj gezeen es eine vanne wichtigste sjrievers vanne modernistische Avant-Garde vanne vreugen twintjigsten ieëf. Hae woort gebaoren in 'n rieke kattelieke femielje in Dublin die door ómstenjighejen inne ermooj geraakdje. Hae studeerdje litteratuur ane University College Dublin, wo d'r 't kattelicisme aafzwoor. E deil van zie wirk is vertaaldj gewaore door T.P. McKenna.
James Joyce is 't bekèndjs van ziene roman Ulysses (1922), 'ne mielpaol inne gesjiechte vanne litteratuur, wo d'r ziene "stream of consciousness"-techniek in geperfectioneerdj haet. 't Book is 'n nujerwètse versie vanne Odyssee (van Homerus) worin Joyce bao alle sjrieftechnieke die 't veur dem goof haet gecombineerdj. Anger wichtig wirk is de kórteverhaolebunjel Dubliners (1914) enne romans A Portrait of the Artist as a Young Man (1916) en Finnegans Wake (1939). Wiejer guuef 't drie poëziebunjele, ei theaterstök, inkel journalistische artikelen en zien gepubliceerdje breve.


== Bibliografie ==

Chamber music (vergaoring gedichte) (1907)
Dubliners (1914)
A Portrait of the Artist as a Young Man (1916)
Exiles ('t ènsigste theaterstök) (1918)
Ulysses (1922)
Pomes Penyeach (vergaoring gedichte) (1927)
Finnegans Wake (1939)
Stephen Hero ((e deil van) 'n ieëder versie van A Portrait of the Artist as a Young Man) (1944)
The Critical Writings (wirk det Joyce gesjreve haw veur gezètte, laezingen en dergelike) (1959)
Giacomo Joyce (posthuum gepubliceerdj manuskrip) (1968)