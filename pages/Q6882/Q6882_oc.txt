James Augustine Aloysius Joyce (Dublin, 2 de febrièr de 1882 - Zuric, 13 de genièr de 1941) foguèt un poèta e escrivan irlandés. Es considerat coma un dels autors mai influents del sègle XX e es conegut especialament per las narracions de Dubliners (1914) e las novèlas  A Portrait of the Artist as a Young Man (1916), Ulysses (1922) e Finnegans Wake (1939).
Joyce nasquèt dins una familha de la classa mejana a Dublin, ont foguèt un escolan egrègi a las escòlas de jesuitas de Clongowes Wood College e Belvedere College, puèi a l'University College Dublin. Cap a l'atge de vint ans emigrèt en Euròpa continentala, demorèt a Trieste, París e Zuric. E mai que la pus granda part de sa vida d'adult se debane a l'estrangièr, l'univèrs ficcional de Joyce s'alunha pas fòrça de Dublin, e es largament poblat de personatges pròches dels membre de sa familha, e de sos amics o enemics d'aqueste periòde; Ulysses en particular se debana precisament per las carrièras e los luòcs de la ciutat. Pauc de temps après la publicacion d' Ulysses Joyce expliquèt aquò:  "Per ieu, escriguèri sempre sus Dublin, pr'amor que se pòdi èsser al còr de Dublin pòdi èsser al còr de de totas las vilas del mond. Dins lo local es contengut l'universal." çò diguèt.


=== Referéncias ===