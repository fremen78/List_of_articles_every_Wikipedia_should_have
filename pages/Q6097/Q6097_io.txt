Teo esas drinkajo poke ecitanta kun kafeino, obtenita per infuzigo de folii e burjoni di te-planto. Omna teo originas de sama-speca arbusto Thea sinensis. La diferi inter tei naskas per produktado. On dividas la tei a tri grupi: nigra teo, verda teo e tale dicita Oolong-teo (mixajo di nigra e verda). 
Pos la kolekto, unesme on sikigas la folii multa hori. Tale duimo di humideso transpiras e la folii divenas plu duranta. Tordante la folii on ruptas la celularo e la libereskanta celulala liquido ed enzimo igas la folii bruna. Pos lo la folii oxidizesas en humideyo per temperaturo di 40 Â°C, e li divenas kupratra en koloro. Fine on sikigas la folii varmegigante, e li divenas nigra.
La verda teo ne esas oxidizita ma la folii esas nur varmigita. Tale naskas palaverda o flavatra, preske bitra teo. Oolong-teo naskas, kande la folii oxidizesas nur kurta-tempe ante la finala sikigo.


== Produktanta landi ==
India e Chinia amba proxim 25%.
Sri Lanka e Kenia amba proxim 10%.


== Tipi di teo ==
Darjeeling
Earl Grey
Gyokuro
Kabusecha
Ryokucha
Sencha


== Arkivo ==
Kafeo
Mat