O sistema circulatorio u sistema cardiovascular ye o conchunto d'organos encargato de fer circular a sangre por tot o cuerpo en a mayoría d'animals. S'encarga de transportar os nutrients y l'oxicheno a totas as celulas d'o cuerpo y de recullir substancias nocivas d'orichen metabolico y transportar-las a los organos d'excreción. Tamién ye a vía por a on circulan as hormonas y, igual que o sistema limfatico, fa parti en importants funcions d'esfensa immunitaria y homeostatica. Ye formato por:

O corazón.
Os vasos sanguinios: arterias, venas y capilars.
A vegatas tamién se considera que o sistema circulatorio ye a suma d'o sistema cardiovascular u de circulación sanguinia mas o sistema limfatico.