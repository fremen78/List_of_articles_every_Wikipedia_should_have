Sirkulasjon eller det sirkulatoriske system er det organsystemet som lar blod sirkulere i kroppen.
Menneskets sirkulatoriske system består av blod, blodårer og hjertet. Det er funksjonelt og anatomisk tett forbundet med åndedrettssystemet.
Hjertet er en hul muskel som pumper blod.  Blodåresystemet består av arterier, vener og kapillærer.  Arterier er blodårer som frakter blod ut fra hjertet.  Vener er blodårer som frakter blodet tilbake til hjertet. Kapillærene er de minste blodårene og utgjør overgangen mellom arterier og vener. Kapillærene danner et nett som bringer oksygen og næring inn i vevet, og fører avfallsstoffer og karbondioksid til venene. Fra venene blir blodet frakta tilbake til hjertet via nyrene.   
Et åpent sirkulasjonssystem er et sirkulasjonssystem, der alle kroppens organer flyter i en kroppsvæske, hemolymfe, der blod og lymfevæske er sammenblandet. Denne kroppsvæsken sirkulerer i hele kroppen. De har ikke et «lukket blodåresystem», slik som hos virveldyrene, der blod og lymfevæske er skilt fra hverandre.
Åpent sirkulasjonssystem finnes hos alle leddyr. Et langstrakt rørformet hjerte, en «pulsåre», på ryggsiden i bakkroppen, pumper kroppsvæsken (hemolymfen) framover i kroppen.
Blodets kretsløp kan grovt deles i to: lungekretsløpet og systemkretsløpet.  


== Lungekretsløpet ==
Hjertets høyre hovedkammer pumper blod ut i lungearterien. Denne deler seg i to og leder blodet til lungene, hvor det renner gjennom et kapillarnett tett ved de små luft-fylte lungeblærene. Det gjør det mulig for karbondioksid å passere fra blodet til lungene og oksygen å passere fra lungene til blodet.  Deretter returnerer blodet til hjertet. Det sies nå å være oksygenert, og renner inn i venstre forkammer gjennom de fire lungevenene.


== Systemkretsløpet ==
Systemkretsløpet, også kalt det store kretsløpet pumper blodet fra venstre hjertekammer/ventrikkel ut til kroppens organer og tilbake til hjertets høyre forkammer/atrium. 


== Se også ==
Kardiologi
Lymfesystemet


== Eksterne lenker ==
The Circulatory System, a comprehensive overview
Studies on Hemodynamics and Coronary Circulation