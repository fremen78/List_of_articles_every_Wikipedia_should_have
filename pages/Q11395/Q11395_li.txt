Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Vertaming of domesticatie (van 't Letien: domus "hoes") is 't percès womit de miens deren en plantje (door selectie en foekke) zoeadanig van eigesjappe verangertj det dees deren en plantjen ummertoe mieër-aangepas raken aan 't laeve kórtbie en in deens vanne miens.


== Criteria veur dere ==
E gedomesticeerdj deer vólduitj aan zès criteria:

E gemekkelik en flexibel dieet;
Snel opgreuje;
Zich veurtplantjen in gevangesjap;
'n Aangenaam karakter höbben en neet agressief zeen taengeneuver luuj;
Neet snel in paniek rake;
De miens es ziene mieërderen erkènnen inne groephiërarchie.
Gezelsjapsdere höbbe biekómmendje criteria:

Käörbaarheid;
Gewunsj gedraag mót getraendj kónne waere;
Aafhenkelikheid t'n opzich vanne miens;
Miensjelike emoties kónnen aanveulen en dao-op reagere. Dit verminderdj de kans op aafstoeating aanzeenlik.