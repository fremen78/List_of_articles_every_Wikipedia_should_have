Domestikaatio on sukupolvesta toiseen jatkuva prosessi, jossa yksi eliöryhmä omaksuu huomattavan roolin jonkin toisen eliöryhmän elinkaaressa ja toimeentulossa voidakseen hyödyntää sitä tehokkaammin. Ihmislaji on kesyttänyt lukuisia lajeja eläimiä ja kasveja alkaen noin 9 000–10 000 vuotta eaa. useissa paikoissa toisistaan riippumatta.


== Kasveista ==

Vanhimpia tunnettuja viljelyskasveja ovat mm. viikuna, jotkin viljat, pullokurpitsa, kurpitsa, banaani ja taarojuuri. Viljan viljely alkoi joskus 11 000–8500 eaa. Lähi-idässä. Domestikaatiokeskuksia oli eri puolilla maapalloa.


== Eläimistä ==
Koira kesytettiin ehkä jääkauden loppuvaiheessa noin 15 000 eaa., ja se lienee kesytetty monta eri kertaa monessa eri paikassa. Uusimpien teorioiden mukaan koira kesyyntyi sudesta kun tämä alkoi syödä jätteitä ihmisten jättämistä kasoista. Vasta noin 10 000–8000 eaa. alettiin kesyttää maatalouden kotieläimiä Lähi-idässä ja muualla Aasiassa. Hevonen kesytettiin mahdollisesti jo 4000 eaa., mutta täysin varmasti 2000 eaa. Ukrainan aroilla. 
Domestikaatiota tapahtuu nykyäänkin. Domestikoiduille eläimille tyypillistä on monipuolinen ruokavalio jolloin niitä on helppo ruokkia, niiden tulee kasvaa täysikokoiseksi suhteellisen nopeasti (teurastuskuntoon tai käyttöeläimeksi), lisääntymisen tulee onnistua vankeudessa, eläimillä tulee olla sopuisa mielenlaatu eivätkä ne saa panikoitua helposti esimerkiksi kosketuksesta ja niiden on sopeuduttava muuntautuvaan sosiaaliseen hierarkiaan eli laumaan.


=== Luettelo joidenkin eläinten arvioidusta domestikaatioajankohdasta ===
Koira 15 000 eaa. ja sen jälkeen, monin paikoin
Vuohi 10 000 eaa. Aasia ja Lähi-itä
Lammas 8000 eaa. Aasia ja Lähi-itä
Sika  8000 eaa. Kiina, hieman myöhemmin Lähi-itä
Nauta 8000 eaa. Intia, Lähi-itä, Saharan eteläpuolella
Kissa 7000 eaa. Välimeren seutu
Kana 6000 eaa. Intia ja Kaakkois-Aasia
Aasi 5000 eaa. Egypti
Marsu 5000 eaa. Peru
Hevonen 4000 eaa., viimeistään 2000 eaa. Ukrainan aroilla
Laama 3500 eaa. Peru
Kaksikyttyräinen kameli 2500 eaa. Keski-Aasia
Aasiannorsu 2000 eaa. Induksen laakso
Alpakka 1500 eaa. Peru
Peura 1000 eaa. Siperia
Kalkkuna 500 eaa. Meksiko


== Varhaisia domestikaatiokeskuksia ==
Lähi-itä: 8000–7700 eaa. ruis, ohra, vehnä, n. 8000 eaa. lammas ja vuohi, 6500 eaa. nauta
Kiina: 6500 eaa. Riisi Jangtsejoen laaksossa
Kaakkois-Aasia: ehkä 7000 eaa. riisi, ei varmaa 
Afrikka, Sudanin seutu noin 4000 eaa. durra
Keski-Amerikka: 7000 eaa. kurpitsa, 5000 eaa., viimeistään 2700 eaa. maissi
Etelä-Amerikka: Andien seutu, Pohjoinen Etelä-Amerikka (Venezuelan seutu), Amazonjoen lähistö maniokki, maapähkinä, ananas
Yhdysvaltain länsiosa, Mississippin laakson länsipuoli
Uusi-Guinea: sokeriruoko


== Katso myös ==
Maanviljelyn synty Lähi-idässä
Tykit, taudit ja teräs


== Lähteet ==


== Kirjallisuutta ==
Diamond, Jared: Tykit, taudit ja teräs: Ihmisen yhteiskuntien kohtalot.  ((Guns, germs and steel: The fates of human societes, 1997.) Suomentanut Kimmo Pietiläinen. 3. painos 2005)  Helsinki:  Terra cognita, 2003.  ISBN 952-5202-56-9 
McNeill, William H.: Kansat ja kulkutaudit.  (Plagues and Peoples, 1976)  Tampere:  Vastapaino, 2004.  ISBN 951-768-125-9 
Rousi, Arne: Auringonkukasta viiniköynnökseen: ravintokasvit.  WSOY, 1997.  ISBN 951-0-21295-4 


== Aiheesta muualla ==
Discussion of animal domestication
News story (Arkistoitu – Internet Archive) about an early domesticated cat find
Belyaev experiment (Arkistoitu – Internet Archive) with the domestic fox
Use of Domestic Animals in Zoo Education
The Initial Domestication of Cucurbita pepo in the Americas 10,000 Years Ago
Phytolith evidence for early Holocene Cucurbita domestication in southwest Ecuador
An Asian origin for a 10,000-year-old domesticated plant in the Americas