Pedeapsa cu moartea (cunoscută și ca pedeapsa capitală) este uciderea prevăzută prin lege a unui om ca pedeapsă pentru o crimă, pentru care a fost găsit vinovat. De obicei este precedată de un proces judiciar, care se termină cu o sentință de condamnare la moarte. Aceasta este pusă în aplicare prin execuție.
Din punct de vedere istoric, executarea infractorilor sau a adversarilor politici a fost o practică comună aproape tuturor societăților. Acum, pedeapsa capitală are o arie de folosire mai izolată, dar mai este încă practicată.
În unele țări, celor găsiți vinovați de crimă, spionaj sau trădare li se aplică această pedeapsă. Curțile marțiale dau cel mai des această sentință, fiind comună în dreptul militar.
În alte societăți pedeapsa cu moartea este folosită și pentru actele de viol, adulter, incest, homosexualitate sau trafic de stupefiante ori apostazie.
În China de exemplu, traficul de carne vie sau cazurile grave de corupție sunt pedepsite cu moartea.


== Metode de executare a condamnaților ==
În decursul istoriei, s-au folosit diverse metode de executare a condamnaților la moarte:

Răstignire
Ardere pe rug
Decapitare
Execuție cu ajutorul unui elefant
Execuția prin tăierea cu ferăstrăul
Ghilotină
Lapidare
Scaun electric
Spânzurare
Tragere pe roată
Trasul în țeapă


== Pedeapsa capitală în România ==
În România comunistă au fost executate 104 persoane.
Între 1965 și 1989 Tribunalul Militar București a condamnat la moarte 47 de persoane.
Pedeapsa cu moartea a fost abolită prin decretul-lege nr. 6 din 7 ianuarie 1990 și a fost înlocuită cu pedeapsa detențiunii pe viață.
Pe 12 ianuarie 1990, sub presiunea mulțimii care cerea pedeapsa cu moartea pentru zeci de lideri comuniști, trimiși în judecată pentru omor deosebit de grav, Consiliul Frontului Salvării Naționale (CFSN) a decretat scoaterea în afara legii a Partidului Comunist Român și organizarea, în data de 28 ianuarie 1990, a unui referendum cu privire la pedeapsa cu moartea.
Cu zece zile înainte de referendum, CFSN a decis anularea acestuia, împreună cu anularea decretului prin care PCR fusese scos în afara legii.
Conducerea CFSN, prin vocea lui Ion Iliescu, a recunoscut atunci că ideea referendumului a fost o greșeală politică.
Constituția din 1991 a garantat dreptul la viață și a dispus clar interzicerea pedepsei cu moartea.
Ultimele persoane condamnate la moarte și executate au fost soții Ceaușescu (25 decembrie 1989).


== Execuții capitale în 2009 ==


== Note ==


== Legături externe ==
en  BBC.co.uk
en  TheAtlantic.com
Legea modernă a talionului Arhivat în 2 septembrie 2014, la Wayback Machine., 19 aprilie 2010, Cătălin-Valentin Raiu, Ziarul Lumina
Execuția unui ucigaș de polițist rupe America în două. Câți oameni sunt omorâți legal în lume, 23 septembrie 2011, Ionela Săvescu, Evenimentul zilei
Pedeapsa cu moartea în perioada comunistă, 1 august 2010, Mihai Mincan, Adevărul
Camera ororilor, 4 martie 2008, Cecilia Stroe, Descoperă
Crina Verga, Pedeapsa cu moartea – Argumente pro și contra umk.ro
224 de ani de la prima abolire din istorie a pedepsei cu moartea, 30 noiembrie 2010, Amos News
Dan Alexe: Pentru ce pedeapsa cu moartea nu poate fi reintrodusă în România, Europa Liberă, 29 iulie 2019