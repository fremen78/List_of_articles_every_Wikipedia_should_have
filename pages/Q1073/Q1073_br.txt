An empenn a zo un organ a ren ar reizhiad nervoù kreiz e penn an Den, al loened mellkeinek ha darn eus al loened divellkeinek. Graet eo eus un danvez blot ha damwenn, neuronoù e-leizh ennañ. Serret eo strizh er c'hlopenn, ur seurt boest graet gant eskern plat. Gronnet eo empenn ar mellkeineged gant tri lien-gig, an toagennoù-empenn.
En empenn an Den e kaver div lodenn, an hini bras a zo ar ragempenn hag ur seurt sac'hig a-dreñv dezhañ, an ilpenn e anv. Mont a ra ar mel nervennel er c'horf en ur dremen dre ar mel-livenn.