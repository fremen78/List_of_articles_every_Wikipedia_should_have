Il francês ((francês) français) al è une lenghe romanze ocidentâl, cognossude, soredut une volte, come "lenghe d'oil" (pe maniere di dî "sì", in oposizion cul ocitan, che al dopre "oc"). La sô regjon di origjin e je chê ator di Paris, e daspò si à pandût in dute la France cun la creazion dal stât unitari, metint intun cjanton lis altris lenghis dopradis in France (ocitan, basc, breton, catalan, e v.i.). Inte epoche coloniâl e fo puartade ancje fûr de Europe, in Americhe, Afriche, Oceanie e Asie, dulà che il so ûs al a vonde in regrès, restant invezit a vonde vitâl tai altris continents. E je la tierce lenghe romanze plui fevelade tal mont daûr dal spagnûl e dal portughês.