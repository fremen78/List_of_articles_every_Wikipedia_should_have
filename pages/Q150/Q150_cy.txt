Mae'r Ffrangeg (français, IPA [fʁɑ̃sɛ]) yn iaith Romáwns sy'n cael ei siarad yn frodorol yn Ffrainc, Walonia a Rhanbarth Brwsel-Prifddinas yng Wlad Belg, y Swistir, Monaco, broydd Québec ac Acadia yng Nghanada, yn ogystal â chymunedau eraill, fel y Caribî. Yn wir, siaredir Ffrangeg mewn 53 o wledydd yn y byd.
Ceir y rhan fwyaf o'r gwledydd lle siaredir Ffrangeg fel ail iaith yng Ngogledd a Gorllewin Affrica.
Mae llenyddiaeth Ffrangeg yn un o lenyddiaethau mwyaf y byd.


== Ymadroddion cyffredin ==
français : Ffrangeg
gallois : Cymraeg
anglais : Saesneg
salut ! : helô! / hwyl! (Gallwch ddweud salut! wrth gyfarfod neu wrth ymadael.)
ça va ? : sut mae?
bonjour ! : bore/p'nawn da!
bonsoir ! / bonne soirée! : noswaith dda!
au revoir ! : da boch chi! / Hwyl fawr!
bonne nuit ! : nos da!
excusez-moi ! : esgusodwch fi! (er mwyn tynnu sylw)
pardon ! : esgusodwch fi! (er mwyn mynd heibio)
s'il vous plaît : os gwelwch chi'n dda
merci / non merci : dim diolch (Gofalwch chi! Gall merci feddwl "diolch" neu "dim diolch". Peidiwch â dweud merci ! nes bod y peth yn ddiogel yn eich dwylo! Os ydy e ddim yn eich dwylo eto dywedwch je veux bien ! yn hytrach na merci ! neu gewch chi 'mohono fe.)
merci bien : diolch
merci beaucoup : diolch yn fawr
de rien : da chi (pan fydd rhywun yn dweud merci beaucoup, atebwch gyda de rien.)
(je suis) desolé(e) : mae'n flin gen i
oui : ie / do / oes etc.
si : ie / do / oes etc. pan fyddych chi'n anghytuno â rhywun.
non : nage / naddo / nag oes etc.
Bon appétit! : Mwynhewch eich bwyd!
À votre santé! / À la vôtre! : Iechyd da!


=== Dywediadau ===
bordel : lle didrefn (yn wreiddiol - tŷ wedi wneud o fyrddiau pren), Bordel! : Yfflon wen!
Ce n'est pas grave. : Dydy e ddim yn ddifrifol.
Je m'en fiche! : Dwi'n malio dim! (neu braidd yn gryfach -) Je m'en fous! : Dwi'n malio 'mor diawl!
oh là là! : o diar!


== Geiriau diddorol ==
baragouiner : baldorddi (Maen nhw'n dweud mae dynwared y Llydáwyr yn baldorddi am y bara a'r gwin wrth fwyta ydy gwraidd y gair hwn.)
chauffard : gyrrwr anystyriol/diofal


== Cyfeiriadau ==


== Dolenni allanol ==
Geiriadur Sylfaenol, Cymraeg - Ffrangeg, Ffrangeg - Cymraeg. Archifwyd 2012-05-23 yn y Peiriant Wayback
Geiriadur iaith Ffrangeg - Cymraeg Archifwyd 2012-05-19 yn y Peiriant Wayback