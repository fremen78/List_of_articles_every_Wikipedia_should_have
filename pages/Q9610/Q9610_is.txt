Bengalska er indó-evrópskt tungumál sem er talað á Indlandi og Bangladess. Um 230 milljónir manna hafa það að móðurmáli sem gerir það að fimmta mest talaða tungumáli í heiminum í dag.
Í bengölsku taka lýsingarorð engum beygingum, nafnorð mjög takmörkuðum en sagnorð hafa flóknar beygingar þó þau beygist ekki milli eintölu og fleirtölu. Sagnorð beygjast í persónum en ekki tölum. Nafnorð hafa ekkert málfræðilegt kyn.