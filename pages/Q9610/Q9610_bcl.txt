An tataramon na Bengali an idiomang opisyal kan Banglades. An sistemang pansusurat kaini silabiko na pinoon kan taon na 1100 (proto-Bengali). Ini an sarô sa mga tataramon na pinakáimportante sa enterong kinàban kun tutuusan an kadakolan na parataram na minaabot sa mga 230 milyon.
An literatura kan Bengali iyo an sarô sa pinakámayaman sa enterong India ta dakol na importanteng pararawit asin nobelista na nag'arambag igdi. Halimbawa, si Rabindranath Tagore iyo an naenot na Asiatiko na nanominado sa Premyo Nobel.