Bengali ( বাংলা, Bānglā) ta un lenga di India i Bangladesh. E ta un idioma Indo-Iraní di Sur Asia ku ta ser papiá dor di e Bengalnan. E ta e idioma nativo di e region di Bengal unda el a evoluá for di sanskrit, un idioma indo-oropeo antiguo. Bengali ta e di dos idioma mas papiá na India, despues di hindi. Ku mas o ménos 250 mion papiadó, e ta e di 7 idioma na mundu (tras di chines, spaño, ingles, hindi, árabe i ruso).
Bengali ta e idioma ofisial, nashonal, i e idioma ku mas hende ta papia na Bangladesh; 98% di e habitantenan di Bangladesh ta usa bengali komo nan promé idioma. E ta e di dos idioma mas papiá na India. Den e estadonan indio di West Bengal i Tripura i e region di e vaye di Barak di e estado indio di Assam e ta e idioma ofisial. E idioma tin un variedat di dialektonan regional.