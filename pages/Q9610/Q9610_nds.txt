Bengaalsch, ook Bengali na’t Engelsche (Bengaalsch:বাংলা, IAST: bāṃlā [ˈbaŋla]) es ene indoaarsche Sprake, de wat bi 234 Millionen Minschen as œre Moddersprake un rund 39 Millionen as twede Sprake in Bangladesch, Westbengalen un Gebeden ümmeto sprèket.


== Klassifikatschoon ==
Dat Bengaalsche tellt tohope med den Assameeschen to den bengaalsch-assameeschen Spraken, de ook Gauda-Kamarupa-Spraken heet. Düsse Gruppe bild tohope med Oriya de oostindoaarschen Spraken, de ook na den Magadhan-Prakrit, up dat se trüggegeet, den Namen Magadhan-Spraken drèget. Dat Oostindoaarsche is ene Unnergruppe van’n indoaarschen Spraken, de to den indoiraanschen Telgen van’r indogermaanschen Spraakfamilie bihöört.


== Nawiese ==