Giovanni Pierluigi da Palestrina (c. 1525 – 2a a vis Hwevrer 1594) o komposydh italek a ilow an Dastinythians diwedhes. Esel chyf Skol Roman, gans Orlande de Lassus ha Tomás Luis de Victoria, Palestrina yw gwelys avel komposydh an moyha y vri a Europa a'n 16ves kansvledhen diwedhes. Ev a gemeras y hanow a'n dre may feu ev genys ynni.
Aswonnys dre vras rag y ilow oferen ha motettys, gans moy es 105 a'n eyl ha moy es 250 a'y gila, yth esa meur a delanwes Palestrina war dhisplegyans ilow an eglos hag ilow leg yn Europa, yn arbennik war dhisplegyans konterpoynt. An brassa rann a'y ilow a veu skrifys rag keur ha pur liesfonek yw. Hemm a styr bos an levow dyffrans ow kana, yn fenowgh, geryow ha rannow dyffrans a'n ton yn kettermyn.

Yma'n erthygel ma owth usya an Furv Skrifys Savonek a-barth Kernowek kres.