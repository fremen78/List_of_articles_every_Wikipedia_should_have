Covanni Pyerluici da Palestrina (italyanca Giovanni Pierluigi da Palestrina ya da (Praenestinur); 1525 s., Palestrina, Roma vilâyeti — 1594 s. fevral 2, Roma) — Uyanuv devriniñ italyan bestekârı; roma bestekâr mektebiniñ eñ meşur temsilcisidir. Palestrinanıñ yaratıcılığı kilse muzıkasınıñ inkişafına pek tesir etken, onıñ eserleri de sıq-sıq Renessans devriniñ kilse polifoniyası üslübiniñ kulminatsiyası olaraq qabul etile edi. Aqiqiy adı – Covanni Pyerluyici.

Palestrinanıñ yaratıcılığı büyükten-büyüktir - 104 messa (4-8 ses içün), 370-ğa yaqın motet, 70-ke yaqın ilâiy, 35 magnifikat, 140 madrigaldan ibaret. 1862-1907 ss. Palestrinanıñ ilk cıyıntığı çıqqan, o, 33 cılttan ibaret edi.

Ömrüniñ soñuna qadar Palestrina pek meşur ve pek barlıqlı olğan. 1594 s. fevralniñ 2-sinde Romada aqzar hastalığından vefat etken. Mezar taşında latin tilinde «Libera me Domine» yazılğan. Palestrina, Aziz Petrus bazilikası yanındaki Yañı Kapellada (Capella Nova) defin etilgen. 1615 s. Baş kilseni ğayrıdan quruvda Yañı Kapella yıqtırılğan ve Palestrinanıñ lâhiti (anda daa onıñ birinci apayı Lukretsiya, onıñ oğulları ve diger soyları defin etilgenleri) de coyulğan edi.


== Menbalar ==