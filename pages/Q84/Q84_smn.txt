Lontoo (eŋgâlâskielân London) lii Ovtâstum kunâgâskode stuárráámus kaavpug já uáivikaavpug sehe kuálmádin stuárráámus kaavpug Euroopist. 
Lontoo ässeeloho lâi ive 2011 aalmugrekinistem mield 8 173 941, mut ive 2021 tot lii áárvu mield jo 9 425 622 ässed. Ubâ Lontoo metropolkuávlust láá ohtsis joba 10–18 miljovn ässed. Lontoo vijđodâh lii 1 569 km² já ton ässeesaahâdvuotâ lii suulân 7 700 ässed/km². Lontoo lii lamaš aassâmkuávdáš jo 100-lovo rääjist, kuás Britannia lâi roomalâš prooviins. 1800-lovvoost já 1900-lovo aalgâst tot lâi maailm stuárráámus kaavpug.


== Fáádást eres soojijn ==
 Wikimedia Commonsist láá koveh teikkâ eres tiätuvuárháh fáádást Lontoo.


== Käldeeh ==