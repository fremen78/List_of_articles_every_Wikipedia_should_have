Londres an kapitolyo kan Inglaterra asin Reyno Unido. An pangaran kaini hale sa sarong gurang asin (sa enot na panahon, sadit) na banwa na timinubo sa gilid kan salog na Tamesis. Pero sa ngonyan na panahon, an muyang sabihon kan Londres sarong dakolang metropolong Europeo na sakop an mga dating manlaenlaen na banwa asin ciudad. 
Mga sobrang duwang ribong taon na an Londres na banwang importante. Ngunyan ini an sarô sa pinakámakusog na sentro kan negosyo, pinansya asin kultura sa enterong kinàban asin an inpluwensya kaini sa politiko, edukasyon, osyo, prensa, moda, asin mga arte ay nagtatabang sa pagkagibo kaini na sarong ciudad na pankinaban (global city). 
An Londres an pinaká matawong ciudad sa Union Europea. Sa taon na 2007, mga 7.7 milyon na katawo an nakaistar sa laog kan mismong Londres sana. Kung tutuusun an enterong lugar na palibot (metropolitan area) maabot sa 14 milyon an nakairog didgi. 
An Londres sentrong pankinaban kan mga transporte. Igwa didging limang panlayogan na internasyonal asin sarong dakolang puerto. An panlayogan kan Heathrow ay an pinakámaigos (busiest) na panlayogang internasyonal sa kinàban. An London Underground ay an pinaká dakolang sistemang tren na panciudad sa enterong Europa. 
Mayor na destinasyon ining cuidad para sa mga turista. An pinika bistong monumento digdi ay an Houses of Parliament, Tower Bridge, an Torre nin Londres, Westminster Abbey, Palasyo nin Buckingham asin an London Eye. An pinaká bistong museo an British Museum asin an National Gallery. An salog na Tamesis ay nagbubulos (flows) hale sa sur-sunlopan pasiring sa subangan. 


== Heograpiya asin Klima ==
An klima nin Londres ay templado asin an kauranan (precipitation) sadit sana an pagkaiba sa mga bulan kan taon. An pinaká mainit na bulan ay Hulyo asin Agosto. An temperatura kaini ay hale sa 13.6C abot sa 22.8C. Enero asin Pebrero an pinakámaliput na bulan na may temperatura na hale sa 2.4C abot sa 7.9C. An pinakámainit na aldaw na narehistro sa enterong istorya kan Londres sa 10 nin Agosto, 2003 ta nagabot sa 38.1C an temperatura. An pinakámalipot na aldaw ay sa 26 nin Enero, 1795 ta bumaba an termometro sa (menos) -21.1C.