Манижа Сангин (Ҳамроева Манижа Далеровна, тав. 8 июли 1991, Душанбе, Тоҷикистон) — овозхони тоҷиктабори Русия, мусиқидони мустақил, муаллиф ва иҷрокунандаи сурудҳо, коргардони видеоклипҳои мусиқӣ, ходими ҷамъиятӣ дар самти мубориза алайҳи зуроварӣ дар оила, иштирокчии озмуни «Евровижн-2021», амбассадори фонди хайриявии «Подари жизнь» (аз декабри соли 2019), аввалин сафири Русия дар Агентии СММ оид ба гурезаҳо (аз декабри соли 2020).


== Зиндагинома ==
Манижа Ҳамроева соли 1991 дар шаҳри Душанбе ба дунё омадааст. Ӯ набераи Тоҷӣ Усмон, яке аз нависандагони машҳури тоҷик аст. 
Факултаи равоншиносии Донишгоҳи давлатию гуманитарии Русияро хатм кардааст.
Бо забонҳои тоҷикӣ, русӣ ва инглисӣ тарона мехонад, ҳоло дар Маскав зиндагонӣ ва фаъолият дорад. Аввал бо тахаллуси «РуКола», ҳоло бо номҳои мустаъор; Манижа Сангин, Manizha дар баромадҳои ҳунарӣ, сабтҳои фиттаҳои видеоӣ ва овозӣ ба мухлисон маълум аст.
Соли 2007 Манижа Ҳамроева дар озмуни байналмилалии мусиқӣ дар кишварҳои ИДМ «Панҷ ситора. Интервидение» бомуваффақият иштирок намудааст.
2 декабри соли 2022 дар шаҳри Душанбе консерти Манижа Сангин баргузор гардид. Дар ин бора дар саҳифаи расмиаш, дар Instagram сабт шудааст. 
6 сентябри соли 2022 бо коргардони гурҷию укроинтабор Ладо Кватания хонадор шуд.
Бинобар иттилоъи РБК, моҳи июли соли 2023 онҳо духтарчае бо номи Оливия тавлид кардаанд.


== Фаъолияти сарояндагӣ ва ҷамъиятӣ ==
Овозхони тоҷиктабори Русия Манижа Сангин навозандаи мустақил, муаллиф ва сароянда, коргардони клипҳо, ходими ҷамъиятӣ дар мубориза бо хушунатҳои хонаводагӣ, аз соли 2019 сафири бунёди “Ҳаёт эҳдо бикун”, аз соли 2020  — сафири иродаи неки СММ дар умури паноҳандагон мебошад. Сароянда соли гузашта сафири иродаи неки Русия дар Комиссари Олии СММ дар умури паноҳандагон (UNHCR) интихоб шуд. Дар ин бора созмон 14 декабри соли 2020 — дар рӯзи 70-солагии худ эълом дошт. Пештар Агентии СММ оид ба паноҳандагон сафири иродаи нек аз Русия надошт.
Соли 2022 дар филми коргарон Ладо Кватания «Ҳукми қатл» (русӣ «Казнь»), дар нақши модари Исо нақш офари кардааст.


== Ғолиби Озмуни Евровижн дар Русия ==
Озмуни Евровижн аз соли 1956 ба ин тараф ҳар сол баргузор мешавад ва дар зоти худ яке аз машҳуртарин чорабиниҳо дар ҷаҳон ба ҳисоб меравад. Дар қоидаҳои озмун омадааст, ки ҳар ҳунарманд сарфи назар аз миллаташ метавонад аз ҳар кишвар намояндагӣ кунад. Танҳо ҳамзамон ду кишварро муаррифӣ намудан манъ аст. Солҳои охир дар марҳилаи ниҳоии озмун реҷаи гузашти мукаммали парчамҳои ҳамаи давлатҳои ширкаткунанда, ки ба финал роҳ ёфтаанд, баргузор мешавад.
Интихоби иштирокчӣ аз Русия  соли 2021 аз тариқи овоздиҳии тамошобинон мустақиман дар Шабакаи якуми Телевизиони Русия 8 марти соли 2021 сурат гирифт.
Манижа соли 2021 дар ин озмун Русияро бо суруди Russian Woman  муаррифӣ кард, ки матни он боиси мавҷи танқидҳои зиёд шуда буд. Ба гуфтаи худи овозхон, «Зани рус» — ин  сурудест дар бораи тағйирёбии худшиносии зан дар тӯли чанд садсолаи охир дар Русия.
65-умин озмуни ҷашнӣ аз 18 то 20 майи соли 2021 дар толори консертии «Ahoy» шаҳри Роттердам, давлати (Ҳолланд) таҳти шиори «Open Up» (“Боз шав”) баргузор шуд. 18 майи соли 2021 аввалин нимфинали Евровижн баргузоршуд, ки дар он Манижа баромад кард ва ба финал роҳ ёфт. Дар ин рӯз аз 41 навозанда ва гурӯҳҳои барои ширкат дар «Евровижн-2020» эълоншуда, 18 нафар кишварҳояшонро муаррифӣ карданд. Нимфинали дуюм 20 майи соли 2021 гузаронида шуд. Аз кишварҳои собиқ ИҶШС дар озмун Арманистон, Латвия, Литва, Молдова, Озарбойҷон, Россия, Украина ва Эстония ширкат карданд. Манижа дар даври финал, 22 майи соли 2021 бо 204 хол дар байни иштирокчиёни озмун ҷои нуҳумро ишғол намуд.


=== Табрикоти Сафири Русия ===
Сафири Фавқулода ва Мухтори Федератсияи Русия дар Ҷумҳурии Тоҷикистон Игор Лякин-Фролов овозхон Манижа Сангинро барои ба нимфинали Озмуни байналмилалии «Евровидение-2021» баромаданаш табрик намуда, ба вай барори кор таманно кард.

— 


=== Машҳуртарин навори видеоии Манижа дар YouTube ===
Навори видеоии Манижа ба суруди Russian Woman, ки бо он Русияро дар 65-умин Озмуни Евровижн-2021 дар шаҳри Роттердам, давлати Ҳолланд муаррифӣ кард, дар шабакаи расмии ҳунарнамоӣ дар YouTube миёни 39 клипи иштирокчиёни намоиши соли 2021 аллакай беш аз 10 миллион тамошобин пайдо карда, байни онҳо машҳуртарин шуда буд.


== Арзёбиҳои баъзе шореҳони Русия аз ғолибияти Манижа ==
1 апрели соли 2021 сиёсатшинос ва рӯзноманигори рус, собиқ муовини сармуҳаррир ва сардабири рӯзномаи «Известия» Георгий Бовт дар мавҷи радиои Business FM чунин гуфт:— .
Владимир Жириновский зикр карда буд, ки арзёбии зани рус дар суруди Манижа барои муаррифии кишвари мо дар озмуни байналмилалии суруд мувофиқ нест. Раиси ҲЛДР исрор меварзад, ки дар суруд набояд калимаҳое вуҷуд дошта бошанд, ки шаъну эътибори зани русро паст бизананд. Сипас, Владимир Жириновский шарҳ дод, ки интиқоди ӯ аз композитсияи «Зани рус», ки бо он сароянда Манижа, зодаи Душанбе дар озмуни сурудҳои “Евровидение” аз Россия намояндагӣ хоҳад кард, ба миллати сароянда иртибот надорад. Дар ин бора «РИА Новости» хабар додааст.

, — навиштааст Жириновский дар Телеграм — канали шахсиаш.


== Эҷодиёт ==


=== Албомҳо ===
РуКола «Пренебрегаю» (2008)
РуКола «Второй» (2010)
Krip De Shin «Krip De Shin» (EP, 2012)
Manizha «Manuscript» (2017)
Manizha «#ЯIAM» (2018)


=== Manizha ===
Manizha feat. Escome «Waiting» (2012)
Manizha «Люстра» (2016)
Manizha «I miss him» (2016)
Manizha «Иногда» (2017)
Manizha «Изумруд» (2017)


== Мукофотҳо ==
Ҳамчун овозхони беҳтарини Русия дар соли 2020 ҷоизаи MTV Europe Music Awards-ро соҳиб шуд.


== Нигаред низ ==
Арзёбии Президенти Ҷумҳурии Тоҷикистон Эмомалӣ Раҳмон


== Сарчашма ==
Биография Рукола
Алена Снежинская. РуКола: Нежный колокольчик хранит целомудрие // «DailyShow.Ru» 30.01.2008 17:36(рус.)


== Пайвандҳо ==
manizh.me — вебгоҳи расмии Manizha
Manizha дар вебгоҳи Instagram
Саҳифаи расмии Manizha дар шабакаи иҷтимоии Facebook


== Эзоҳ ==