London punika ibu kitha Inggris lan Britania Raya. Kutha ingkang kabangun déning tiyang Romawi ing mangsa rumiyin lan riyin mau Londinium punika ing 1 Januari 2005 padunungipun kirang langkung 7,4 yuta jiwa ing laladan London Raya lan mayuta-yuta jiwa malih ing laladan métropolitanipun.
Padunung London kapérang saking warna-warna etnik, budaya, lan agama, sarta guneman mawi méh 300 basa, ingkang ndadosaken kutha paling kosmopolitan lan dinamis ing donya. Padunung London biyasa nyebut piyambakipun Londoner kang saben panutur tembung basa Inggrisé kanggo dhialék Cockney lan Kantish minangka basane klas gawé (Inggris: working class). Nalika liyané kang kalebu klas dhuwur (Inggris: upper class) lumrahé kanggo dhialèk Posh.
London ugi dados basis samudaya organisasi, institusi lan perusahaan ingkang gadhah prabawa ing donya. London ugi wujud campuran antara tradisi lan teknologi, sarta salah satunggal jujugan plesiran utami.
London kalebet salah satunggaling kutha ageng ing donya sami kaliyan New York, Paris, lan Tokyo. London ugi sanget tumuwuh wonten ing samudaya babagan kados finansial, komunikasi, lan seni. London ugi ndarbèni kathah kastil, musiyum, teater, gedhong konsér, galèri, papan anggegana, stadion ulah raga, lan pura.
Ing 6 Juli 2005, London kasil angsal hak nyelenggaraaken Olimpiade 2012. Sadèrèngipun, London ugi naté nyelenggaraaken Olimpiade 1908 lan Olimpiade 1948.


== Géografi ==
London Raya ngambah laladan ingkang wiyaripun 609 mil pasagi utawi 1.579 km². Awalipun, London dipundegaken ing laladan lèr Kali Thames kanthi satunggal kreteg, London Bridge. Ing abad kaping 18 ing wekdal kathah kreteg dipunyasa, London wiwit tumuwuh tumuju sadaya arah.


== Sajarah ==
Nami London dipunkinten asalipun saking Londinium ing basa Latin. Kutha ingkang dipundegaken tiyang Romawi punika dados kutha krajan kanggé provinsi Brittania ing mangsa kekuasaan Romawi ing Inggris.
Sasampunipun Kamaharajan Romawi dhawah, kutha punika dipuntilar lan ing abad kaping 7, kutha Saxon ngadeg kirang langkung 1 mil ing kilèn Aldwych modhérn kanthi nama Lundenwic. Kutha London Romawi dipunpanggèni malih kirang langkung abad kaping 9 lan abad kaping10.
Wonten ing perkembanganipun, Westminster ingkang sadèrèngipun satunggal kutha piyambak, tumuwuh sesarengan kaliyan London lan dados kutha paling ageng ing Inggris éwadéné dèrèng dados kutha krajan. Kutha krajan Inggris dumugi kirang langkung abad kaping 12 inggih punika Winchester.


== Transportasi ==


=== Transportasi Dharat ===


==== Rel ====
London Underground inggih punika jaringan sepur bawah tanah ingkang tuwa dhéwé ing donya lan mungkin ugi paling sibuk kanthi 3 yuta panganggé saben dinten. Nanging, ing tembé wingking wiwit katon panurunan layanan kados kepadhetan lan telatipun sepur amargi kirang invéstasi.
Layanan sepur tumuju dharatan Éropah dipunlayani liwat Channel Tunnel ingkang nyebrang Selat Dover.


=== Transportasi Udara ===
London dipunlayani déning kirang langkung 6 papan anggegana kanthi 3 ing wates London Raya lan 3 ing njawi. Ingkang paling ageng inggih punika Heathrow ingkang dados papan anggegana utami lan satunggaling hub penerbangan ingkang wigati. Amargi posisinipun ing lebet wates London Raya, proyék pawiyaranipun tansah angsal perlawanan. Éwadéné samanten, Terminal 5 ingkang saweg dipunyasa badhé kabikak ing taun 2008.
Papan Anggegana internasional London sanèsipun inggih punika Gatwick lan Stansted ingkang saben taun nglayani 30 yuta lan 20 yuta penumpang. Tigang papan anggegana sanèsipun inggih punika Biggin Hill, London City Airport lan Papan Anggegana Luton London.


=== Transportasi Banyu ===
Kali Thames saged dipunlangkungi kapal ingkang melaut ngantos sakiwa-tengené London Bridge lan déning kapal-kapal alit ngantos medal wates London Raya. Awalipun, transportasi banyu punika salah satunggaling transportasi utami ing London nanging sapunika lalu lintas banyu namung dipungunaaken kanggé wisata.
London ugi gadhah jaringan kanal, kalebet Kanal Regent's ingkang ngubungaken Thames tumuju Grand Union Canal.


== Pariwisata ==
London kaloka dados salah satunggaling tujuan wisata favorit ing donya kanthi warna-warna atraksi inggih ingkang asalipun saking mangsa rumiyin utawi ingkang langkung modhérn. Sapérangan obyek wisata ingkang kaloka inggih punika

Buckingham Palace
Downing Street nomer 10, 11, dan 12
Hyde Park
London Eye
Madame Tussaud's
Millennium Dome
Palace of Westminster dan Big Ben
Piccadilly Circus
Royal Greenwich Observatory dan Meridian Greenwich
St. James Park
Tower Bridge
Tower of London
Trafalgar Square dan Nelson's Column
Westminster Abbey


== Pambagéyan administratif ==


== Klub-klub Ulah raga ==
Arsenal (Liga Utama Inggris)
West Ham (Liga Utama Inggris)
Fulham (Liga Utama Inggris)
Tottenham Hotpurs (Liga Utama Inggris)
Chelsea (Liga Utama Inggris)
Charlton Athletic (Liga Utama Inggris)


== Ugi pirsani ==
Abbey Road


== Pranala njaba ==

Situs resmi
London Archived 2011-10-27 at the Wayback Machine.


== Réferènsi ==