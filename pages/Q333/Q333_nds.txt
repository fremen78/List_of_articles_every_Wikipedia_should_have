De Astronomie (greeksch αστρονομία, nipp un nau De Gesett von de Steerns, ut άστρο, ástro - de Steen un νόμος, nómos - dat Gesett) is de Wetenschap vun den Heben, de Sünn, den Maand, de Steern un de Planetens un woans dat allns funkschoneert.
Anfungen hett de Astronomie al in de Steentiet. Dat is t.B. an de Anlaag vun Stonehenge in England to sehn, obers ok an de Himmelsschiev vun Nebra. De Hoogkulturen in Ägypten un Mesopotamien hebbt sick denn besünners dorum kümmert. In de ole Tied weer de Astronomie temlich mit de Astrologie verknütt. De Astronomie weur besünners dorför bruukt, de Position vun de Planetens voruttobereken. In de niege Tiet güng dat denn mit wetenschaplich Astronomie los. Sünnerlich weern dat Nikolaus Kopernikus, Johannes Kepler, Tycho Brahe un Galileo Galilei, de de Astronomie to een richtige Naturwetenschap mookt harrn. As Galileo Galilei denn dat Kiekrühr utklambüstert harr, geev dat een Dörbrook. He harr denn al de Maanden vun den Jupiter un de Ring vun den Saturn ankeken un beschreven.


== Weblinks ==

NASA ADS – Datenbank för astronoomsche Literatuur (engelsch)
Astronomie.de – Websteed över Astronomie (hoogdüütsch)
AstroSkript  – E-Book to’n Daalladen (PDF; 6,92 MB) (Memento von’n 29. Dezember 2009 in dat Internet Archive) (hoogdüütsch)
sternsucher.com – Astronomie für Einsteiger und Fortgeschrittene mit Blog und Tipps für die eigene Beobachtung (hoogdüütsch)
Astrotreff-Deep-Sky.de – Informatschonen för Astronomie as Hobby (hoogdüütsch)