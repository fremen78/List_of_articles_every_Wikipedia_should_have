L'Astronomia, chì etimologicamente significa legge di e stelle (da u grecu: αστρονομία = άστρον + νόμος), hè una scienza naturale chi studia l’oghjetti celesti (planete, stelle, comete, nebulose, galassie) è i fenomeni chi accadenu fora di l’atmosfera terrestre. Si tratta di l’evoluzione, a fisica, a chimica, a meteorolugia è i muvimenti di l’oghjetti celesti, è di a furmazione è di l’evoluzione di l’universu.
L’astronomia hè una di e scienze e più antiche. Culture preistoriche ci hannu lasciatu oghjetti astronomichi, cum’è certi monumenti egiziani ò u situ di Stonehenge. Civilisazioni antiche cum’è i Babiloniani, i Grechi, i Chinesi ò i Maià hannu osservatu metodolugicamente u celu. Ma chjè l’invenzione di u telescopiu chi ha trasformatu l’astronomia in una scienza muderna.
C’eranu diverse discipline astronomiche, cum’è l’astrometria, a navigazione celeste, l’astronomia d’osservazione, a cuncezione di calendarii, è ancu l’atrologia. Ma l’astronomia d’oghje sarà piuttostu sinonima d’astrofisica.
In lu 20u seculu, l’atronomia si hè divisa tra u campu d’osservazione è i campi teorichi. L’astronomia d’osservazione prova à acquistà infurmazioni osservandu l’oghjetti celesti. L’astronomia teorica prova à sviluppà l’ordinatori è i sò mudeli analitichi pè descrive l’oghjetti è i fenomeni astronomichi. Sti dui campi sò cumplementarii : a teoria prova à spiegà l’osservazioni, è l’osservazione prova à verificà i resulti teorichi.
L’astronomi dilettanti hannu partecipatu à parechje scuperte impurtante, è l’astronomia hè una di e scienze duve i dilettanti pudenu ghjucà un rolu assai impurtante, specialmente in l’osservazione di fenomeni di poca durata.
L'astronomia ùn deve micca esse confusa cù l'astrologia, una pseudoscienza chì sostene chè i fenomeni celesti hanu un influenza annantu à l'evenimenti chì accadenu annantu à a Terra ed in particolare annantu à l'omu. Ancu sè e due discipline hanu un origine cumuna, sò totalmente sfarente : l'astronomi hanu abbracciatu a metoda scientifica, à a differenza di l'astrologhi.


== Da vede dinò ==
Titania
Naiade
Juno
Binaria à eclissa
Cerere (astrunumia)
Âryabhatà
Callistu (astrunumia)
Nibulosa diffusa


== Ligami ==
IASA