Cykl hydrologiczny – naturalny obieg wody na Ziemi. Obejmuje on procesy zachodzące zarówno w atmosferze, takie jak: parowanie, kondensacja, opady, transport wilgoci; w biosferze: pobieranie wody i jej oddawanie w procesie oddychania, czyli transpiracji, jak i w litosferze: wsiąkanie, spływ podziemny i powierzchniowy. W cyklu hydrologicznym wyróżnia się obieg duży i mały.
Tylko część wody na kuli ziemskiej podlega cyklowi hydrologicznemu. Znaczne jej ilości są okresowo (w skali procesów geologicznych) wyłączone z obiegu (retencja). Do wody wyłączonej z obiegu zalicza się:

lodowce i pokrywy śnieżno-lodowe – zwłaszcza na biegunach,
wodę głębinową w jeziorach, morzach i oceanach,
głębinowe wody podziemne.


== Duży i mały obieg ==
Przez obieg duży rozumie się procesy zachodzące w skali globalnej i mające wpływ na ogólny bilans wody. Są to:

parowanie z oceanów,
kondensację w atmosferze,
przemieszczanie się pary wodnej nad kontynenty,
opad na lądy,
wsiąkanie,
spływ podziemny i powierzchniowy, ponownie zasilający oceany.
Obieg mały, to lokalna cyrkulacja wody nie wpływająca znacząco na globalny bilans wody:

w obrębie oceanów są to:
parowanie,
kondensacja,
opad;
w obrębie kontynentów:
parowanie,
kondensacja,
opad,
wsiąkanie,
odpływ.


== Rozkład wody na Ziemi ==
Woda na Ziemi występuje w postaci:

ciekłej – w morzach i oceanach oraz na lądach, jako wody powierzchniowe: rzeczne, jeziorne oraz podziemne,
stałej – kryształki lodu w atmosferze, śnieg, lodowce, wieloletnia zmarzlina,
gazowej – para wodna w atmosferze i glebie.
Woda ta znajduje się w ciągłym ruchu. W ciągu roku:

z oceanów paruje ok. 383 000 km³ wody (warstwa wody o grubości około 1 m),
na powierzchnię oceanów spada ok. 347 000 km³ wody,
z lądów paruje ok. 63 000 km³ wody,
na powierzchnię lądów spada ok. 99 000 km³ wody,
z lądów do morza spływa ok. 36 000 km³ wody.
Ilość wody znajdującej się w powierzchniowej warstwie Ziemi, poza wodą zawartą w skałach, szacuje się następująco:

Najwięcej wody gromadzą oceany (97,2%), jest to jednak woda słona. Woda słodka, niezbędna do życia dla człowieka i większości organizmów lądowych stanowi zaledwie 2,5% objętości hydrosfery, obliczanej na około 1,4 mld km³. Większość (około 80%) wody słodkiej jest uwięziona w lodowcach lub pod powierzchnią Ziemi, jako wody podziemne. Najłatwiej dostępnym źródłem wody słodkiej są rzeki i jeziora.


== Przypisy ==


== Linki zewnętrzne ==
prof.dr ha. inż. Zygmunt Kowalski, dr. inż. Katarzyna Gorazda (Politechnika Krakowska): Ekologia > Cykle biogeochemiczne. chemia.pk.edu.pl. [zarchiwizowane z tego adresu (2016-03-04)].
United States Geological Survey Water Site. ga.water.usgs.gov. [zarchiwizowane z tego adresu (2005-12-13)].