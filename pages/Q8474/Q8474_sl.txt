Sulejman je moško osebno ime.


== Izvor imena ==
Sulejman je muslimansko ime, ki izhaja iz turškega imena Süleymān, to pa iz arabskega Suläymān. Arabsko ime Suläymān razlagajo iz starohebrejskega imena Šelmoh v pomenu »miroljuben«.


== Različice imena ==
moške različice imena: Sulejmen, Suliman, Suljo
ženske različice imena: Sulejma, Sulejmána, Sulema


== Pogostost imena ==
Po podatkih Statističnega urada Republike Slovenije je bilo na dan 31. decembra 2007 v Sloveniji število moških oseb z imenom Sulejman: 314.


== Osebni praznik ==
V koledarju bi bilo lahko ime Sulejman uvrščeno k imenu Salomon (Solomon), ki goduje 25. junija.


== Zanimivost ==
Sulejman je v Koranu ime misijonarja, ki mu v svetem pismu  ustreza Salomon. Sulejman je bil sin in naslednik najpomembnejšega Izraelskega  kralja Davida. Postavil je znameniti tempelj v Jeruzalemu. Bil je velik modrec, katerega rešitve sporov so postale pregovorne.


== Glej tudi ==
seznam osebnih imen na S


== Viri ==