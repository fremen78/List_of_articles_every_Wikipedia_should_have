I Johannes Kepler  (27 December 1571 – 15 November 1630) métung yang Aleman a astrónomo, matemático, astrólogo, filósofong natural, ampóng talasúlat king musica. Métung yang manimúnang taúan king revolucion a cientifico anyang ka-17 a siglu, at píkabaluan yang díli karéng batas ning pamangimut da réng planeta, at déng kayang librung Astronomia nova, Harmonice Mundi, ampong Epitome Astronomiae Copernicanae, még-influencia la kang Isaac Newton, at mégi lang métung karéng fundacion ning kayang teoria ning pangkabilúgan a gravitacion. Úli ning lépáran ampóng báyat ning efectu ning óbrá na, mégí yang métung karéng talatátag ampóng ibpá ning makabáyung astronomía, ing kaaparalánang cientifico (scientific method), ing cienciang natural, ampó ing makabáyung ciencia.