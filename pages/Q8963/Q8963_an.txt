Johannes Kepler (Weil der Stadt, Sacro Imperio Romano Chermanico, 27 d'aviento de 1571 - Ratisbona, 15 de noviembre de 1630), astronomo y matematico alemán y una fegura clau en a revolución cientifica. Ye conoixito, fundamentalment, por o descubrimiento d'as lais sobre o movimiento d'as planetas que plasmó en as suyas obras Astronomia Nova y Harmonices Mundi. Estió aduyant d'o tamién astronomo Tycho Brahe y matematico d'a cort d'o emperador Rodolfo II. Tamién realizó contrebucions importants en o campo d'a optica, aduyó a lechitimar os descubrimientos astronomicos d'o suyo contemporanio Galileo Galilei y, gracias a la suya obra Somnium, se le considera o precursor d'o chenero d'a ciencia-ficción.