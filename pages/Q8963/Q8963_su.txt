Johannes Kepler nyaéta astronom asal Jerman anu ngajelaskeun hukum gerakan surya mandala. Ieu hasil timuanna jadi justifikasi téori hélioséntris anu kapanggih ku Nicholaus Copernicus. Tiori Kepler tuluy dipublikasikeun 20 taun sabada buku De Revolutionibus Orbium Coelestium karya Nicholas Copernicus dipedalkeun. Karya Copernicus téh awalna mah meunang cempadan ti sakumna élmuwan dunya tapi bisa dibuktikeun ku Johannes Kepler anu lahir taun 1571 di kota Weil der Stadt Jerman. Anjeunna meunang pendidikan di Universitas Tübingen, nu antukna meunang gelar sarjana muda taun 1588 jeung gelar sarjana pinuh tilu taun ti harita.
Kepler tuluy jadi pangajar di akademi di kota Graz.  Sabari nulis bukuna nu munggaran ngeunaan astronomi taun 1596. Éta karya téh nunjukkeun kamapuh matématka Kepler jeung oténtifikasi pikiranna, nu antukna ahli astronomi gedé Tycho Brahe ngajadikeun Kepler asistén dina panalungtikan ruang angkasa di deukeut Praha.   Nalia Tycho tilar dunya, Kepler ditunjuk kaisar Romawi Rudolph II pikeun ngagantikeun Tycho salaku matématikawan karajaan.
Kepler tilar dunya taun 1630 di Regensburg, Bavaria. Dina mangsa perang tilu pulh taun anu harita pohara gangasna, kuburanana diburak-barik. Tapi, hukum gerakan planétna kabuktian leuwih jadi ingetan anu maneuh ti batan sakadar sawilah batu nisan.


== Sumber ==