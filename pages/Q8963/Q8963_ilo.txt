Ni Johannes Kepler (Aleman: [ˈkʰɛplɐ]; Disiembre 27, 1571 – Nobiembre 15, 1630) ket maysa idi nga Aleman a matematiko, astronomo ken astrologo. Isu ket maysa kadagiti nangruna a pigura ti maika-17 a siglo ti sientipiko a rebolusion, isu ket nadayeg nga ammo para iti linlinteg ti planetario a panagkuti a naipanagan kaniana, nga inkodigo babaen dagiti simmaruno nga astronomo, a nangibatay kadagiti obrana iti Astronomia nova, Harmonices Mundi, ken Epitome ti Koperniko nga Astronomia. Dagitoy nga obra ket nangited ti maysa kadagiti kammasapulan para iti teoria ni Isaac Newtoniti unibersal a grabitasion.


== Dagiti paammo ken dagiti nagibasaran ==

Ti kakompletuan a biograpia ni Kepler ket ti Kepler ni Max Caspar.  Ngem adda dagiti adu a kinaudi a biograpia, a kaaduan a naibatay kadagiti obra ni Caspar nga adda laeng bassit a panagsuksukimat; kaaduan kadagiti pakaammo a nadakamat manipud  kenni Caspar ket mabirukan kadagiti libro babaen ni Arthur Koestler, Kitty Ferguson, ken James A. Connor. Ti Mata ti Langit ni Owen Gingerich ket naaramid manipud kadagiti obra ni Caspar a mangipuesto kenni Kepler iti nawatwatiwat nga intelektual a konteksto ti nasapa a moderno nga astronomia. Adu kadagiti naud-udi a panagadadal ket nakaipatengnga ti isip kadagiti naisangsangayan nga elemento ti biag ken obrana. Ti matematika ni Kepler, kosmolohiko, pilosopiko ken naipakasaritaan a pannakaimatangan ket kaaduan a nausig kadagiti libro ken artikulo ti warnakan, ngem ti astrolohiko nga obrana—ken ti pannakaikabagianna ti astronomia ket agtultuloy a saan a naad-adal.


== Dagiti akinruar a silpo ==
 Dagiti midia a mainaig ken ni Johannes Kepler iti Wikimedia Commons
 Dagiti obra a mainaig ken ni Johannes Kepler iti Wikisource (iti Ingles)

Kommission zur Herausgabe der Werke von Johannes Kepler Naiyarkibo 2016-12-02 iti Wayback Machine