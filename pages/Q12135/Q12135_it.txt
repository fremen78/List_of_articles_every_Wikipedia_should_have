In psicologia e psichiatria un disturbo psichico o mentale (in inglese: mental disorder) è una condizione patologica che colpisce la parte che riguarda la sfera comportamentale, relazionale, cognitiva o affettiva di una persona in modo disadattativo, vale a dire sufficientemente forte da rendere problematica la sua integrazione socio-lavorativa e/o causargli una sofferenza personale soggettiva.
Quando il disagio diventa particolarmente importante, disadattativo, durevole o invalidante si parla spesso di malattia mentale. Le malattie mentali sono dunque alterazioni psicologiche e/o comportamentali relative alla personalità dell'individuo che causano pericolo o disabilità e non fanno parte del normale sviluppo psichico della persona. Lo studio e la cura delle malattie mentali rientra nel campo di studi della psicologia e della psichiatria.


== Storia ==

I disturbi psichici e le malattie mentali storicamente sono state considerate con pregiudizio dalla realtà popolare e dall'opinione pubblica in quanto incomprensibili, difficili da capire e razionalizzare ovvero appartenenti alla sfera dell'irrazionale, vuoi anche per comportamenti bizzarri e devianti dal senso comune messi in atto dal malato. Col progredire della scienza psichiatrica e della psicologia, dal Medioevo in poi si sono fatti notevoli progressi nella comprensione e nella cura delle patologie psichiche, considerate in aumento di incidenza nell'età contemporanea in virtù anche dall'aumento della popolazione mondiale.
L'attenzione attuale a livello mondiale, oggi si accentra soprattutto sulla prevenzione.


== Descrizione ==

Di seguito è riportata una lista, a titolo esemplificativo e non completa, di disturbi psichici o malattie mentali:

I confini della malattia mentale sono talvolta soggettivi e condizionati dall'evoluzione della riflessione clinica, dalle pressioni ambientali e dalla tolleranza della società rispetto a comportamenti di "devianza". Per questo, il metro col quale valutare alcuni tipi di comportamento come possibili sintomi di una malattia mentale è cambiato nel corso del tempo, e l'evoluzione del DSM di edizione in edizione ne è una prova. Ad esempio, l'omosessualità è stata considerata un disturbo mentale fino al 1973, quando l'evoluzione della ricerca e della riflessione clinica ha portato la comunità scientifica internazionale a superare questa vecchia interpretazione.


== Note ==


== Voci correlate ==


== Altri progetti ==

 Wikiquote contiene citazioni di o su disturbo mentale
 Wikibooks contiene testi o manuali sul disturbo mentale
 Wikimedia Commons contiene immagini o altri file su disturbo mentale
Wikibooks - Statistica descrittiva e inferenziale sulla malattia mentale
Wikibooks - Diagnosi di malattie mentali tramite machine learning


== Collegamenti esterni ==

(EN) Linda Andrews, James L. Gibbons, Stuart C. Yudofsky, Andrew C.P. Sims, Charles D. Claiborn e Sari Shepphird, mental disorder, su Enciclopedia Britannica, Encyclopædia Britannica, Inc. 
(EN) Disturbo mentale, su Stanford Encyclopedia of Philosophy. 
(EN) Opere riguardanti Disturbo mentale / Disturbo mentale (altra versione), su Open Library, Internet Archive. 
 Unione Nazionale delle Associazioni per la Salute Mentale, su unasam.it.