Protein nya molekul berantai panjai ti digaga ari unit mit ti dikelala enggau nama asid amino. Sida tu dipegulai enggau ikat peptida.
Sida tu sebatian biokimia.Sida bisi siti tauka lebih polipeptida ti dilipat nyadi bulat tauka beserat.
Polipeptida nya siti rantai polimer linear tunggal asid amino. Tusun asid amino dalam polipeptida datai ari tusun DNA gen. Kod genetik nya netapka 20 asid amino standard. Enda lama pengudah sintesis, sekeda asid amino diubah ngena chara kimia. Tu ngubah lipat, penegap, aktiviti, enggau fungsyen protein. Kadang-kadang protein bisi raban ukai peptida ti dilekatka, nyadi kofaktor.