Washington, D.C. is d Haptstod und da Regiarungssitz vo de Vaeinigte Stootn. De Okiazung D.C. steht fian Bundesdistrikt District of Columbia, den wos d Stod komplett ausfuid.
Da Distrikt is koa Bundesstoot und ghead a zu koam dazua, sondan is diaged am Kongress vo de Vaeinigte Stootn undasteid. D Stod hoaßt nochm George Washington, am Obabefejshoba vom Unabhängigkeitskriag genga Großbritannien und an easchtn Presidentn vo de Vaeinigte Stootn. Da District of Columbia is nochm Christoph Kolumbus, dem Seefahra gnennd, wo ois Entdecka vo Amerika guit.