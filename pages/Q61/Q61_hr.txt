Washington, D.C. je glavni grad Sjedinjenih Američkih Država.  Dobio je ime po Georgeu Washingtonu, vrhovnom zapovjedniku američke vojske u Američkoj revoluciji i prvom predsjedniku SAD-a. 
U Washingtonu su sjedišta sve tri grane američke savezne vlade (izvršne, zakonodavne i sudske), kao i sjedišta većine saveznih služba. Washington je usto sjedište Svjetske banke, Međunarodnog monetarnog fonda i Organizacije američkih država, kao i mnogih drugih međunarodnih i nacionalnih ustanova. Washington također ima brojne američke spomenike, muzeje i sportske klubove, pa je jedno od glavnih turističkih odredišta u SAD-u. Osim toga, glavno gradsko šetalište National Mall se često koristi za masovne političke demonstracije. 
U Americi se grad službeno zove "Washington, D.C.". Kratica D.C. znači "District of Columbia" (Kolumbijski distrikt), jer je grad smješten u saveznom distriktu District of Columbia) kojim upravlja gradsko poglavarstvo, pa se u praksi grad i distrikt poklapaju.  
Prema popisu stanovništva iz 2003., distrikt ima 563.384 stanovnika. Ako se uzme u obzir "metropolitansko područje" Washingtona, koje osim distrikta uključuje dijelove Marylanda, Virginije i Zapadne Virginije, onda ima više od 4,7 milijuna stanovnika. 
Washington je poznat po visokoj stopi kriminala, a neko vrijeme je i nosio neslavnu titulu "Murder capital of America".


=== Smrtna kazna ===
Washington je jedna od država SAD-a koja ima smrtnu kaznu. Od 1849. godine pa do danas izvršeno je 110 smaknuća, od toga 105 do 1963. godine i pet od 1977. do danas (2012.). Sve smrtne kazne osim tri posljednje izvršene su vješanjem. Posljednja 3 smaknuća 1998. (Jeremy Vargas Sagastegui), 2001. (James Homer Elledge) i 2010. (Cal Coburn Brown) izvršene su smrtonosnom injekcijom.
Do 2012., godine nijedna žena u Washingtonu nije osuđena na smrt.


== Bilješke ==