Washington, D.C. alebo Washington (slovenská výslovnosť: [vošinkton] alebo [vašinkton], anglická výslovnosť: [uošinktn]) je hlavné mesto Spojených štátov amerických a Federálneho dištriktu Kolumbia, s ktorým je dnes územne zhodné (angl. District of Columbia, skr. D.C.; v slovenčine je teda navyše slovo „federálny“). 
Mesto je pomenované podľa Georgea Washingtona, vojnového vodcu Americkej revolúcie a prvého prezidenta Spojených štátov. Na území D.C. nenájdeme mrakodrapy, ktoré sú v iných mestách USA typické, pretože je zakázané, aby bola nejaká budova na území mesta vyššia ako budova Kapitolu. Prevládajú tu budovy verejných inštitúcií a administratívne budovy. Zástavba výškovými budovami sa začína až za riekou Potomac v Arlingtone.


== Dejiny ==
Do 17. storočia sídlili na území Washingtonu Algonkinovia.
Od konca 17. storočia vznikali prvé osady prisťahovalcov.
1749 – Bolo neďaleko dnešného Washingtonu, D.C. založené mesto Alexandria.
1790 – George Washington vybral toto miesto na stavbu budúceho hlavného mesta.
1800 – Do Washingtonu sa presunula vláda, krátko potom, ako bol dokončený Kapitol.
1812 – Počas vojny s Anglickom bol Washington ťažko zničený.
1976 – Začalo jazdiť metro.
2001 – Islamskí fundamentalisti spáchali teroristický útok na Pentagón.


== Zaujímavé miesta ==
Biely dom – sídlo prezidenta USA, dokončený bol v roku 1811
Kapitol – sídlo Kongresu
Washington Monument  – 169 metrov vysoký obelisk, pamätník prvého prezidenta USA
Lincolnov pamätník  – pamätník v tvare gréckeho chrámu, vnútri je obrovská socha sediaceho Lincolna
Jeffersonov pamätník – pamätník v tvare gréckeho chrámu, vnútri je obrovská socha stojaceho Jeffersona


== Doprava ==
Mestskú hromadnú dopravu zabezpečuje spoločnosť Washington Metropolitan Area Transport Autorithy, ktorá prevádzkuje aj 5 liniek metra, ktoré sú doplnené autobusovými linkami.
Hlavná železničná stanica – Union Station je neďaleko Kapitolu. Operujú tu diaľkové linky (Amtrak), prímestské spoje – smer Maryland (MARC) a prímestské spoje – smer Virgínia (VRE).
Pri meste sú 3 letiská: Ronald Reagan Washington National Airport, Washington Dulles International Airport a Baltimore/Washington International Airport.


== Partnerské mestá ==


== Galéria ==

		
			
			
		
		
			
			
		
		
			
			
		
		
			
			
		


== Referencie ==


== Iné projekty ==

 Commons ponúka multimediálne súbory na tému Washington, D. C.


== Externé odkazy ==
Fotogaléria objektov v meste Washington, D.C. Archivované 2007-03-03 na Wayback Machine