Washington D.C., formalmente Distretu de Colùmbia e comunemente inditata comente Washington, est sa capitale de is Istados Unidos de Amèrica. S'aprovatzione de unu distretu pro una capitale a cara de su frùmene Potomac torrat a coa a su 16 de trìulas 1790.
Su distretu federale est a suta de giurisditzione de su Cungressu e non faghet parte de perunu istadu federadu. Su nòmine ddi fiat dadu a sa fundatzione in su 1791 in onore de George Washington.
Is istados de Maryland e Virgìnia ant donadu onniunu terras pro sa costitutzione sua, in ue s'agataiant giai is cussòrgias de Georgetown e Alexandria. In su 1846 su Cungressu at pois torradu is terras tzèdidas de sa Virgìnia e  in su 1871 at creadu una munitzìpiu de sa parte de distretu chi abarraiat.
Washington contat unos 646.500 bividores. Est sa tzitade de 23 prus populadas de is Istados Unidos e cun is traballadores chi nche assortint de Virgìnia e Maryland lompet a prus de unu millione durante sa chida faturia. S'àrea metropolitana de chi Washington est parte tenet populatzione de 5,8 milliones de residentes, chi nde faghent sa de 7 prus mannas in sa natzione.
Washington contat medas monumentos natzionales e museos. Acasàgiat 176 imbasciadas istràngias e is sedes de medas organizatziones internatzionales, cumpangias de cummèrtzios, organizatziones non-profit, lobby e assòtzios professionales. Totu is tres brancos de su guvernu federale istant in su distretu, duncas Cungressu, Presidente e Corte Suprema.
De su 1793 sa bidda est guvernada de unu sìndigu elèghidu localmente e de 13 mermos de cuntzìliu. Est nointames su Cungressu chi nde tenet autoridade primorosa, podende·nche mudare is leges locales. 
Is residentes eleghent unu delegadu pro sa Càmbara de is Rapresentantes, ma non tenent rapresentatzione in su Senadu.


== Àteros progetos ==