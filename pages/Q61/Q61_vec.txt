Washington D.C. (AFI; in inglexe [ˈwɒʃɪŋtən]) ła xe ła cavedałe dei Stati Unii de ła Mèrica, co na popolasion de 705 749 (5 582 170 abitanti inte l'àrea metropułitana). Ła xe poxisionada inte ła costa orientałe dei Stati Unii de la Amèrica a sirca 50 km dal mare, a sud del stato del Maryland, a nord del stato de ła Virginia e a 274 km sirca inte el sud de Nova York.
Ła sità de Washington ła coinside teritorialmente e pułitegamente co el Distreto de Columbia (in inglexo: District of Columbia, inte ła sigla D.C., distreto federałe prevedesto da ła Costitusion de l'Union e formałixà dal District of Columbia Organic Act del 1801), del cuało el ghe ciapa integralmente parte. De fati, mentre in orìxane el distreto el ciapava drento łe contee de Washington (donda dal stato del Maryland) e Alexandria (donada dal stato de ła Virginia), dopo de un referendum del 1846 st'ùltema ła xe tornada al stato de ła Virginia e ła ga canbià nome in Contea de Arlington.
I ga sede a Washington łe prinsipałi istitusion de goerno dei Stati Unii de ła Mèrica (Presidente drento de ła caxa bianca, Congreso, Corte Suprema), un mùcio de ministeri e enti federali (F.B.I.), e racuante organixasion internasionałi, intrà ste cuà ła Banca Mondiałe, il Fondo Monetàrio Internasionałe e l'Organixasion dei Stati Mericani.


== Istòria ==
El Washington D.C. ła xe sta creà dal Congreso co łe leji dell 1790 e 1791 inte na xona desidesta da George Washington. En orìxane ła xera un cuadrato de 259 km² (100 mija cuadrae) estendesto inte łe do sponde del fiume Potomac, otegnesto da ła cesion de teritorio da parte del Maryland (sità de Georgetown) a NE e de ła Virginia (Contea de Alexandria) a SO del fiume. Ła porsion a sud del Potomac ła xe ritornada indrio a ła Virginia inte el 1847. Co el espàndarse de ła cavedale, che inte el 1878 ła xe rivà a inglobar Georgetown, ła sità de Washington e el Washington D.C. łe xe diventà prategamente ła istesa entità.


== Sità xemełae e sità partner ==
Washington ła ga ufisialmente 12 acordi de xemełajo. Cadauna inte ła lista ła xe na cavedałe nasionałe, a parte del Sunderland, che ła xe ła sità de nàsita de George Washington, e de ła sità de l'Acuiła. Parixe e Roma łe xe uncó formalmente reconoseste cofà "sità partner" par via de ła so partegolare aministrasion.


== Notasion ==


== Altri projeti ==

 Wikimedia Commons el detien imàjini o altri file so Washington D.C.
  el detien schemi gràfeghi so 


== Linganbi foresti ==
(inglezo) Sito ufisałedc.gov.  
 WashingtonTreccani.it – Enciclopedie on line, Istituto de ła Ençiclopedia Italiana. 
 Anna Bordoni e Carlo Severati, WASHINGTON, in Ençiclopedia Italiana, V Appendice, Istituto de ła Ençiclopedia Italiana, 1995. 
 Washington, in Disionàrio de istòria, Istituto de ła Ençiclopedia Italiana, 2010. 
 Washington (città degli USA)sapere.it, De Agostini. 
(EN) Jeanne Mason Fogle, Washington, D.C.Ençiclopedia Britannica, Encyclopædia Britannica, Inc. 
(EN) Opere riguardanti Washington (D.C.) / Washington (D.C.). / D.C. WashingtonOpen Library, Internet Archive. 
(EN) Washington D.C., in Catholic Encyclopedia, Robert Appleton Company. 
(EN) Washington D.C. (divizion aministrativa dei Stati Uniii) / Washington D.C. (locałità popołada)Geographic Names Information System, USGS.