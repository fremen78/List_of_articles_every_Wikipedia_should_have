She Washington, D.C., ny Slyst ny Colombey (Baarle: District of Columbia) preeu-valley ny Steatyn Unnaneysit. Va'n chaayr bunnit er 16 Jerrey Souree, 1790. Ta'n chaayr soit er çheu hwoaie ny h-awin Potomac as t'ee çhemmit liorish y Virjeeney 'sy neear yiass as liorish Maryland er dagh çheu elley. Ta 601,723 cummaltee 'sy valley agh ta 5.5 millioonyn ayns Ard Moirvaljagh Washington, y hoghtoo ard moirvaljagh 'sy çheer.
Ta tree banglaneyn jeh ard-whaiyl chonastagh ny Steatyn Unnaneysit soit 'sy valley, chammah as ram lhiaghtyn cooinaghtyn as thieyn tashtee. Ta 172 hie çhaghteraght chammah as kione-cherroo Banc ny Cruinney soit ayn myrgeddin.