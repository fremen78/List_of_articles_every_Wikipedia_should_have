Washington, D.C., formalmente le Districto de Columbia, o simplemente D.C., es le capital del Statos Unite de America, fundate le 16 de julio 1790. Le Constitution del SUA permitte le construction de un districto special pro servir como le capital del nation. Le Districtio es parte de nulle Stato del SUA, e es dirigite per le Governamento federal del SUA.
In le Districto, un citate capital esseva fundite in 1791 e nominate in honor de George Washington. Le Citate de Washington, con Georgetown e areas remote in le districto federal esseva unite in un singule governamento in 1871, que fundava Washington D.C. como es hodie. Le citate possede le mesme nomine con le stato de Washington in le litore pacific del pais.
Washington, D.C., es basate in le ripa del nord del Fluvio Potomac, e ha a su bordos le statos de Virginia al sud e Maryland al altere lateres. Le citate ha un population residente de 601,723; durante dies de travalio, le population se cresce a plus que un million. Le Area Metropolitan de Washington, de que le Districto es parte, ha un population de casi 5.6 million; il es le 7me plus grande area metropolitan in le pais.
Le centros del tres ramos del governamento federal del SUA es basate in le Districto, con plure del monumentos e museos plus notabile del nation; pro isto, le citate de Washington es assatis usate como un nomine pro le governamento federal. D.C. etiam habe 176 missiones diplomatic, le centro del Gruppo del Banca Mundial, le Fundo Monetari International (FMI), le Organisation del Statos American (OSA), le Banca del Disvellopamento Inter-American, e le Organisation del Sanitate Pan-American (OSPA), e le centros de plure uniones mercantil, gruppos de lobby, e associatos professional.
Le governamento del Districto proprie es basate in un burgomaestro e un consilio del citate de 13 membros. Le Congresso del Statos Unite de America ha le autoritate supreme, e pote invertir leges local; pro iste, residentes de D.C. ha minus autogovernation que le residentes del statos. Le representation de D.C. in Congresso es un delegato in le House, qui non pote votar ma pote avisar le Congresso in questiones que concerne le Districto. Le residentes de D.C. non poteva votar in electiones presidental ante que le ratification del Emendamento 23 al Constitution del SUA in 1961.