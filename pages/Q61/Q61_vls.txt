Washington D.C. is den hoofdstad van de Verenigde Stoatn en ligt in 't noordoostn an den Atlantische kust, tusschn Maryland en Virginia. De stad is juste lyk de stoat vernoemd noa den eeste president van de VS, George Washington. "D.C." stoat vo "District of Columbia", vernoemd noa de vrouwelyke personificoasje van de Verenigde Stoatn en ofgeleid van Christoffel Columbus, den "oentdekker" van 't Amerikoans continent. Washington D.C. wierd ipgericht achter d' oendertekenynge van de Residence Act in 1790, die voorzag in d' iprichtynge van e federoaln hoofdstad an de riviere de Potomac. 
't District of geweune D.C. (vo nie te misn met de stoat Washington)  hèt  de stoatus van 'n oenofhankelyke stad en makt gèen deel uyt van e stoat. Gevolg is dan d' inweuners nie meedoen an de verkiezyngn van 't Amerikoans Congres, moa wel an de presidentsverkiezyngn. 
De stad is de zetel van vele Amerikoansche en internationale instellyngn, lyk 't Wit Huys (officiële residensje van de president), 't Capitool, de zetel  van de Weireldbank, 't Internationaal Monetair Fonds (IMF), 't Hooggerechtshof en andere federoale instansjes.