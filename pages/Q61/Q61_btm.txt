Washington, D.C., sacara sah margorar Distrik Columbia dot umumna idokon Washington, "the District", sanga D.C. sajo, ima ibu kota Amerika Serikat. I tanggal 16 Juli 1790, Kongres Amerika Serikat mangoloi pambontukan distrik khusus giot ipake manjadi ibu kota nasional totop songondia na ipatola ni Konstitusi Amerika Serikat. Distrik on inda manjadi bagian tingon negara bagian AS diape dot sacara langsung iawasi ni pamarentah federal.
Distrik federal ibontuk i ginjang tano salanjang Aek Potomac na isumbangkon ni negara bagian Maryland dot Virginia; tai, bagian Virginia Ipaulak tu Kongres i taon 1846. Sada ibu kota baru na igorar manurut gorar George Washington ipajongjong i taon 1791 i bariba timur palabuhan Georgetown. Kota Washington, Georgetown, dot luak tarluar i Distrik ikonsolidasi i sada pamarentahan tunggal i taon 1871 na mambontuk Washington, D.C. songon saonnari.


== Sumberna ==