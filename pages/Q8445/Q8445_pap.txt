Matrimonio ta un institucion social cu ta mundialmente presente den hopi cultura. E ta un contrato pa medio di cua dos persona (normalmente un homber y un muhe) ta di acuerdo pa biba hunto como pareha pa un periodo largo di tempo o pa resto di nan bida cu e meta di haña yu hunto y cuminsa un famia. Un pareha por firma un contrato dilanti di un autoridat civil (matrimonio civil) y/o den un ceremonia formal cu un autoridad religioso ta ofrece.
E forma di matrimonio mas comun ta un union heterosexual riba base legal. Algun sociedad ta reconoce poligamia, cu ta inclui poliginia i poliandria. Den poliginia, un hòmber por ta casa cu hopi muhe; den poliandria, un muhe por ta casa cu hopi homber. Na Senegal, por ehempel, casi 47 porshento di e matrimonionan ta multiple. 
E edad di mas comun pa casa ta entre 25 y 30 aña. Den e mundo occidental, matrimonio pa amor ta algo comun. Den otro paisnan, famia di e pareha por planea un matrimonio regla.


== Mira tambe ==
Matrimonio di mesun sexo