O matrimonio ye o reconoiximiento churidico, social y cultural d'una relación estable entre dos personas.


== Motivacions ==
Tien por obchectivo proporcionar un marco de protección mutua u de protección d'a descendencia. Puet estar motivato tamién por otros intreses personals, economicos, sentimentals y como meyo ta obtener bellas avantallas socials.


== Matrimonio civil u relichioso ==
Tradicionalment, dos personas contrayen un compromís matrimonial (s'esposan) y son  esposo (hombres) y esposa (mullers) dimpués d'un periodo de festear —salir chuntos ta conoixer-se—. A traviés d'una voda u casamiento, se converten en mariu (hombre casau) y muller (muller casada). La parella son, entre ellos, conchuches. O matrimonio puet estar civil u relichioso y, pendendo d'a relichión u de l'ordenamiento churidico, os dreitos, debers y requisitos d'o matrimonio son distintos.


== Matrimonio mixto u homosexual ==

Tradicionalment, se denominaban matrimonios nomás los casamientos entre personas de sexo diferent. Pero ya se reconoixe en mas de 20 países lo matrimonio entre personas d'o mesmo sexo: Países Baixos (dende l'anyo 2000), Belchica (2003), Canadá, Aragón y Espanya (2005),  Sudafrica  (2006), Mexico, Noruega y Suecia (2009), Archentina, Islandia y Portugal (2010),  Dinamarca (2012), Brasil, Francia, Gales, Anglaterra, Nueva Zelanda y Uruguai (2013), Luxemburgo (2014), Eslovenia, Estaus Unius, Finlandia y Irlanda (2015).


== Edat minima ==
A partir d'o 23 de chulio de 2015, cal tener 16 anyos pa poder contrayer matrimonio en Aragón y Espanya. En Italia y Alemanya, 14; Dinamarca, Estonia, Lituania, Eslovenia, 15; Reino Uniu y Noruega, 16; Irlanda, 17; Malta, Francia, Rumania, 18.


== Dot ==
Se denomina tamién matrimonio u casamiento a lo dot —conchunto de biens y riquezas— que aportaba la muller en casar-se.

En ista versión d'o romance de Marichuana, ye l'hombre qui aporta lo dot.


== Santo matrimonio ==
O catolicismo denomina santo matrimonio a la unión d'una persona con o suyo dios en entrar en orden relichiosa.


== Cabos d'anyo en a cultura popular ==
A cultura occidental celebra os cabos d'anyo de casamiento y los asocia a un elemento material. Os mas comuns son os siguients:

1er cabo d'anyo: papel u cotón
5eno: fusta
10eno: estanyo
12eno: seda
15eno: vidre
22eno: bronce
25eno: archent
30eno: perla
50eno: oro
60eno: diamant
70eno: platín


== Veyer tamién ==
Bigamia.
Familia.
Monogamia.
Poliandría.
Poligamia.
Polichinia.


== Referencias ==