Unha voda, tamén chamada casoiro, casamento, esposorio, himeneo ou nupcias é unha cerimonia civil ou relixiosa mediante a que se principia un acordo de matrimonio. A cerimonia componse de varias partes, que poden variar dependendo do rito, aínda que as máis comúns, fundamentalmente na concepción relixiosa do termo, son o intercambio de aneis e os votos nupciais.


== En Galiza ==
En Galiza, tradicionalmente foron maioritarias as vodas católicas, mais a partir do comezo do século XXI a tendencia foi mudando en favor dos casamentos civís. Foi no ano 2009 cando estes últimos superaron por vez primeira a aqueloutras de corte relixioso. 
En 2016 casaron en Galiza un total de 9 129 parellas, das que 6 879 (o 75,35%) o fixeron por medio de cerimonias civís e 2 250 (o 24,65%) seguiron o rito católico.


== O casamento na cultura popular galega ==
Casaron a Pedro con Manoela; se ruín é el, ruín é ela.
Casou Pedro e non foi mal; casou en terras de pan.
Día de casamento, día de contento.
O día da voda deixade á noiva que se compoña.
O día que me casei, boa cadea me botei.
O día que te casas, ou te curas ou te matas.
O día que te cases, ten coidado non te manques.
Cásate, Xan, en domingo,/ estarás o luns de voda,/ o martes traballarás,/ e acabouse a festa toda.
Cásate Xan en domingo,/ estarás o luns de voda/ e o martes traballarás / para que folgue túa dona.


== Notas ==


== Véxase tamén ==


=== Outros artigos ===
Divorcio