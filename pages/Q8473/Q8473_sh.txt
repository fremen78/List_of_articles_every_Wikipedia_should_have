Vojska (od praslavenskog i staroslavenskog: vojinъ= ratnik), u širem smislu, ukupna vojna sila (oružane snage) neke države ili saveza država. 
Taj se naziv u tom značenju koristio do 20. vijeka, sve dok su vojske bile pretežno sastavljene od pješadije, konjice, inžinjerije, artiljerije i ratne mornarice. Ali kako se odtad njena aktivnost proširila i na zračna prostranstva, danas se ukupnu vojnu silu češće koristi termin - oružane snage, dok se ime vojska u užem smislu češće koristi samo za kopnenu vojsku
U oružanim snagama manjih država koristi se kao sinonim - armija (od francuskog: armée, od latinskog: armare=naoružati).
To je velika organizirana snaga naoružana i istrenirana za rat, naročito na kopnu. 
Armija je vojna jedinica organizirana za samostalno kopneno ratovanje.
Armija je najčešće sastavljena od 3 -4 divizije (9 - 12 pukova) i ostalih manjih pomoćnih formacija bataljona, četa (artiljerije, saniteta, inžinjerije...)
Armijom mogu komandirati oficiri sa činom general-pukovnika i višim.


== Historija ==
Tokom historije mijenjao se karakter i organizacija vojske. Društveni i politički aspekti nacija u različitim periodima rezultirali su revizijom u sastavu vojski. 
Nova oružja utjecala su na prirodu ratovanja i organizaciju vojski. U raznim vremenima vojske su bile formirane od vojnika pješadinca, konjanika ili vojnika poslužioca artiljerijskih oruđa, sastavljene od profesionalaca ili amatera, od najamnika koji se bore za plaću ili za ono što opljačkaju, ili od patriota koji se bore za svoju naciju. 
Razmatranje razvoja vojski mora se promatrati u svjetlu vremena u kojem je konkretna vojska formirana i vojnih kampanja koje je vodila.
Naziv armija (armata, armada) upotrebljavao se isprva u ratnoj mornarici na prelazu iz srednjeg u novi vijek za veću flotu ratnih brodova, nakon tog se taj naziv prenio i na kopnenu vojsku. 
Armija kao najviša operativna jedinica kopnene vojske prvi put se spominje za Francuskih revolucionarnih ratova krajem 18. vijeka.
U Drugom svjetskom ratu armije su kao najviši operativni sastavi, djelovale samostalno na pojedinim frontovima ili kao grupe armija.
Vojskom ili Armijom se, barem u mirnodopskom stanju, ne smatraju milicija kao i druge paravojne formacije.


== Izvori ==


== Vanjske veze ==

Army military (en)
Armija (sh)