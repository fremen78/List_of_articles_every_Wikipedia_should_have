A hadsereg tágabb értelemben az államok, szervezetek által, saját érdekérvényesítés támogatására létrehozott fegyveres erő összefoglaló neve. A 20. századi és mai szűkebb értelmű használatában a hadsereg a fegyveres erők egy részének, általában a szárazföldi csapatoknak (szárazföldi haderőnem) az összefoglaló neve. Hadseregnek nevezik ugyanakkor a fegyveres erőkön belüli egyes hadműveleti seregtesteket is, amelyeket több különböző fegyvernemű magasabb egységből hoznak létre, hadműveleti célok elérése, hadászati feladatok támogatása érdekében (például Magyar 2. hadsereg).


== A mai hadseregek ==
Haderőnemek:

szárazföldi csapatok;
légierő;
haditengerészet;
továbbá:

tengerészgyalogság (önálló haderőnem például az USA-ban);
honi légvédelmi csapatok (önálló haderőnem például a szovjet/orosz befolyási övezetben);
hadászati csapásmérő csapatok (önálló haderőnem például a szovjet/orosz befolyási övezetben);
Magyarország fegyveres erői két haderőnemből állnak: szárazföldi csapatok, légierő.
Fegyvernemek:
Haderőnem része, amely a csak rá jellemző harceszközökkel ellátott alegységből, egységből és magasabb egységből áll:

gépkocsizó lövész;
gépesített lövész;
harckocsizó;
tüzér;
légvédelmi tüzér;
légidesszant;
hadtáp;
mérnök-műszaki;
vadászrepülő;
hadászati bombázó;
harcászati rakéta tüzér;
hadászati rakéta;
tengeralattjáró flotta;
haditengerészeti repülő;
felderítő;
híradó;
stb.


== Típusai ==
Reguláris (szervezett hadsereg/haderő)
Olyan hadsereg (vagy annak részegysége), amely szervezett, több haderőnemet is magukban foglalnak.
Megkülönböztetünk hivatásos, szerződéses vagy zsoldos, önkéntes, illetve sorozott katonákból álló hadsereget.
Irreguláris (önszerveződő)
Partizánok, ellenállók, helyi szerveződésű, általában csak szárazföldi haderő fegyverzetével (azon belül is könnyű fegyverzettel) rendelkező haderő.
Helyi védelmi, illetve megszállás esetén a megszálló erők lekötésének eszköze (lásd: második világháború).


== Kapcsolódó szócikkek ==
Magyar Honvédség


== Irodalom ==
Heinz Gartner. Nemzetközi Biztonság. Zrínyi Kiadó (2007). ISBN 9789633274439 
szerk.: Riskó Péter: Katonai kislexikon 4000. HM Hadműveleti és Kiképzési Főosztály. ISBN 963-00-3654-1 


== Külső hivatkozások ==
Katonadalok szövegei a Zeneszöveg.hu-n