Et batteri er en militær enhet innen artilleri, på nivå med  kompani i de fleste våpenarter og eskadron i kavaleriet. Flere batterier danner et regiment eller en bataljon.


== Varianter ==
Lett feltartilleribatteri, bestykket med 105 mm haubitser eller tilsvarende.
Middelstungt feltartilleribatteri, bestykket med 155 mm haubitser eller tilsvarende.
Tungt artilleribatteri, bestykket med kanoner på 203 mm eller større kaliber.
Luftvern-, MLRS-, HIMARS- eller lignende missilbatteri.
Lokaliseringsbatteri, utstyrt med radar og andre ISTAR-kapasiteter.
Stabsbatteri, som ikke selv er utstyrt med artillerivåpen, men som utgjør kommando-og-kontroll-organisasjonen over en gruppe kanonbatterier (for eksempel et regiments- eller bataljonshovedkvarterbatteri).
Batterier består vanligvis av 100–200 artillerister og er inndelt i tropper, som igjen er inndelt i lag.


== Referanser ==