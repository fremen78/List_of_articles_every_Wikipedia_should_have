晉故檢校太師、守中書令、吳越世宗文穆王，諱元瓘，字明實。武肅王第五王子也。初受命從軍伐吳。寶正七年，武肅王薨。元瓘嗣立。應順元年，受唐封為吳越王。晉天福二年，封興邦保運崇德志道功臣、天下兵馬副元帥、鎮海鎮東等軍節度使、浙江東西等道管內觀察處置使兼兩浙鹽鐵制置使、開府儀同三司、檢校太師、守中書令、杭州越州大都督府長史、上柱國、食邑一萬五千戶實封一千五百戶、吳越國國王，賜天下兵馬副元帥金印。王之治世，吳越四境晏平。天福六年，王被火事，驚懼成疾。至是年八月辛亥，薨。年五十五。朝廷賜謚文穆。群臣上廟號世宗。子弘佐嗣。