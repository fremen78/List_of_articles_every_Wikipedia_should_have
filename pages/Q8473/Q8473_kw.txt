Lu yw an bagas po bagasow a dus neb yw res an nerth dhe dhefendya neppyth (dre vras kenedhel). Ervys yns, ytho henwys an luyow ervys yns. An lu a with y genedhel orth hy defendya rag luyow ervys a eskerens mars eus bresel. An lu a yll degemeres y arghadow a wovernans an genedhel dhe omsettya orth kenedhel aral. An ger lu yn ledanna styr yw an keth elven a gevir y'n ger teylu.
Yma lies soodh yn lu. Nebes a ober dhe vatalya ha nebes dhe skoodhya an lu. Yn nebes ober an lu yma usya arvow, lewya kerri, hag ewnhe arvow. Treweythyow nebes tus y'n lu a dhysk lewya ayrennow po gorholyon, po ewnhe jynnow. Y hwisk tus y'n lu dillas arbennek henwys unnwisk. Yn nebes tylleryow, yn arbennek pan vo omladh, yma unnwisk gans patron omgudhans, neb yw desinys dhe weres ow kudha tus may fons i kalessa dhe weles yn koos po difeythtir.
Yma diw fordh dhe junya'n lu. Tus yn lies kenedhel a jun an lu drefen y vynnes. Yn kenedhlow erel yma laghys dhe ynia tus dhe junya'n lu, kyn fo erbynn aga bodh. Hanow na hwarvos na yw kesskrifans. Ow kregi war oos ha yeghes korfek yma dell yw usys. Hanow tus koth po hen gevrenogyon an lu yw "hensoudoryon". Nebes ynwedh yw eseli neb lu skoodhya.