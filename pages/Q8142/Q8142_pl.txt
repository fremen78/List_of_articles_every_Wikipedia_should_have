Waluta (wł. valuta „wartość” z łac. valere „być silnym, mieć moc”), jednostka monetarna – nazwa pieniądza obowiązującego w danym państwie.
Nazwę tę stosuje się przede wszystkim w kontekście wymiany międzynarodowej.
Waluta jest wtedy środkiem rozliczeniowym (czyli miernikiem wartości) oraz środkiem regulowania płatności (należności i zobowiązań) w transakcjach międzynarodowych.
Skrótowe oznaczenie waluty (np. GBP), to ustandaryzowany, trzyliterowy kod przyjęty przez Międzynarodową Organizację Normalizacyjną (ISO). Dwie pierwsze litery oznaczają kraj, w którym dana waluta obowiązuje (np. GB – Great Britain), a trzecia to zazwyczaj inicjał danej waluty (P – Pound).


== Charakterystyka ==
Współcześnie w prawie wszystkich państwach świata istnieje tylko jedna podstawowa jednostka monetarna oraz jakaś jednostka mniejsza, zwana zdawkową (najczęściej jest to jedna setna, rzadziej tysięczna, inne stosunki są bardzo rzadkie: np. w Mauretanii i na Madagaskarze jest to jedna piąta, w Wietnamie i w Chińskiej Republice Ludowej – jedna dziesiąta, która potem ponownie dzieli się na dziesięć jednostek drugiego rzędu), a wszystkie banknoty i monety są okrągłymi wielokrotnościami tych jednostek – 1, 2, 5, 10, 20, 50, 100 (czasem występują też półokrągłe – 3, 15, 25) itd. W prawie każdym państwie, gdzie najmniejszą jednostką jest jedna setna, całkowita liczba nominałów będących jednorazowo w obiegu wynosi 15 (np.: 0,01, 0,02, 0,05, 0,10, 0,20, 0,50, 1, 2, 5, 10, 20, 50, 100, 200, 500). W przypadku państw, gdzie waluta ma tylko wartości całkowite lub inflacja wymusza rezygnację z niskich wartości, ten zakres odpowiednio się przesuwa (np.: 1, 2, 5, 10, 20, 50, 100, 200, 500, 1000, 2000, 5000, 10000, 20000, 50000) tak, aby w obiegu zawsze była podana liczba nominałów, chociaż są wyjątki, np.: w Czechach – 12 nominałów, w Polsce – 14 nominałów do czasu wprowadzenia do obiegu banknotu 500 zł. Od 10 lutego 2017 roku w Polsce w obiegu jest 15 nominałów.
Waluta jest wtedy środkiem rozliczeniowym (czyli miernikiem wartości) oraz środkiem regulowania płatności (należności i zobowiązań) w transakcjach międzynarodowych.
O walucie krajowej mówimy, gdy mamy na myśli jednostkę monetarną danego kraju (ale tylko taką, która występuje na rynku międzynarodowym). Walutę zagraniczną rozumiemy natomiast jako zagraniczny środek płatniczy, środki i instrumenty monetarne używane do dokonywania płatności i transferów pieniężnych z jednego obszaru walutowego do drugiego. Do waluty zagranicznej zalicza się zagraniczne monety, banknoty, depozyty w bankach zagranicznych oraz inne zagraniczne płynne, krótkookresowe roszczenia finansowe.
Aby jednostka monetarna danego kraju stała się walutą w obrocie międzynarodowym, musi być wymienialna na inne waluty (zobacz: wymienialność waluty).
O tym jaki jest stosunek wymiany między dwiema walutami (w tym krajowa wobec zagranicznej) informuje kurs walutowy. Waluty są przedmiotem obrotu na rynkach (kursy są więc ustalane w sposób rynkowy). Dla oficjalnych transakcji oraz celów informacyjnych banki centralne ustalają i ogłaszają krajowe kursy wymiany walut (np. EBC, NBP).


== Rodzaje walut ==
Spośród obecnie istniejących walut największe znaczenie mają: dolar amerykański, euro, frank szwajcarski, funt brytyjski, yuan oraz jen japoński.
Waluty można klasyfikować w różny sposób, jednakże najczęściej dzieli się je ze względu na ich znaczenie w międzynarodowych stosunkach finansowych na:

waluty twarde – waluty wymienialne praktycznie w każdym miejscu i czasie (np. dolar amerykański)
waluty słabe (miękkie) – waluty o ograniczonej wymienialności, nie wolno ich wywozić z kraju, bądź też ich wywóz podlega dużym restrykcjom (np. dinar tunezyjski).


== Waluty poszczególnych państw ==


=== Europa ===


==== Jednostki zdawkowe ====
(Kursywą oznaczono jednostki monetarne państw Unii Europejskiej przed wprowadzeniem euro oraz wcześniejsze waluty innych państw przed ostatnią zmianą, np. przed denominacją). Zobacz też: strefa euro.

Albania – 1 lek = 100 qindarek (ALL)
Andora – 1 diner = 100 centymów (ADD), 1 euro = 100 centów (EUR) (1 frank francuski = 100 centymów, 1 peseta hiszpańska = 100 centymów)
Austria – 1 euro = 100 centów (EUR) (1 szyling austriacki = 100 groszy) (ATS)
Belgia – 1 euro = 100 centów (EUR) (1 frank belgijski = 100 centymów) (BEF)
Białoruś – 1 rubel = 100 kopiejek (BYR)
Bośnia i Hercegowina – 1 marka transferowa = 100 fenigów (BAM)
Bułgaria – 1 lew = 100 stotinek (BGN)
Chorwacja – 1 euro = 100 centów (EUR) (1 kuna = 100 lip) (HRK)
Czarnogóra – 1 euro = 100 centów (EUR)
Czechy – 1 korona czeska = 100 halerzy (CZK)
Dania – 1 korona duńska = 100 øre (DKK)
Estonia – 1 euro = 100 centów (EUR) / (1 korona estońska = 100 senti) (EKK)
Finlandia – 1 euro = 100 centów (EUR) (1 marka fińska = 100 penni) (FIM)
Francja – 1 euro = 100 centów (EUR) (1 frank francuski = 100 centymów) (FRF)
Grecja – 1 euro = 100 centów (EUR) (1 drachma = 100 lepta) (GRD)
Hiszpania – 1 euro = 100 centów (EUR) (1 peseta = 100 centimos) (ESP)
Holandia – 1 euro = 100 centów (EUR) (1 gulden floren = 100 centów) (NLG)
Irlandia – 1 euro = 100 centów (EUR) (1 funt irlandzki = 100 pensów) (IEP)
Islandia – 1 korona islandzka = 100 aurar (ISK)
Kosowo – 1 euro = 100 centów (EUR)
Liechtenstein – 1 frank szwajcarski = 100 centymów (CHF)
Litwa – 1 euro = 100 centów (EUR) (1 lit = 100 centów) (LTL)
Luksemburg – 1 euro = 100 centów (EUR) (1 frank luksemburski = 100 centymów) (LUF)
Łotwa – 1 euro = 100 centów (EUR) (1 łat = 100 santimów) (LVL)
Macedonia Północna – 1 denar = 100 deni (MKD)
Malta – 1 euro = 100 centów (EUR) (1 lira maltańska = 100 centów) (MTL)
Mołdawia – 1 lej mołdawski = 100 banów (MDL)
Monako – 1 euro = 100 centów (EUR) (1 frank francuski = 100 centymów) (FRF)
Niemcy – 1 euro = 100 centów (EUR) (1 marka niemiecka = 100 fenigów) (DEM)
Norwegia – 1 korona norweska = 100 øre (NOK)
Polska – 1 złoty = 100 groszy (PLN) – dawniej PLZ
Portugalia – 1 euro = 100 centów (EUR) (1 escudo portugalskie = 100 centavos) (PTE)
Rosja – 1 rubel rosyjski = 100 kopiejek (RUB)
Rumunia – 1 lej = 100 banów (RON)
San Marino – 1 euro = 100 centów (EUR) (1 lir włoski = 100 centesimów) (ITL)
Serbia – 1 dinar serbski = 100 para (CSD)
Słowacja – 1 euro = 100 centów (EUR) / (1 korona słowacka = 100 halerzy) (SKK)
Słowenia – 1 euro = 100 centów (EUR) (1 tolar = 100 stotinov) (SIT)
Szwajcaria – 1 frank szwajcarski = 100 rappów (centymów) (CHF)
Szwecja – 1 korona szwedzka = 100 öre (SEK)
Ukraina – 1 hrywna = 100 kopiejek (UAH) (do 1996 karbowaniec)
Watykan – 1 euro = 100 centów (EUR) (1 lir włoski = 100 centesimów) (ITL)
Węgry – 1 forint = 100 fillerów (HUF)
Wielka Brytania – 1 funt szterling = 100 pensów (GBP)
Włochy – 1 euro = 100 centów (EUR) (1 lir włoski = 100 centesimów) (ITL)


=== Azja ===


==== Jednostki zdawkowe ====
Afganistan – 1 afgani = 100 pul (AFN)
Arabia Saudyjska – 1 rial saudyjski = 100 halali (SAR)
Armenia – 1 dram = 100 luma (AMD)
Azerbejdżan – 1 manat = 100 gapików (AZM)
Bahrajn – 1 dinar Bahrajnu = 1000 filsów (BHD)
Bangladesz – 1 taka bengalska = 100 pajs (paisa) (BDT)
Bhutan – 1 ngultrum = 100 czetrum (BTN)
Brunei – 1 dolar Brunei = 100 centów (BND)
Chiny – 1 yuan = 10 jiao = 100 fenów (CNY)
Cypr – 1 euro = 100 centów (EUR) (1 funt cypryjski = 100 centów = 1000 milów) (CYP), 1 nowa lira turecka = 100 guruszy (TRY)
Filipiny – 1 peso filipińskie = 100 centavos (PHP)
Gruzja – 1 lari = 100 tetri (GEL)
Indie – 1 rupia indyjska = 100 pajs (paisa) (INR)
Indonezja – 1 rupia indonezyjska = 100 senów (IDR)
Irak – 1 dinar iracki = 1000 filsów (IQD)
Iran – 1 rial = 100 dinarów (IRR)
Izrael – 1 szekel = 100 agorot (ILS)
Japonia – 1 jen = 100 sen = 1000 rinów (JPY)
Jemen – 1 rial jemeński = 100 filsów (YER)
Jordania – 1 dinar jordański = 1000 filsów (JOD)
Kambodża – 1 riel kambodżański = 100 senów (KHR)
Katar – 1 rial Kataru = 100 dirhamów (QAR)
Kazachstan – 1 tenge = 100 tiyn (KZT)
Kirgistan – 1 som = 100 tiyin (KGS)
Korea Południowa – 1 won południowokoreański = 100 czonów (KRW)
Korea Północna – 1 won północnokoreański = 100 czonów/junów (KPW)
Kuwejt – 1 dinar kuwejcki = 1000 filsów (KWD)
Laos – 1 kip = 100 at (LAK)
Liban – 1 funt libański = 100 piastrów (LBP)
Malediwy – 1 rupia malediwska = 100 lari malediwskich (MVR)
Malezja – 1 ringgit = 100 senów (MYR)
Mjanma – 1 kiat = 100 pia (MMK)
Mongolia – 1 tugrik = 100 mongów (MNT)
Nepal – 1 rupia nepalska = 100 pajs (paisa) (NPR)
Oman – 1 rial = 100 baiza (OMR)
Pakistan – 1 rupia pakistańska = 100 pajs (paisa) (PKR)
Singapur – 1 dolar singapurski = 100 centów (SGD)
Sri Lanka – 1 rupia lankijska = 100 centów (LKR)
Syria – 1 funt syryjski = 100 piastrów (SYP)
Tadżykistan – 1 somoni = 100 diramów (TJS)
Tajlandia – 1 baht = 100 satangów (THB)
Republika Chińska (Tajwan) – 1 dolar tajwański = 100 centów (TWD)
Timor Wschodni – 1 dolar amerykański = 100 centów (USD)
Turcja – 1 lira turecka = 100 kuruszy (TRY)
Turkmenistan – 1 manat turkmeński = 100 tenge (TMM)
Uzbekistan – 1 sum (UZS)
Wietnam – 1 đồng = 10 hào = 100 xu (VND)
Zjednoczone Emiraty Arabskie – 1 dirham = 100 filsów (AED)


=== Ameryka ===


==== Jednostki zdawkowe ====
Antigua i Barbuda – 1 dolar wschodniokaraibski = 100 centów (XCD)
Argentyna – 1 peso argentyńskie = 100 centavos (ARS)
Bahamy – 1 dolar bahamski = 100 centów (BSD)
Barbados – 1 dolar Barbadosu = 100 centów (BBD)
Belize – 1 dolar Belize = 100 centów (BZD)
Boliwia – 1 boliviano (peso boliwijskie) = 100 centavos (BOB)
Brazylia – 1 real = 100 centavos (BRL)
Chile – 1 peso chilijskie = 100 centavos (CLP) (do 1975 1 escudo chilijskie = 100 centesimos)
Dominika – 1 dolar wschodniokaraibski = 100 centów (XCD)
Dominikana – 1 peso dominikańskie = 100 centavos (DOP)
Ekwador – 1 dolar amerykański = 100 centów (USD) (do 2000 1 sucre = 100 centavos) (ECS)
Grenada – 1 dolar wschodniokaraibski = 100 centów (XCD)
Gujana – 1 dolar gujański = 100 centów (GYD)
Gwatemala – 1 quetzal = 100 centavos (GTQ)
Haiti – 1 gourde = 100 centymów (HTG)
Honduras – 1 lempira = 100 centavos (HNL)
Jamajka – 1 dolar jamajski = 100 centów (JMD)
Kanada – 1 dolar kanadyjski = 100 centów (CAD lub CAN)
Kolumbia – 1 peso kolumbijskie = 100 centavos (COP)
Kostaryka – 1 colon = 100 centymów (CRC)
Kuba – 1 peso kubańskie = 100 centavos (CUP)
Meksyk – 1 peso meksykańskie = 100 centavos (MXN)
Nikaragua – 1 złota cordoba = 100 centavos (NIO)
Panama – 1 balboa = 1 dolar amerykański = 100 centesimos (PAB)
Paragwaj – 1 guarani = 100 centymów (PYG)
Peru – 1 sol = 100 centymów (PEN)
Saint Kitts i Nevis – 1 dolar wschodniokaraibski = 100 centów (XCD)
Saint Lucia – 1 dolar wschodniokaraibski = 100 centów (XCD)
Saint Vincent i Grenadyny – 1 dolar wschodniokaraibski = 100 centów (XCD)
Salwador – 1 dolar amerykański = 100 centów (USD)
Stany Zjednoczone – 1 dolar amerykański = 100 centów (USD)
Surinam – 1 dolar surinamski = 100 centów (SRD) (do 2004 1 gulden surinamski = 100 centów) (SRG)
Trynidad i Tobago – 1 dolar Trynidadu i Tobago = 100 centów (TTD)
Urugwaj – 1 peso urugwajskie = 100 centesimos (UYU)
Wenezuela – 1 bolivar = 100 centymów (VEB)


=== Afryka ===


==== Jednostki zdawkowe ====
Algieria – 1 dinar algierski = 100 centymów (DZD)
Angola – 1 kwanza = 100 lwei (AOA)
Benin – 1 frank CFA = 100 centymów (XOF)
Botswana – 1 pula = 100 tebe (BWP)
Burkina Faso – 1 frank CFA = 100 centymów (XOF)
Burundi – 1 frank burundyjski = 100 centymów (BIF)
Czad – 1 frank CFA = 100 centymów (XAF)
Demokratyczna Republika Konga – 1 frank kongijski = 100 centymów (CDF)
Dżibuti – 1 frank dżibutyjski = 100 centymów (DJF)
Egipt – 1 funt egipski = 100 piastrów = 1000 milimów (EGP)
Erytrea – 1 nakfa (ERN)
Etiopia – 1 birr = 100 centów (ETB)
Gabon – 1 frank CFA = 100 centymów (XAF)
Gambia – 1 dalasi = 100 bututów (GMD)
Ghana – 1 cedi = 100 pesewa (GHC)
Gwinea Równikowa – 1 frank CFA = 100 centymów (XAF)
Gwinea – 1 frank gwinejski = 100 centymów (GNF)
Gwinea Bissau – 1 frank CFA = 100 centymów (XOF)
Kamerun – 1 frank CFA = 100 centymów (XAF)
Kenia – 1 szyling kenijski = 100 centymów (KES)
Komory – 1 frank CFA = 100 centymów (KMF)
Kongo – 1 frank CFA = 100 centymów (XAF)
Lesotho – 1 loti = 100 lisente (LSL)
Liberia – 1 dolar liberyjski = 100 centów (LRD)
Libia – 1 dinar libijski = 1000 dirhamów (LYD)
Madagaskar – 1 ariary = 5 iraimbilanja (MGA)
Malawi – 1 kwacha = 100 tambala (MWK)
Mali – 1 frank CFA = 100 centymów (XOF)
Maroko – 1 dirham = 100 franków (MAD)
Mauretania – 1 ouguiya = 5 khoum (MRO)
Mauritius – 1 rupia maurytyjska = 100 centów (MUR)
Mozambik – 1 metical = 100 centavos (MZM)
Namibia – 1 dolar namibijski = 100 centów (NAD)
Niger – 1 frank CFA = 100 centymów (XOF)
Nigeria – 1 naira = 100 kobo (NGN)
Południowa Afryka – 1 rand = 100 centów (ZAR)
Republika Środkowoafrykańska – 1 frank CFA = 100 centymów (XAF)
Republika Zielonego Przylądka – 1 escudo = 100 centavos (CVE)
Rwanda – 1 frank rwandyjski = 100 centymów (RWF)
Senegal – 1 frank CFA = 100 centymów (XOF)
Seszele – 1 rupia seszelska = 100 centów (SCR)
Sierra Leone – 1 leone = 100 centów (SLL)
Somalia – 1 szyling somalijski = 100 centów (SOS)
Suazi – 1 lilangeni = 100 centów (SZL)
Sudan – 1 funt sudański = 100 piastrów = 1000 milimów (SDG)
Sudan Południowy – 1 funt południowosudański = 100 piastrów = 1000 milimów (SSP)
Tanzania – 1 szyling tanzański = 100 centymów (TZS)
Togo – 1 frank CFA = 100 centymów (XOF)
Tunezja – 1 dinar tunezyjski = 1000 milimów (TND)
Uganda – 1 szyling ugandyjski = 100 centów (UGX)
Wybrzeże Kości Słoniowej – 1 frank CFA = 100 centymów (XOF)
Wyspy Świętego Tomasza i Książęca – 1 dobra (waluta) = 100 centavos (STD)
Zambia – 1 kwacha = 100 ngwee (ZMK)
Zimbabwe – 1 dolar amerykański = 100 centów, 1 yuan chiński = 10 jiao = 100 fenów


=== Australia i Oceania ===


==== Jednostki zdawkowe ====
Australia – 1 dolar australijski = 100 centów
Federacja Mikronezji – 1 dolar USA = 100 centów
Fidżi – 1 dolar Fidżi = 100 centów
Kiribati – 1 dolar australijski = 100 centów
Nauru – 1 dolar australijski = 100 centów
Nowa Zelandia – 1 dolar nowozelandzki = 100 centów
Palau – 1 dolar USA = 100 centów
Papua-Nowa Gwinea – 1 kina = 100 toea
Samoa Zachodnie – 1 tala = 100 sene
Tonga – 1 paʻanga = 100 seniti
Tuvalu – 1 dolar australijski = 100 centów
Vanuatu – 1 vatu = 100 centymów
Wyspy Marshalla – 1 dolar USA = 100 centów
Wyspy Salomona – 1 dolar Wysp Salomona = 100 centów


== Waluty terytoriów zależnych oraz waluty nieoficjalne lub obecnie nieużywane ==


=== Europa ===
Albania – frank albański (do 1947)
Austria – korona austro-węgierska (1918–24), od 1919 oficjalnie zwana w Austrii „koroną austriacką”
Austro-Węgry – korona austro-węgierska
Bośnia i Hercegowina – dinar Bośni i Hercegowiny (przed 1998)
Chorwacja – dinar chorwacki (1991–94)
Czarnogóra – perper (od 1914)
Czechosłowacja – korona czechosłowacka (CSK)
Czechy i Morawy – korona Protektoratu Czech i Moraw
Estonia – marka estońska
Królestwo Galicji i Lodomerii – gulden
getto łódzkie – marka
Gibraltar – funt gibraltarski i funt szterling
Guernsey – funt Guernsey i funt szterling
Jersey – funt Jersey i funt szterling
Jugosławia – dinar jugosłowiański (YUD)
Królestwo Serbów, Chorwatów i Słoweńców – dinar Królestwa SHS
Księstwo Warszawskie – talar
Liechtenstein – heller (od 1920)
Litwa – talon
łotewska SRR – rubel łotewski
Malta – funt maltański (1963–79), szyling maltański (przed 1963)
Naddniestrze – rubel naddniestrzański
Niemiecka Republika Demokratyczna – marka NRD (DDM)
Polska – marka polska (1916–24)
Republika Rzymska – paolo
Szkocja – funt szkocki i funt szterling
Trzecia Rzesza – Reichsmark
Ukraińska SRR – rubel ukraiński
Węgry – pengő (do 1946)
Wielka Brytania – szyling brytyjski (do 1971)
Wolne Miasto Gdańsk – gulden gdański (1923–24), marka gdańska (1922–23)
Wyspy Jońskie – drachma Wysp Jońskich
Wyspa Man – funt manx i funt szterling
Wyspy Owcze – korona Wysp Owczych
ZSRR – rubel radziecki (SUR)


=== Azja ===
Armeńska SRR – rubel armeński
Azerbejdżańska SRR – rubel azerski
Borneo Północne – dolar Borneo Północnego
Buchara – tenge Buchary (przed 1920)
Borneo Północne – dolar Borneo Północnego
Bucharska Ludowa Republika Radziecka – rubel Buchary (od 1922)
Cejlon – rupia cejlońska
Chiny – złota jednostka celna (od 1930), dolar chiński (około 1928)
Cypr Północny – funt północnocypryjski
Czeczenia – nahar
Górski Karabach – dram Górskiego Karabachu
Gruzińska SRR – rubel gruziński
Holenderskie Indie Wschodnie – rupia Indii Holenderskich (od 1944), gulden Indii Holenderskich (1930–42)
Indochiny Francuskie – piastr Indochin Francuskich
Jemen Demokratyczny – dinar południowojemeński
Jemen Północny – rial północnojemeński
Malaje – dolar malajski
Makau – pataca
Nowa Gwinea Holenderska – gulden Nowej Gwinei Holenderskiej
Sarawak – dolar Sarawaku
Tadżycka SRR – rubel tadżycki
Tatarstan – rubel Tatarstanu
Tybet – tam tybetański
Wietnam Południowy – đồng południowowietnamski
Zakaukaska FSRR – rubel zakaukaski


=== Ameryka ===
Antyle Holenderskie – gulden antylski
Argentyna – austral (1985–90)
Aruba – florin arubański
Bahamy – szyling bahamski (około 1936)
Brazylia – cruzeiro (1942–93)
Curaçao – gulden Curaçao
Duńskie Indie Zachodnie – frank Duńskich Indii Zachodnich
Falklandy – funt falklandzki i funt szterling
Gujana Francuska – frank Gujany Francuskiej
Martynika – frank Martyniki
Peru – inti


=== Afryka ===
Afryka Południowo-Zachodnia – szyling Afryki Południowo-Zachodniej
Angola – escudo angolskie (1956–73), angolar (1926–52)
Biafra – funt Biafry i szyling Biafry
Brytyjska Afryka Wschodnia – szyling Brytyjskiej Afryki Wschodniej
Francuska Afryka Równikowa – frank Francuskiej Afryki Równikowej
Francuska Afryka Zachodnia – frank Francuskiej Afryki Zachodniej
Francuskie Terytorium Afarów i Isów – frank Francuskiego Terytorium Afarów i Isów
Gwinea – sylis (1971–85)
Gwinea Portugalska – escudo gwinejskie
Gwinea Równikowa – ekuele gwinejskie (1975–80), peseta gwinejska (1969–74)
Katanga – frank katangański
Kongo Belgijskie – frank Konga Belgijskiego
Libia – funt libijski (przed 1972)
Madagaskar – frank malgaski (przed 2005)
Maroko Francuskie – frank marokański
Niemiecka Afryka Wschodnia – rupia Niemieckiej Afryki Wschodniej
Palestyna – funt palestyński
Reunion – frank Reunionu
Rodezja – dolar rodezyjski
Rodezja i Nyasaland – funt Rodezji i Nyasalandu
Rodezja Południowa – funt południorodezyjski
Somaliland – szyling Somalilandu
Trypolitania – lir trypolitański
Wyspa Świętej Heleny – funt Świętej Heleny
Zair – zair (od 1981), makuta (przed 1981)
Zanzibar – rupia Zanzibaru


=== Australia i Oceania ===
Australia – funt australijski (przed 1983)
Nowa Kaledonia – frank CFP (od 1969), frank kaledoński (przed 1969)
Nowa Zelandia – funt nowozelandzki
Wyspy Cooka – dolar Wysp Cooka i dolar nowozelandzki


== Międzynarodowe jednostki rozliczeniowe ==
Sztabka złota
European Currency Unit (ECU)
Europejska Jednostka Rozrachunkowa
Specjalne prawa ciągnienia
Rubel transferowy
Rubel clearingowy
SUCRE


== Przypisy ==


== Linki zewnętrzne ==

Tabela kursów walut z odnośnikiem do tabel archiwalnych (na stronie NBP)
Kursy walut w czasie rzeczywistym (Na stronie Investing.com)