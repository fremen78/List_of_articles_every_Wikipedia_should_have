Kalender on kindel ajaarvamissüsteem.
Kalender võib olla ka ese või väljaanne (sageli trükis), mis kalendrisüsteemi illustreerib (näiteks lauakalender). Sõna "kalender" kasutatakse ka ajakava kohta (näiteks võistluskalender).


== Kalendritüübid ==
Levinumad kalendritüübid on kuukalender, päikesekalender, kuu-päikesekalender, planeedikalender ja meelevaldne kalender. 
Kuukalender on sünkroonitud Kuu liikumisega (kuu faasidega). Kuukalender on näiteks islami kalender.
Läbi ajaloo on laialt levinud kuu-päikesekalendrid olnud Juliuse ja Gregoriuse kalender. Aastal 46 eKr kehtestas Julius Caesar päikeseaastal põhineva ajaarvamissüsteemi, mida tänapäeval tuntakse kui Juliuse ehk vana kalendrit. 1582. aastal paavst Gregorius XIII kehtestatud Gregoriuse ehk uus kalender on täpsustatud ajaarvamissüsteem.


== Kalendrid ==
Jahikalender on jahipidamise hooaja kalender, ka ametlik jahipidamise kord, millal jahti võib pidada.
Kirikukalender on kiriklikke pühi ja tähtpäevi kajastav kalender.
Kuukalender on kuuaastal põhinev kalender.
Lauakalender on lauale asetatav kalender.
Päikesekalender on päikeseaastal põhinev kalender.
Rahvakalender on tähtpäevade tähistamisega seotud rahvapärimus. 1731. aastast on pidevalt välja antud eestikeelset rahvakalendrit.
Revolutsioonikalender on Prantsuse revolutsiooni aegne kalender.
Ruunikalender on puusse lõigatud puukalender, niinimetatud sirvilauad.
Seinakalender on seinale kinnitatav kalender.
Taskukalender on väike taskuformaadis kalender.
Tähekalender on tähtede vaatlemisel rajanenud muinasaja kalender.


== Vaata ka ==

ajaarvamine
Assüüria kalender
budistlik kalender
Bütsantsi kalender
Dariuse kalender
Hiina kalender
Juudi kalender
maia kalender
Maavalla rahvakalender
sirvikalender
Vanaarmeenia kalender
Rootsi kalender
kalendrireform
looduskalender