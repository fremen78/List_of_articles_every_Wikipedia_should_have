Kalender yw kevreyth musurya termyn. Dell yw usys an unses lyha yw dydh, po un hweldro agan planet. 
Yn Kernow ha'n brassa rann a'n bys, usys yw an Kalender Gregorek, selys war wayansow an howl, hag a rann an vledhen dhe 365 po 366 dydh. Yma 12 mis dhe bub bledhen, hag yntra 28 dhe 31 a dhedhyow yn pub mis. Seythen yw seyth dydh, gans peder po moy a seythennow y'n mis. 
Grond an Kalender Gregorek yw an Kalender Julius fondys yn reyn Julius Caesar.
Yma dhe'n Kalender Gregorek gwreydhyow Kristyon. Usys veu an termow 'Kyns Oos Krist' (KOK) hag 'Oos Krist' (OK). Wosa kampollasow gans nebes bagasow - yn arbennik re a wonisogethow nag yw Kristyon - usys yw 'Kyns Oos Kemmyn' hag 'Oos Kemmyn' hedhyw gans an keth lytherennow yn Kernewek. Yn Sowsnek usys yw CE yn le AD ha BCE yn le BC an dedhyow ma. Furvyes veu an Kalender Gregorek rag kesseni dedhyas an Pask. 
Nebes kalenderyow erel yw usys yn efan, ow komprehendya an Kalender Yedhowek, Kalender Keltek ha'n Kalender Moslemek. Ynwedh yma kalenderyow rag devnydhyow kryjyans po erbysek. Selyes yw nebes kalenderyow war wayansow an loor. 
Usys yw an ger kalender ynwedh dhe dhenotya tra a dhiskwedh manylyon an kalender - r.e. kalender fos hengovek gwrys a baper.