Kalendar je sistem za imenovanje vremenskih perioda, najčešće dana. Ti dani se najčešće nazivaju kalendarski dani.
Kalendar je naziv i za ilustrirani prikaz sistema (najčešće na papiru).
Činjenica da broj dana u godini nije ceo broj je uzrok postojanja mnogih vrsta neusklađenih kalendara a takođe i još uvek nerešenog problema idealnog kalendara. Postoji više predloga kalendarskih reformi.


== Sistemi kalendara ==
Tokom razvoja civilizacija postojalo je nekoliko sistema kalendara: lunarni, solarni, lunarno-solarni, venerični i drugi.

Lunarni kalendar je usaglašen prema kretanju Meseca odnosno smeni mesečevih mena. Primer je islamski kalendar.
Solarni kalendar je usaglašen prema kretanju Sunca i smeni godišnjih doba. Primer je persijski kalendar.
Lunarno-solarni kalendar je usaglašen prema međusobnom kretanju Sunca i Meseca. Primer je jevrejski kalendar.
Proizvoljni kalendari nisu neposredno vezani za usaglašena kretanja nebeskih tela, primer je sedmica (nedelja) ili julijanski kalendar.
Neki kalendari su vezani za kretanje Venere. Primer je stara egipatska civilizacija. Primećeno je da civilizacije bliže ekvatoru imaju kalendare zasnovane na kretanju Venere.


== Povezano ==
Popis kalendara