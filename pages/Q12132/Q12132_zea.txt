'n Kalender is 'n systeem vò 't iendeêl'n van de tied ien period'n, as jaer'n, mand'n, week'n en daen. Ien deze alhemeêne zin is kalender synoniem vò tiedrekenienge. Oôk de (fysieke) weerhaeve van 'n kalender, ien de vaorm van 'n tabelle of aorszins, òt kalender henoemd.
Dò 'n kalender aord'n meêstal oôk de feêst- en hedenkdaen aenheheev'n. Naer analogie daemeê sprèk men in rumere zin oôk van verjaerdagskalender, mee daerop de te hedenk'n verjaerdaen, of de voetbalkalender, mee heplande voetbalevenement'n.
'n Kalender bepaelt de lengte en de iendeêlienge van 't jaer en is hebaseerd op maetstaev'n die de astronomie aenreêkt. 'n Kalender is hekuppeld aen 'n jaertellienge en 'n jaerstiel, die beide hebaseerd zin op conventies of op historische hebeurtnissen die bie de ienveurienge van de kalender as essentiële behinpunt'n van de beschaevienge aord'n beschouwd. De jaertellienge bepaelt daebie 't jaer weerien de kalender aenvangt, de jaerstiel bepaelt op welke dag 't jaer behint.


== Zie ok ==
Gregoriaonse kalender