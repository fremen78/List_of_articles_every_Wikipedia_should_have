Comunisme (de la lingua latina communis = "comun") es la nom de la idea de un sosia sin clases, sin diferes sosial entre persones, e en cual la produis de labora es poseseda par tota membros de la sosia. Seguente la teorias de sosialisme developada par Karl Marx, Friedrich Engels, e Vladimir Lenin, comunistes vole aboli la posese privata de la modos de produi par posese par la popla.
Criticas de comunisme pote es divideda en du categorias: los consernante la aspetas pratical de la statos comuniste en la sentenio 20, e los consernante la teoria e prinsipes comuniste. Autores ci es critica con comunisme usual oposa ambos la prinsipes comuniste e la politicas istorial, spesial la crimes contra umania su la governas comuniste, incluinte la geras (interna e esterna), la prisonis e matas de protestores, minorias, e otras, e la controla sever de persones e sua libria de parla e move.