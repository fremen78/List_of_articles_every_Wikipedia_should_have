تّوارخي ؤلا لمؤرخ هوّا شخص لي خدمتو ؤراسمالو لمعرفي دّراسة ؤ لكتابة د تّاريخ، ب معنى لمجموع د لأحدات لي طراو ف لماضي، ؤ كيتّعتابر سلطة ف هاد لمجال لأكاديمي. تّوارخيا كيهتمو ب لقراية لمنهاجية د لأحدات د لماضي ف علاقتها ب لجنس د بنادم، ؤ ب لبحت فيها ؤ تّحليل ؤ لفهم ديالها، ؤ تكوين تعاويدة متسلسلة ل دوك لأحدات. تّوارخي ماكيدرسش ب ضّارورة غير تّاريخ لمكتوب، مي حتا تّاريخ لي ماتّكتبش بشكل موباشير، بحال لي نقدرو نستنتجوه من لأتار ؤ لبني ؤ لحوايج لي كيلقاوهوم لأركيولوجيين، ؤ حتا لأحدات لي طراو قبل ماتّختارع لكتابة. ف هاد لحالة لّخرة، كيتّعتابر توارخي ديال لقبلتاريخ. كاينين توارخيا لي كيتخصّصو ف فترة زمانية محددة (متلا تّاريخ لقديم)، ؤلا منطقة محددة (متلا تّاريخ ديال طانجا)، ؤلا مجال محدد (متلا تّاريخ تّقافي ؤلا لفيكري ؤلا لعيلمي).
لحرفة د تّاريخ ؤلا تاتوارخيت ولّات حرفة معروفة ؤ مستاقلة ف لأكاديميا ف لقرن 19، فاش بانو لجامعات لعصرية، سيرتو ف ألمانيا ؤ بلدان خرين. قبل داكشي كانو تّوارخيا ؤلا لمؤرخين عادة كيمارسو شي حرفة خرة، سوا أكاديمية ؤلا غيرها، ؤ كاتكون تاتوارخيت غير هواية ؤلا غير وحدة من بين لهتيمامات لأكاديمية ديالهوم.


== ميهنة المؤرخ ==

كتعتابر مهنة المؤرخ من أصعب لخدامي فالتاريخ البشري ولي كتعتامد على دارسة لماضي والبحث ف كتوبا قدام ولي كيتسماو (المراجع التاريخية) لي كتبوها مؤرخين فايتين، ولي كيحللها المؤرخ باش يعطي واحد نتيجة (إعادة تدوين التاريخ) يحطها فكتابو.

يقدر يأرخ فيها فترات زمنية قبل 200 عام حتى ل 500 سنة وكيعتامد على الروايات الشفوية ديال سكان المنطقة المستهدفة ؤلا الروايات المكتوبة لي كتبوها مؤريخين قدام وبعض لمرات كيمشيو الوثائق. لي كتطلب عقود باش تجمع المعلومات التاريخية لي جمعها باش يحطها فكتاب واحد ؤلا موسوعة بحال المؤرخ المختار السوسي ف موسوعة المعسول والمؤرخ الناصري فكتاب الاستقصا. كاين لي كيأرخ التاريخ الاقتصادي والجغرافيا والتاريخ القبلي وكاين "مؤرخ الدولة" لي كتكلفو الدولة يدون تاريخ لبلاد، وكاين ثاني المؤرخ لي كيأرخ الاحداث العسكرية بحال المعارك والحروب ولي كيكون فقلب لمعركة باش يكتب كل تفاصيلها الدقيقة وخاص هاد المؤرخ يكون مستقل من أي جهة ومحايد يعني يكتب شنو لكاين بالظبط فالمعركة بلا اي تحيز وكيكتب داكشي فكتابو ولا وثيقة وبحال هاد الخدمة ديال هاد المؤرخ ديال الأحداث العسكرية كتشبه مهنة الصحفي لي كنقل الاخبار والاحداث.كيف ما قلنا ميهنة المؤرخ من اصعب الميهن لأن المؤرخ خاصو يكون كيعرف على الاقل 4 لغات وتكون عندو خبرة فقرائة الوثائق وعلم الجغرافية لي خاص تكون من صيفات المؤرخ ؤ هادشي تكلم عليه بن خلدون فكتوبو فلسفة التاريخ، وكاين ثاني المؤرخ لي كيصحح مغالطات المؤرخين وكينتاقدهم كمثال المؤرخ المغربي عبد الله العروي فكتابو مجمل تاريخ المغرب لي نتاقد فيه مؤلفات الاستيعمار الاوروبي ولمؤرخين لاجانب لمستشرقين لي كتبو على تاريخ د لمغريب لاسلامي ولي كدرس عوتاني الوثائق. ومن بين اشهر لمؤرخين العالميين كاين هيرودوت ؤبن عساكر ؤبن كثير ؤبن خلدون وكاين لمؤرخين لمغاربة بحال لمختار سوسي فالمعسول لي ولا مرجع لبحاثين والطلاب فتاريخ سوس ؤ هو مول سمية ديال سوس العالِمة ؤ الناصري فكتاب الاستقصا لي ولا مرجع لمؤرخين لمغاربة فتاريخ سعديين ؤ لعلويين وكاين الجزائي والفاسي والمراكشي والفيلالي وكاينين بزاف ديال لمؤرخين لمغاربة لي ساهمو في تأريخ تاريخ أندلوس ؤ لموحدين ؤ لمرابطين ولقائمة طويلة بزاف.


== عيون لكلام ==