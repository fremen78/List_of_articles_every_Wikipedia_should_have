Ibnu Haldun (hurup Arap Gundul èn Arab: أبو زيد عبد الرحمن بن محمد بن خلدون الحضرمي, Abū Zayd ‘Abd ar-Raḥmān ibn Muḥammad ibn Khaldūn al-Ḥaḍramī; idupnya: 27 Méi 1332 – 17 Maret 1406) ada satu pemikir Arab nyang bepengaru di abad ke-14. Dia punya kuarga aslinya deri Andalus. Ibnu Khaldun ngabdi ama pemerèntah dengen macem-macem cara. Cuman, kadang dia dibui. Dia pernah tinggal di Murakus, èn juga di Granada. Terus, dia pindah ke Kahirah pas dia jadi kadi. 
Kitap nyang paling mashur Ibnu Khaldun punya tulis ièlah Kitāb al-ʿibar (basa Arap: كتاب العبر 'Kitap pelajaran'), pasal sejarah dunia. Bagèan pertama, Muqaddimah (Arab: مقدمة 'Mukadimah') sering dipaké sendèwèkan. Ni buku sering dialem-alem sebagé pengrintis èlmu kemasarakatan. Dia juga' pernah nulis dia punya riwayat idup sendiri.
Ibnu Khaldun njalanin idup dalem penyarian keajegan èn emban. Dia asalnya deri kuarga ulama èn pulitisi nyang pèngèn ngidupin itu dua cita-cita. Dia bisa berasil di bidang keèlmuan lebi-lebi deri laèn-laèn bidang. Dia wapat ari tanggal 17 Maret 1406, atu bulan abis dia punya pemilihan keenem bakal jabatan kadi mashab Maliki.


== Ruju'an ==