Un seismo, tremor de terra o terremoto, es le resultato del brutal discarga del energia inmagazinate in le crusta terrestre, principalmente in fallias cargate per le movimento relative intra plattas tectonic. Iste discarga causa undas seismic in le solo. Le nove equilibrio es sovente instabile; isto explica que replicas del seismo pote surger.
Al superfacie del terra, le manifestation de seismos es un tremor del terra. Iste tremores pote dislocar terra, damnificar edificios sur le terra. Seismos pote causar seismos secundari, activitate vulcanic, e avalanches. Seismos cuje epicentro esse cerca o sub le oceano pote causar tsunamis.
In usage commun, seismo se refere a ulle evento seismic, sia natural sia causate per humanes, que genera undas seismic. Le majoritate del seismos es causate per le glissamento subite de plattas tectonic, ma pote esser causate per activitate vulcanic, detonationes de minas o provas nuclear.


== Characterisation ==

Le amplitudos del undas de displaciamento pote esser registrate per seismographos o seismometros.
Le seismo es characterisate:

intrinsecamente, per su magnitude, un quantification in scala logarithmic del fortia del seisme: un puncto de magnitude pote representar un energia plus grande de circa un factor 30. Le magnitude es un scalar initialmente basate sur le undas mensurate (seismogrammas) e coherente con le ancian scala de Richter (ma ubi le ancian grados es reimplaciate per un mensuration continue). Depois, se utilisa le magnitude de momento Mw, basate sur le impulsion liberate (fortia x displaciamento). Un magnitude Me basate sur le parte del energia radiate per undas pote esser plus representative del damnos.
localmente, per su intensitate, un scale que characterisa le importantia del damnos in un loco particular;
su foco (o hypocentro), le loco subterranee de ubi le seismo se diffunde, e su epicentro que es le projection (fr) del foco al superficie del sol.
Seismos de magnitude de 3 o minus son quasi imperceptibile; seismos de magnitudes de 7 o plus pote causar damno significante in areas large. Le plus grande seismo del historia recente esseva le seismo de Valdivia in 1960 (es) (Chile) con un magnitude estimate a 9.5.


== Seismologia ==
Le studio de seismos es le seismologia. Le activitate seismic de un area se refere al frequentia, typo, e magnitude del seismos in un area trans un periodo de tempore.


== Referentias ==