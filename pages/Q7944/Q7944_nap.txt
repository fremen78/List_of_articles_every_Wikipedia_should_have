Ne tarramute (AFI: /tarːa'muːtə/) è na trettéteca veloce é cchiù o méne fòrte de la cròšta terrèštra ch'arriva a la mbrevvisa. Ne vè da gle spuštamènde de ndrasatte de la massa pretosa che šta sottetèrra. Sse spuštamènde fa scì n'energía dénd'a na zzòna de la Tèrra chiamata ipeciéndre, ch'è gle punde cchiù prefunne andó z'è spaccata la ròccia. Da quište ze críane na sèrie d'onne elášteche, chiamate onne sísmeche, che cúrrene da tutte le parte facènnese sendì pure ngòpp'a la Tèrra. Mméce cchiù ngima z'è criata quélle che ze chiama crètta.
Gle pòšte ngòpp'a la Tèrra che ze tròva ritte ritte ngim'a gl'ipeciéndre ze chiama piciéndre.
Gle rame e la giufíseca che študia sse fenòmene è la sismeleggía.
Fave ne muare tarramute ogne juorne (cchiù o méne ciéndemila a gl'anne), ma de la cchiupparte nen ze n'accòrie nesciune ca suó truoppe débbele.


== Uríggene e gle nome ==
Ne vè da le latine terrae motus, ch'ò dice "scutrata de la tèrra".


== Variande dialettale cominése ==
tarramute (Aluite, Galleniare);
tèrramúte /tεrːa'muːtə/ (Sande Renate);
tuarramute /twarːa'muːtə/ (Atini).


== Scale ==
Fra le scale addeprate pe ammeserà la fòrza de ne tarramute, ze puonne mendevà:

la scala Rossi-Forel (scritta RF) ;
la scala Medvedev-Sponheuer-Karnik (scritta pur MSK) ;
la scala de Mercalli (scritta MM dénd'a la verzione cagnata) ;
la scala Shindo de l'aggenzía meteorelòggeca giappunése ;
la scala macresísmica aurepéa (scritta EMS98).


== Gle tarramute cchiù ruosse e gle XX é de gle XXI sècule ==

Classífeca basata pebbía de la magnetude:

Valdivia, Cile - magnetude 9,5 - 22 maje 1960
Štritte e Prince William, Alaska - magnetude 9,2 - 28 marze 1964
Sumatra, Indenésia - magnetude 9,1 - 26 deciémbre 2004
Kamchatka, Russia - magnetude 9,0 - 4 neviémbre 1952
Sendai, Giappone - magnetude 8,9 - 11 marze 2011
Pe dellà de la còšta de gl'Équatòre - magnetude 8,8 - 31 jennare 1906
Tarramute de gle Cile de gle 2010 - magnetude 8,8 - 27 febbrare 2010
Ísere Rat, Alaska - magnetude 8,7 - 4 febbrare 1965
Sumatra, Indenésia - magnetude 8,7 - 28 marze 2005
Haiyuan, Cina - magnetude 8,6 - 16 deciémbre 1920
Assam, Tibet - magnetude 8,6 - 15 aušte 1950
Ísere Andreanof, Alaska - magnetude 8,6 - 9 marze 1957
Reggione de Atacama, Cile - magnetude 8,5 - 11 neviémbre 1922
Penísera de Kamchatka, Russia - magnetude 8,5 - 3 febbrare 1923
Muare de Banda, Indenésia - magnetude 8,5 - 1 febbrare 1938
Ísere Curile, Russia - magnetude 8,5 - 13 ottobbre 1963
Giacarta, Indenésia - magnetude 8,5 - 12 settiémbre 2007
Arequipa, Camana, Perù - magnetude 8,4 - 23 giugne 2001
Cettà de gle Mèsseche, Mèsseche - magnetude 8,3 - 19 settiémbre 1985
Ica, Perù - magnetude 8,0 - 15 aušte 2007