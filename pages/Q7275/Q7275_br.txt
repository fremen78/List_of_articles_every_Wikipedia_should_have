Ar Stad (stad da lod) zo unan eus stummoù aozadur politikel ur vro. 
Bevennet eo gant harzoù ar Stadoù all, ha lakaat a ra he lezennoù da dalvezout war he zachenn, war zouar ha war vor zoken (komz a reer neuze eus eus an domani war vor) . 
Peurvuiañ e klasker disheñvelout:

ar vro, a zo un dachenn douar
ar Stad, hollad an aozadurioù politikel
ar gouarnamant, a zo unan eus aozadurioù ar Stad
ar vroad, an dud a zo er vro.

Gant Max Weber eo bet termenet evel an aozadur nemetañ a c'hall ober gant an nerzh hervez al lezenn en ur vro bennak, an nerzh o vezañ an arme, ar polis, ar velestradurezh, al lezioù-barn. 


== Stadoù ==
An holl vroioù zo rannet en un doare bennak, evit aesaat ar melestriñ . Darn e rannvroioù, darn e departamantoù, kemm a ra ar gerioù hervez ar broioù hag ar Stadoù.
Stadoù dizalc'h zo a zo rannet etre Stadoù all, ha n'int ket dizalc'h. 
Komz a reer neuze eus Stadoù emren, pe Stadoù kevredet, e diabarzh Stadoù kevredadel.


== Stadoù kevredadel ==
Setu ul listennad Stadoù kevredadel:

Alamagn, rannet e "länder" emren ;
gwelout Stadoù Alamagn
Aostralia, rannet e Stadoù ;
gwelout Stadoù Aostralia
Aostria
gwelout Stadoù Aostria
Arc'hantina, rannet e proviñsoù;
gwelout proviñsoù Arc'hantina
Belgia, rannet e "kumuniezhioù" ha "rannvroioù" ;
Brazil, rannet e Stadoù ;
gwelout Stadoù Brazil ;
an Emirelezhioù Arab Unanet, rannet en emirelezhioù ;
India, rannet e Stadoù ;
Mec'hiko, rannet e Stadoù ;
gwelout Stadoù Mec'hiko
Kanada, rannet e proviñsoù ;
Spagn, rannet e "kumuniezhoù emren" ;
Stadoù-Unanet Amerika, rannet e Stadoù ;
Suis, rannet e kantonioù emren ;
gwelout kantonioù Suis
Yougoslavia gozh, rannet e republikoù emren.


== Ar Stadoù (dael) ==
E amzerioù ar gladdalc'helezh e veze dailoù a vode meur a stad, da lavared eo rummad tud hervez o stad sokial. E meur a riegezh europat e veze kavet anvadurioù evel États (galleg) pe States (saozneg) ou Staten (yezhoù germanek).


== Lavaredoù ==
« Me eo ar Stad » (lavaredenn amwir lakaet war gont Loeiz XIV (Bro-C'hall))
« Mard eo kreñv ar Stad e wask warnomp; mard eo gwan ar Stad e varvomp. » (Paul Valéry)
« Pezh en deus graet eus ar Stad un Ifern war an douar eo o deus klasketan dud ober o faradoz anezhi dres » (Friedrich Hölderlin)
« Me zo aet, met ar Stad a chomo. » (Loeiz XIV (Bro-C'hall))
« Pep tra er Stad, netra e-maez ar Stad, netra enep ar Stad. » (Benito Mussolini)


= Pennadoù nesañ =
Stad emveliek
Politikerezh etrebroadel
Ar Stadoù