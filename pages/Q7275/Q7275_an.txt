Un estau (u estato) ye o conchunto d'institucions que poseyen l'autoridat ta establir as normas que regulan una sociedat, tenendo sobiranía interna y externa sobre un territorio definito. En a definición de Max Weber, o estado ye una organización que reclama ta sí mesmo "monopolio sobre a violencia lechitima"; por ixo, aintro d'o estado s'incluye a institucions tals como as fuerzas armatas, l'administración publica, os tribunals y a policía. A mas, s'incluyen aintro d'a organización estatal aquellas resultants d'a división de poders, y atras mas sotils, pero propias d'o estado, como a moneda.
O concepto d'estado no ha de confundir-se con o de Gubierno. O estau son as institucions permanents, mientres que o gubierno ye o conchunto de gubernants que eixercen cargos mientres un periodo de tiempo limitato.


== Estaus, países y nacions ==
Os termins país, estau y nación son relacionatos y a sobén s'entibocan y s'emplegan como sinonimos, pero estrictament se refieren a conceptos diferents:

un país ye una aria cheografica.
una nación ye un grupo humán.
un estau ye una estructura politica.


== Se veiga tamién ==
A lista d'estaus d'o mundo.