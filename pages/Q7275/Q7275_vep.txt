Valdkund om ristitkundan organizacii ohjandusen da vägen eriližidenke mehanizmidenke, se om suverenižusenke i paneb oiktuzližid järgendusid märitud territorijal. Nügüd'aigan kaik kuivma Mal Antarktikas päiči i valdmered randoidenno oma jagadud läz kaks'sadan valdkundan keskes.
Ku valdkundad da ohjastused oma vaumhed sädamha diplomatižid kesksidoid objektanke, ka se om tundištadud valdkundaks. ÜRO:n kaikenaigaižed ühtnijad oma pävaldkundoikš, ned oma voimusenke panda kel'dod pätindoiden vägehe.
Valdkund tomotab ičeze radmižhe kaik ristitištod, rahvahanikoid. Personid rahvahanikuseta nimitadas apatridoikš.
Valdkundan olendan tundused:

Alusenpanijoiden dokumentoiden olend, kus valdkundan sädandan met da tegendad oma kirjutadud: konstitucii, sodadoktrin, käskusišt.
Ohjanduz da planiruind: publine tobmuz (parlament, ohjastuz, käskuzkund), oiktuzline sistem, finansine sistem da ičeze rahaühtnik, valdkundaline radmine, alištunuded organizacijad (armii, policii, sijaližed administracijad).
Ičezkaluišt (varad da resursad), territorii.
Ristitišt da pälidn, valdkundaline kel' (keled).
Suverenitet, rahvahanikuz da valdkundaližed simvolad (flag, valdkundznam, gimn).


== Homaičendad ==