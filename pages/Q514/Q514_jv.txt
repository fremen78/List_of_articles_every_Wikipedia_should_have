Anatomi (asalé saka basa Yunani ἀνατομία anatomia, saka  ἀνατέμνειν anatemnein, tegesé ngiris) iku cabang biologi kang gegandhéngan karo struktur lan organisasi saka makluk urip. Ana uga anatomi kéwan utawa zootomi lan anatomi tetuwuhan utawa fitotomi. Sapérangan cabang èlmu anatomi yaiku anatomi perbandhingan, histologi, lan anatomi manungsa.


== Anatomi kéwan ==
Anatomi kéwan iku sinebut anatomi perbandhingan utawa morfologi kéwan. Manawa arep nyinaoni struktur manéka warna kéwan, lan sinebut anatomi mirunggan manawa mung nyinaoni sakjenis kéwan.


== Anatomi manungsa ==

Saka kagunaané, pérangan paling wigati anatomi mirunggan iku nyinaoni manungsa kanthi manéka warna pendekatan kang béda.
Saka pérangan medis, anatomi kapérang saka manéka warna pengetauan bab wangun, papan panggonan, ukuran, lan gandhéngan manéka warna struktur saka badan manungsa séhat saéngga sok diarani anatomi deskriptif utawa topografis.
Karumitan badan manungsa njalari mung sithik ahli anatomi manungsa profésional kang bener-bener nguwasani babagan èlmu iki; sapérangan gedhé duwé spesialisasi ing pérangan tartemtu kaya utek utawa pérangan njero.
Anatomi topografi kudu disinaoni kanthi mbedhah lan mriksa makaping-kaping ing badan manungsa kang wus mati (kadaver).
Anatomi ora mung sakedhar èlmu biyasa, nanging kudu bener-bener duwé kaakuratan kang dhuwur amarga bisa dipigunaaké ing situasi kang darurat.
Patologi anatomi iku èlmu bab organ kang duwé kelainan lan ana ing kaanan lara. Èlmu iki diterapaké kanggo manéka warna tujuan kaya bedhah lan ginekologi.


== Anatomi modhérn ==
Saiki anatomi dikenal dadi èlmu kang kasusun sistematis. Pendhak pérangan anatomis (kaya saraf, arteri, lan liyané) diklumpukaké miturut sistem organé. Tujuanné yaiku kanggo nggampangaké pamahaman pérangan mau ing èlmu liyané kaya fisiologi, bedhah, lan patologi.


== Pirsanana uga ==
Istilah panggonan anatomi
Istilah obahan anatomi
Sajarah anatomi
Istilah pérangan anatomi kang asalé saka jeneng wong
Anatomi manungsa
Organ (anatomi)


== Pranala njaba ==

Neuroanatomy iku situs jurnal taunan bab neuroanatomi klinis.
Atlas Otak Primata kanthi Résolusi Dhuwur
Atlas anatomi online gratis
NPAC Visible Human Viewer Archived 2004-04-01 at the Wayback Machine.
Kamus kedhokteran online
Anatomy of the Human Body déning Henry Gray
Sumber Online Radiologi Anatomi
Gray's Anatomy wiki Archived 2013-07-03 at the Wayback Machine.
http://immunity-info.net Archived 2021-04-17 at the Wayback Machine.
Anatomy Atlases - Perpustakaan anatomi digital
Instant Anatomy - Website anatomi online