Сања Крешталица (18. фебруар 1987., Сарајево СР БиХ) је универзитетски наставник на Правном факултету Универзитета у Источном Сарајеву. 


== Биографија ==
Дипломирала је на Правном факултету Универзитета у Источном Сарајеву 2010. године. Мастер рад под насловом „Регионални системи заштите људских права“ одбранила је на Правном факултету Универзитета у Београду 2013. године. Докторску дисертацију на тему „Положај појединца у међународном праву“ одбранила је на Правном факултету Универзитета у Београду 2019. године. 
На Правном факултету Универзитета у Источном Сарајеву ради од 2012. године. У звање вишег асистента на ужој научној области Међународно право изабрана је 2014. године, а у звање доцента на поменутој научној области изабрана је 2020. године. Држи вјежбе из предмета Међународно јавно право и Институције и право Европске уније.
Учествовала је на бројним семинарима, летњим школама и конференцијама у земљи и иностранству, од којих су најистакнутије љетња школа из Међународних људских права на Међународном институту за људска права у Стразбуру (2011), те једномјесечни програм Хашке академије за међународно право из области Међународног јавног права (2014). Као стипендиста Министарства просвјете и културе Републике Српске, учествовала је у програму међународне размјене академског особља, те је као гост истраживач боравила на Међународном институту за људска права у Стразбуру (2015) и Макс Планк институту за компаративно јавно право и међународно право (2016) .


== Библиографија ==
Именовање судија Европског суда за људска права у свјетлу начела независности правосуђа, Зборник радова „Међународни стандарди о независности судства и самосталности тужилаштва“, Удружење за међународно кривично право, Дрвенград, 2016;
Компаративна анализа система заштите људских права у регионима, Зборник радова „Владавина права и правна држава у региону“, Правни факултет Универзитета у Источном Сарајеву, Источно Сарајево, 2014;
Implementing the European Convention on Human Rights in the Legal Space of Bosnia and Herzegovina, European Public Law Series vol CXV, European Public Law Organization - Faculty of Law University of East Sarajevo, Athens, 2015 


== Види још ==
Универзитет у Источном Сарајеву
Правни факултет Универзитета у Источном Сарајеву
Источно Сарајево


== Референце ==