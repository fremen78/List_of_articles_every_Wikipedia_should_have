Lis Crosadis forin une cjadene di operazions, no nome militârs, prontadis dal papât, che al voleve tornâ a puartâ i lûcs de Tiere Sante sot il domini de cristianitât.
Lis Crosadis scomençin intôr dal XI scecul par finî ator dal XIII. Le tiere Sante jere controlade, al timp, dai musulmans. La motivazion principâl e jere chê di permeti ai pelegrins cristians di podê lâ a preâ in chei lûcs indulâ Jesu Crist al jere vivût e dulà che al veve predicjât. Ma si zontin ancje motivazions di tipo economic e comercîal. Chest al è il câs de Republiche di Vignesie, che e rive adore a puartâ i vuerîrs crosâts cuintri lis citâts di Zare e Costantinopoli.
Bisugne ancje dî che no dutis lis crosadis forin combatudis cuintri i musulmans: la crosade dai albigês fo combatude cuintri i Catârs de France meridionâl.
La peraule crosade e à cjapât un significât plui larc: e po volê dî ancje une vuere menade par motîfs religjôs,ideologics e sociâi.
Dut al è scomençât cuant che i pelegrins che a levin intes Tieris Santis a vegnin acompagnâts da cavalîirs armâts (Prime Crosade) par difindisi dai Turcs che a jerin deventâts pericolôs, tant che a jerin deventâts un pericul ancje pa lis popolazions locâls.
Ancje se i Turcs a jerin musulmans come lis popolazions locâls, no fevelavin la lôr lenghe e il robâ e il maçâ cuintri i pelegrins cristians al devente simpri plui frecuent, tant che cui che al voleve lâ a preâ in Tiere Sante, al scugnive lâ acompagnât da vuerîrs armâts.
Cuant che la Tiere Sante e jere sot le sovranitât dai Arabos,le Tiere Sante e jere une vore plui sigure, ma il Pape Urbano II, al concili di Clermont dal 1095, al dîs che cui che al voleve lâ in Tiere Sante, al veve di lâ armât. Disint che ' ancje Diu lu voleve ' (Deus vult) al è inizi di un rivâ di pelegrins mai vidût prime, in tai lûcs sants de Cristianitât


== Bibliografie (par talian) ==
Riley-Smith Jonathan, Al seguito delle crociate: origine, storia, evoluzione, Di Renzo Editore, 2000
Runciman Steven, Storia delle crociate, Einaudi, 2005
Jean Richard, La grande storia delle crociate, Newton & Compton, 1999


== Liste des Crosadis ==
Crosade dai ' peçotârs '
Crosade dal 1101
Prime Crosade
Seconde Crosade
Tiarce Crosade
Cuarte Crosade
Crosade dai albigês
Crosade dai frus
Cuinte Crosade
Seste Crosade
Setime Crosade
Crosade dai ' piorârs '
Otave Crosade
Novesime Crosade