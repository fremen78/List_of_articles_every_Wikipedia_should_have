An Imperyong Gupta iyo an imperyo kan suanoy na Indya na nag-eksister poon kaidtong kaamayi kan ika-4 na siglo sagkod kan kaamayi kan ika-6 na siglo CE. Sa saiyang zenith, poon kan haros 319 sagkod kan 467 CE, nasasakopan kaiyan  an kadaklan kan Subkontinenteng Indio. An panahon na iyan pigkonsiderar bilang Bulawan na Panahon kan Indya kan mga historyador. An namamayong dinastiya kan imperyo tinogdas ni Sri Gupta, asin an pinakanotableng namamayo kan dinastiya iyo sinda Chandragupta I, Samudragupta, Chandragupta II asin Skandagupta. An ika-5 siglo CE na pararawitdawit na Sanskrit na si Kalidasa krinideto an mga Gupta na igwa nin sinakyada haros duwampulong kahadean, sa laog asin sa luwas kan Indya, kabali an mga kahadean kan Parasikas, an Hunas, an Kambojas, mga tribo na namomogtak sa solnopan asin sa subangan kan Kab√¢ban kan Oxus, an Kahadean kan Kinnara, Kiratas, asin iba pa.


== Toltolan ==