Gupta impeerium (sanskriti keeles गुप्त साम्राज्य, Gupta Sāmrājya) oli Indias umbes 320–550 asunud suurriik, mis kattis suurema osa India subkontinendist. 
Riigi rajas Maharaja Sri Gupta ning talle järgnenud Gupta dünastia oli üks klassikalisi tsivilisatsioone. Guptade valitsusaega iseloomustanud rahu ja majanduslik õitseng aitasid kaasa teaduse ja kunstide arengule. Seda aega nimetatakse India kuldajastuks tänu loodusteaduse, tehnoloogia, insenerikunsti, kirjanduse, kunsti, loogika, matemaatika, astronoomia, religiooni ja filosoofia ulatuslikule arengule, mis pani aluse tänapäeval tuntud hindi kultuurile. 
Gupta dünastia tuntuimad valitsejad olid Chandra Gupta I, Samudra Gupta Suur ja Chandra Gupta II Suur 4. sajandi sanskriti luuletaja Kalidasa väitel vallutasid Guptad umbes 21 kuningriiki nii Indias kui ka kaugemal.