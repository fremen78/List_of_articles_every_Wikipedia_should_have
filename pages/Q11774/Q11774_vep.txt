Guptan imperii (sanskr.: गुप्त gupta, hindi: गुप्त राजवंश gupt raadžavanš «Guptan dinastii») oli valdkund Indijan pohjoižpalas Gupta-dinastijan ohjandusen al. Oli olmas 4.-6. voz'sadoil, korged aig oli vll 319−467, čihozi äjihe valdkundoihe 6. voz'sadan lopus.
Guptoiden aig oli gollemb mi edeline Kušanan imperii, induizm änikoiči todesižikš möhemba. Valdkundaline ohjanduzkund ei ole mugoi ijerarhine, kut amuižes Maurjiden imperijas (5 mln km²). No kul'turan kanonad jäiba Guptan imperijan aigaspäi indijalaižiden rahvahaližes literaturas, kuvadamižčomamahtos, arhitekturas, filosofijas.
Valdkundan kaiken olendan aigan kulutihe znamasižid varoid alištamha separatizman vezoid. Čandragupta II-maharadžan jäl'gnikad vediba sodoid pohjoižes uzid kalaidajid vaste — eftalitoid (vauktad hunnad). Tegend oli jüged Gupta-dinastijan ezitajiden ičekeskeižiden ridoiden tagut. Guptoiden territorii poleni severzihe-se kerdoihe 6. voz'sadan keskele, nügüdläižen Indijan kaik pohjoine oli okkupiruidud eftalitoil.


== Gupta-dinastijan carid ==
Šri-Gupta (240−280)
Ghatotkačagupta (300−320, Šri-Guptan poig, ezmäine maharadž-arvonke)
Čandragupta I (320−350)
Samudragupta (350−376)
Čandragupta II (376−415)
Kumaragupta I (415−455)
Skandagupta (455−470)
Kumaragupta II (470−475)
Budhagupta (475−500)
Vainjagupta (500−515)
Narasimhagupta (515−530)
Kumaragupta III (530−540)
Višnugupta (540−550)


== Homaičendad ==