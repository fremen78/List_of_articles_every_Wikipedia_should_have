Dat Guptariek beheerschen de Liddmaten van de Guptadynastie in de Tied van 320 bet 550. Dat Riek strecke sik över den gröttsten Deel van Noordindien un den ööstlike Pakistan. De Tied van den Guptariek geld os ene gollen Tied för de Wetenschop, Mathematik, Astronomie, Religioon un Philosophie in den oolden Indien. De Könnings in de Guptadynastie weren hinduistsch oder buddhistsch.
De Guptadynastie stammer warrschienlik uut Bengalen. To’n Beginn van den 4. Jaarhunderd beheerschen de Guptas man een paar lüttke Könnignrieke in Mahagadha un den Gebeed wat vandage Uttar Pradesh es.
Wat wi över dat Riek weet, krieget wi up Münten, Inschriften, Monumenten un schreven Borns up Sanskrit to weten. De Guptaheerscher weren grote Veröverers un kunnen dat Riek good verwalten. 


== Guptadynastie ==
De Guptadynastie beheersche dat Guptariek
To den wichtigsten Heerscher tellt:

Chandragupta
Samudragupta
Ramagupta
Chandragupta II
Kumaragupta I
Skandagupta
Narasimhagupta
Buddhagupta
Purugupta
Vishnugupta
Pushpak


== Münten ==
De Guptas weren de Eersten, de för dat ganse Riek Münten prägen. So wiesen se den Riekdom van de Dynastie, man kunnen dat Riek so ook better verenigen


== Weblenken ==

Historie van’n Guptariek (engelsch)
Münten in’n Guptariek (engelsch)


== Literatuur ==
Hermann Kulke, Dietmar Rothermund: Geschichte Indiens. Von der Induskultur bis heute. 2. Uplage. C.H. Beck, München 2010, ISBN 978-3-406-60414-0.
Fred Virkus: Politische Strukturen im Guptareich (300–550 n. Chr.). (= Band 18 der Asien- und Afrika-Studien der Humboldt-Universität, Berlin). Harrassowitz-Verlag, Wiesbaden 2004, ISBN 3-447-05080-2.
Joanna Gottfried Williams: The Art of Gupta India. Empire and Province. Princeton University Press, Princeton 1982, ISBN 0-691-03988-7.