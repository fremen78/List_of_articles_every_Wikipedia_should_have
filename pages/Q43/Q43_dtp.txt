Turki, ointutunan sabaagi Republik Türkiye, nopo nga podun i poinladsong id Anatolia id Asia Kotonobon, miampai soboogian nopo wilayah tokoro oinrurunan sabaagi Thrace Kosilahon id Eropah kabaatan kosilahon. Miwolit ii miampai Rahat Oitom id koibutan; Georgia, Armenia, Azerbaijan, om Iran ponong id kosilahon; Iraq, Syria, om Rahat Mediterranean ponong kabaatan; om Rahat Aegean, Greece, om Bulgaria ponong id kotonobon. Turki nopo nga kiwaa lobi mantad 85 riong tulun; kogumuan nopo diolo nga tinaru Turki, om tinaru Kurdi nopo nga tinimungan tinaru minoriti bobos agayo. Sabaagi iso pogun sekular nokohimagon, populasi nopo do Turki nga majoriti do Silam. Ankara nopo nga ibu negara do Turki om kakadayan koduo agayo id Turki, om Istanbul nopo nga kakadayan bobos agayo om nogi longkod ekonomi om kousinan pogun, om nogi kakadayan bobos agayo id Eropah. Kkadayan oponsol di suai nopo nga İzmir, Bursa, om Antalya.


== Pinomungaranan ==
Ngaran nopo do pogun diti id suang Boros Turki ii no Türkiye asil penasaban etnonim Türk momoguno kolimpupuson abstrak –iye i kirati "sanganu", "tanah" toi ko' "kokomoi" (minolos –iyya Boros Arab kaagal do kolimpupuson –ia id suang boros Yunani om Latin). Ponuatan nokopogulu istilah "Türk" toi ko' "Türük" sabaagi autonim poinsuang id nuut ponuatan Orkhon do tinaru Göktürk (Turki Samawi) mantad Asia Tengah (c. abad ko-8 M). Pinosiliu o Tu–kin sabaagi kointalangan mantad di toun 177 SM po sabaagi ngaran pomolohou tulun Cina do mogigion ponong id kabaatan do Konuluan Altai id Asia Tengah. Ngaran Melayu "Turki" nopo nga mantad Boros Latin Pertengahan ii noTurchia (s. 1369) maya boros Inggeris. Ngaran nopo diti nga haro id boros nontodon id suang boros Yunani, ii no Tourkia i gunoon do bansa Byzantium di pogulu i montok mongomoi Hungary ontok zaman pintangaan (tu kiwaa piagalan leluhur do Tulun Hungary om Turki nga, mimpuun nodi yolo momoguno ngaran diti montok mongomoi kinoyonon taklukan Seljuk id Anatolia ontok hotusan toun kalapas Pisangadan Manzikert ontok toun 1071.


=== Pongunsuban ngaran "Türkiye" ===
Ontok Momuhau 2021, minapalabus i Ponorikohon Recep Tayyip Erdoğan iso suat pekeliling do nuru oinsanan kakamot eksport pomogunan onuan label Made in Türkiye ("Wonsoi do Türkiye") om monuduk kopoguluanan (pengutamaan) ngaran 'Türkiye' id suang piromutan do kotinanan pomorinta; minanahak do pounayan o pekeliling dii do pomilian ngaran Türkiye gama gatang dau i "mongobi om panakatanda koubasanan, ketamadunan om woyo-woyo bansa Turki". Minanahak nogi abal potilombus o Saluran TRT World kokomoi kosimbanon dii montok mongilag koborulongon miampai hogot kirati manuk belanda id suang boros Inggeris i polombuson nogi sabaagi turkey.


== Nuut ==


== Sukuon ==


== Noputan labus ==

Umum

OECD Data | Türkiye
 Geographic data related to Turki at OpenStreetMap
Podtuongisan

 Wikimedia Atlas of Turkey
Go Türkiye – Türkiye's official tourism portal
Official website of the Ministry of Culture and Tourism

Porinta

Official website of the Presidency of the Republic of Türkiye
Official website of the Grand National Assembly of Türkiye
Ekonomi

Official website of the Ministry of Economy