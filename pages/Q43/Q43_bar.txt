De Tiakei (tiakisch: Türkiye Cumhuriyeti (TC), Republik Tiakei, deitsch: Republik Türkei) is a Stoot in Asien (97 Prozent vo da Stootsflächn) und Eiropa (3 Prozent vo da Stootsflächn).


== Gschicht ==
De Tiakei is da Nochfoigestoot vom Osmanischs Reich nachm Easchtn Wödkriag. Da Stootsgrinda is da Mustafa Kemal Atatürk, dea wo de Tiakei durch gsejschoftliche Reforma nachm Vorbuid vo Eiropa modeanisiad hod. Nachm Kriag mit Griachaland is 1922 zu am "Bevejkarungsaustausch" kema. Im Zwoatn Wödkriag wor de Tiakei nua wenig betroffn. As Militär hod eftas amoi putscht, 1989 zum drittn Moi. Ab da Mittn vo de 1980er Joa is aa da Kurdnkonflikt effentli worn. 1998 is da PKK-Chef Abdullah Öcalan gfanga gnumma worn. Seitm 3. Oktoba 2005 steht de Tiakei in Beitrittsverhandlunga mit da EU.


== Politik ==
Seit 2002 is a neie Regierung unta da Führung vo da islamischn Partei fia Gerechtigkeit und Entwicklung (AKP) am Ruada. Da wichtigste Mo vo da AKP is da Recep Tayyip Erdogan, de wos vo 2003 bis 2014 Ministerpräsident vo da Tiakei wor, und seit 2014 da Präsident vom Laund is. 
De Tiakei versteht si ois a laizistische Republik, und tradizionellerweis siagt si des Militär ois Wächta vo dera Politik. Owa seid in Erdogan seiner Regierungszeit is des Militär immer mehr entmochtet wurn.


== Einwohna ==
Am 1. Jenna 2008 hod de Tiakei 70.586.256 Eihwohna ghobt. De Ogobm zu de Ethnien differian je nachdem, wejchane Quejn ma nimmt. In da Tiakei lebm de foigendn Vejka: 70 bis 81% Tiakn, uma 9 bis 14 % Kurdn, 3,6 % Roma, 1,5 % Araba, 1 % Albana, 0,5 % Tscherkessen, 0,5 % Georgier und diverse åndare ethnische Gruppm und Nationalitätn wia de Pomakn, Krim Tatarn, Gadschaln, Azeri, Vallachaden, Nantinets, Abchasen, Aramäer, Armenia, Bosniakn, Bulgarn, Griachn, Lasen und aa Tschetschenen.
99,8% vo de Eihwohna san Moslems. Ummara 80% san Sunniten, 20% Aleviten.


== Wirtschafd ==
Des Bruttoinlandsprodukt pro Eihwohna war 2007 7.197 US-Dollar. De Inflazion war 2002 no bei 32 %. 2005 is de oide „Tiakische Lira“ durch de „Neiche Tiakische Lira“ (Yeni Türk Lirası) ersetzt worn, de Inflazion is iatz in ebba bei 7 %.
Seit 1996 hod de Tiakei a Zollunion mit da EU, in de 51,6 % vo de Exporte gengan. De Industrie in da Tiakei is um des Marmara-Gebiet rund um Istanbul ogsiedelt. De Tiakei is a großa Textui- und Glosliefarant, da Fremdnvakea spuit aa a wichtige Roin.


== Galerie ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Beleg ==


== Im Netz ==

Kultur- und Tourismusministerium
Türkei Almanach 2007

...