A̱byin Turukya (Turukya: Türkiye, yei /ˈtyɾcije/; Shong: Turkey), á̱ lyen ma̱ng a̱lyoot a̱gwomna̱ti nka nang Ri̱pobi̱lik Turukya wu (Turukya: Türkiye Cumhuriyeti /ˈtyɾcije dʒumˈhuːɾijeti/; Shong: Republic of Turkey) a̱ni, yet a̱byin kya ka̱ shyia̱ di̱n kap 
di̱ fam Jenshyung A̱siya di̱n kap di̱ fam A̱tak a̱tyin Yurop a̱ni. Ka̱ byia̱ a̱gi̱gak ma̱ng Helat ma̱ng Buli̱geriya di̱ fam a̱za-jenshyung hu; A̱dyundyung Kyai A̱sa̱khwot wu di̱ fam a̱za hu; Jiyojiya di̱ fam a̱za-a̱tyin hu; A̱rmeniya, A̱za̱ri̱baijan, ma̱ng Iran di̱ fam a̱tyin hu; Irak di̱ fam a̱tak-a̱tyin hu; Suriya ma̱ng Kyai A̱sa̱khwot Meditaroniya hu di̱ fam a̱tak hu; ma̱ng Kyai A̱sa̱khwot A̱gea hu di̱ fam jenshyung hu. A̱turukya ba, bibya byia̱ a̱di̱di̱t shi wu ma̱ng shi á̱niet a̱byin hu a̱wot A̱kurudi ba si̱ byia̱ a̱da̱dei shi wu a̱ swak ma̱ng shi mami a̱cyuang nnwap na a̱ni. A̱keangtung nka ka, kikya yet A̱nkara ma̱nang a̱gba̱ndang a̱keang nka wu a̱ swak ma̱ng shi hu a̱ si̱ ka yet a̱ka̱wa̱tyia̱ naat mbwuot a̱ka̱kurum ka si̱ yet Itambut.