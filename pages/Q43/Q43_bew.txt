Turki (hurup Arab Gundul: تركى) atawa Turkiah (hurup Arab Gundul: تركية; basa Turki: Türkiye) atawa resminya Kiblik Turki (hurup Arab Gundul: کبليک تركى; basa Turki: Türkiye Cumhuriyeti) entu atu negara anterbenua nyang kebanyakannya ada di Semenanjung Anatoli di Asia Kulon, èn sebagèan kecit di Semenanjung Balkan, di Èropa Kidul-wètan. Ni negara watesan ama Laot Item di lornya; Géorgi – di belah lor-wètannya; Lemènder, Asèrbaijan, èn Iran – di blètannya; Irak – di belah kidul-wètannya; Suriah èn Laot Tenga – di bekidulnya; Laot Égé – di bekulonnya; srènta Yunani èn Bulgari – di belah lor-kulonnya.
Turki entu atu kiblik. Ada 81 propinsi di Turki. Turki punya mata uang nama lira Turki. Adapun hopstadnya entu Angkara, atu kota di wilayah sintrem, nama Anatoli. Mar, sintrem budaya èn èkonominya entu ada di belah Èropanya, ya'entu di Stambul.


== Ruju'an ==