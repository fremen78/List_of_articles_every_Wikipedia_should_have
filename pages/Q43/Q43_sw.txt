Uturuki (Jamhuri ya Uturuki; kwa Kituruki: Türkiye Cumhuriyeti) ni nchi ya kimabara kati ya Asia na Ulaya. 
Sehemu kubwa iko Asia ya magharibi lakini sehemu ndogo ya eneo lake upande wa magharibi wa Bosporus iko Ulaya. 


== Jiografia ==

Sehemu kubwa ya mipaka yake ni bahari: Mediteranea upande wa magharibi na kusini na Bahari Nyeusi upande wa kaskazini. Kwenye nchi kavu imepakana na Ugiriki na Bulgaria upande wa magharibi, Kaskazini-mashariki na Georgia, Armenia na Azerbaijan, kwa upande wa mashariki na Iran na upande wa kusini na Iraq na Syria.
Sehemu kubwa ya eneo lake ni Anatolia inayoonekana kama rasi kubwa kati ya Mediteranea na Bahari Nyeusi. Hali ya nchi ndani ya Anatolia mara nyingi ni yabisi na kilimo kinategemea umwagiliaji. 
Safu za milima zinafuatana na pwani za kusini na kaskazini. 
Sehemu ya mashariki ya nchi kuelekea Uajemi na Kaukazi ina milima mingi.
Maeneo ya pwani yanapokea mvua na huwa na rutuba.


== Historia ==
Waturuki waliwahi kuwa kiini cha Milki ya Osmani iliyounganisha mataifa mengi chini ya Sultani wa Konstantinopoli. 
Uturuki wa kisasa umetokea kama nchi ya pekee baada ya vita viwili mwanzoni mwa karne ya 20.
Jamhuri ya Uturuki ilianzishwa mwaka 1923 na jenerali Kemal Atatürk baada ya vita vikuu vya kwanza, vilivyomalizika kwa kuvunja Milki ya Osmani, na vita vilivyofuata, vya kuondoa wanajeshi wa Ugiriki na nchi nyingine walioingia ndani ya sehemu iliyokuwa imebaki baada ya kuvunjika kwa dola kubwa.
Atatürk alileta mabadiliko mengi yaliyolenga kuondoa utamaduni wa kale wa Waosmani na enzi za utawala wa sultani wa Kiislamu.
Magharibi ya nchi imeendelea sana lakini maeneo ya mashariki yamebaki nyuma.


== Nchi ya kisasa ==
Siku hizi Uturuki unalenga kuingia katika Umoja wa Ulaya.
Serikali ina utaratibu wa kidemokrasia ya vyama vingi. Utawala wa nchi ni kwa mikoa 81. 
Mji mkuu ni Ankara ulioko katika kitovu cha Anatolia.  
Mji mkubwa ni Istanbul ulioitwa zamani Konstantinopoli na zamani zaidi Bizanti: ulikuwa mji mkuu wa Dola la Uturuki hadi mwaka 1923.


== Wakazi ==
Uturuki una wakazi zaidi ya milioni 76. Wengi wao (70-75%) ni Waturuki. 
Katika mashariki ya Uturuki watu wengi ni Wakurdi ambao ni milioni 14 au takriban 20% za raia wote wa Uturuki.
Kuna mabaki madogo tu ya Wagiriki na Waarmenia waliowahi kukalia sehemu kubwa za nchi hadi mwisho wa milki ya Osmani. 
Kwenye maeneo jirani na Syria wako pia Waarabu.
Lugha rasmi na ya kawaida ni Kituruki, kinachotimika na 85% za wakazi. Hata hivyo, lugha 36 huzungumzwa nchini Uturuki, yaani 14 za asili na 22 za nje (angalia orodha ya lugha za Uturuki).
Upande wa dini, karibu wote ni Waislamu, hasa kuanzia karne ya 20 ambapo Wakristo wengi waliuawa (hasa Waarmenia) au kuhama (hasa Wagiriki). Waliobaki ni 0.2% tu. Hata hivyo Uturuki ni nchi isiyo na dini rasmi.


== Picha za Uturuki ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Tazama pia ==
Orodha ya nchi kufuatana na wakazi


== Viungo vya nje ==

Jumla
turkey.com - Topical multilingual website about Turkey.
Turkey entry at The World Factbook
Turkey profile from the BBC News
Turkey at Encyclopædia Britannica
Turkey Archived 9 Juni 2012 at the Wayback Machine. from UCB Libraries GovPubs
Uturuki katika Open Directory Project
Key Development Forecasts for Turkey from International Futures
Serikali
Official website of the Presidency of the Republic of Turkey Archived 5 Juni 2010 at the Wayback Machine.
Official website of the Grand National Assembly of Turkey Archived 23 Januari 2015 at the Wayback Machine.
Utalii

Wikimedia Atlas of Turkey
Turkey's Official Tourism Portal Archived 5 Julai 2008 at the Wayback Machine.
Official website of the Ministry of Culture and Tourism
Turkey profile from UNESCO
Turkey profile from Lonely Planet
Uchumi
Official website of Ministry of the Ministry of Economy Archived 1 Novemba 2015 at the Wayback Machine.
Macroeconomic Data for Turkey Online Archived 17 Novemba 2014 at the Wayback Machine.