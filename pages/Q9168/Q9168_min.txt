Bahaso Persia (nama lokal: Farsi, Tajiki atau Dari), adolah bahaso dari rumpun bahaso Indo-Eropa. Ditutuakan di Iran, Tajikistan, Afganistan, jo Uzbekistan. Jumlah panutua totalnyo sakitar 75 juta urang. Di Iran, panutua asali bahaso iko mancapai sakitar 60% panduduaknyo.


== Sijarah ==
Bahaso Persia tagolong anak cabang bahaso bahaso Indo-Arya. Para pakar bahaso jo sijarawan yakin baso pakambangan bahaso Persia malalui tahapan-tahapan sabagai barikuik:

Persia Kuno
Persia Tangah
Persia Modern.
Bahaso ko tagolong bahaso tatuo. Usionyo dipakirokan labiah tuo daripado bahaso Sanskerta. Bahaso ko taruih bakambang, dan salapeh Islam masuak ka tanah Persia, kurang labiah 64 persen kosakata bahaso Persia alah tapangaruah dek kosakata bahaso Arab. Salain itu unsua-unsua bahaso Yunani, bahaso Aram, bahaso Inggirih, jo bahaso Parancih sarato saketek Turki, masuak pulo ka dalam bahaso iko.


== Cabang-cabang bahaso Persia ==
Bahaso Persia sabananyo tadiri dari baragam bahaso jo varian, nan tasebar dari Iran inggo Samananjuang Khumzari di Oman. Dialek jo varian itu antaro lain:

Bahaso Dari nan ditutuakan di Afganistan, tamasuak Hazaragi.
Tajik ditutuakan di Tajikistan, tapi mamakai Huruf Sirilik
Sadangkan di wilayah Iran surang antaro lain:

Gilaki
Talashi
Luri
Tat
Persia Yahudi


== Sistem panulihan ==

Sabalun masuaknyo Islam, masyarakaik Persia mamakai duo versi huruf pado maso Pahlavi, yakni huruf nan dimodifikasi dari Bahaso Aram, dan versi ciek lai marupokan huruf asali satampek nan disabuik 'Dindapirak' atau dalam bahaso Persia Modern disabuik 'Din dabireh' (huruf suci).
Bahaso Persia modern mamakai huruf Arab jo tambahan ampek huruf untuak manulihan 'zh', 'ch', 'p', jo 'g'.


== Caliak pulo ==

Bahaso Avesta
Daftar kato serapan dari bahaso Persia dalam bahasa Indonesia