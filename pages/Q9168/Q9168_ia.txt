Persa (nomine native: فارسی, Fārsi) es un lingua iranian in le branca indo-iranian del  linguas indoeuropee que es largemente parlate in Iran, Afghanistan, Tajikistan, Uzbekistan e a alcun extento in Armenia, Irak, Bahrain, e Oman. Illo es le lingua official de Iran, Afghanistan, e Tajikistan.
Persa, cuje nomine es فارسی Fārsi ("persa"), Dari (le dialecto parlate in Afghanistan) o Fārsi-ye-Dari, pote ser classificate linguisticamente como un continuation de persa medie, le lingua religiose e litterari official de Persia Sassanian, que era un continuation de persa ancian, le lingua del Imperio Persian in le era Achaemenid.  Persa es un lingua pluricentric e su grammatica simula illo de multe linguas europee contemporari. Persa ha essite un medio pro contributiones litterari e scientific al parte oriental del mundo islamic.
Persa habeva un influentia significante al linguas in proximitate geographic, in particular altere linguas iranic que vicina lo; le linguas turchic in Asia Central, le Caucaso, e Anatolia; e etiam armenio, arabe e altere linguas. Illo habeva anque un influentia forte al linguas de  Asia del sud, specialmente urdu, e alsi hindi, punjabi, sindhi, saraiki, sylheti, e bengali.


== Referentias ==