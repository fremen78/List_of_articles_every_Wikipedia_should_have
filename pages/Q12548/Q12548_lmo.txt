Ol Sacr Roman Imper (in latin Sacrum Imperium Romanum, sigla SRI, in todesc Heiliges Römisches Reich) l'è stait un imper qe l'ha dominad dei territore ind l'Europa de mez e ocidentala. L'è nassid ind el Volt Medioev e l'è durad pressapoc milla agn. Ind el Bass Medioev l'Imper l'era vun dei duu poder universai insema a'l Papad.
La data dovrada per la fondazion l'è ol 2 fevrer del 962, ann de l'incoronazion de Oton I a imperador. La plu part de la storiografia italiana e francesa però la trata ol Sacr Roman Imper insema a l'Imper Carolinj, donca la dovra come data ol 25 dexember de l'800, qella de l'incoronazion de Carl Magn.
Ind el 1512 ol nom Sacr Roman Imper de la Nazion Jermanega (in todesc: Heiliges Römisches Reich Deutscher Nation, in latin Imperium Romanum Sacrum Nationis Germanicae), l'è diventad ufiçal, anc se l'era jamò dovrad del 1417.
L'Imper l'è stait desligad ind el 1806 de l'imperador Francesc II, qe l'è restait insé adoma Francesc I d'Austria.


== Riferiments ==
(IT) Sacro Romano Impero ind la Treccani
(IT) Sacro Romano Impero ind el Zanichelli Arqiviad qé: [1]


== Note ==