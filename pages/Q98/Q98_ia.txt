Le Oceano Pacific (le Pacifico), que se extende super un superficie de 180 000 000 km², es le oceano le plus vaste del globo terrestre. Illo comprende integremente Oceania e tocca qualque altere insulas e archipelagos que traditionalmente face parte de Asia (Japon, le Philippinas, le Indias Oriental). Illo es circumferite per Asia, Australia, America del Nord, e America del Sud, e su limite con le Oceano Antarctic es officialmente marcate a 60° de latitude sud. Le linea international de cambio de data lo transversa circa le meridiano de 180°.


== Geographia ==
Il es in le Pacifico que se trova le fossas le plus profunde del Terra, con profundidates que excede 10 000 metros in le fossas del Kuriles, del Mariannas e del Philippinas. Le Pacifico es percurrite per plure dorsales que forma a vices archipelagos linear al superficie. Illo comporta anque numerose scolios de corallo que forma atollos.


== Mares adjacente ==

Le lista sequente indica le mares adjacente al Pacifico que generalmente son considerate partes de illo. Le lista non include le mares in le region del archipelago del Indias Oriental (Indonesia).
Le limite inter le Oceano Pacific Nord e Sud es le equator.


=== le Oceano Pacific Nord ===
le Golfo de Siam
le Mar de China Meridional
le Mar de China Oriental
le Mar del Philippinas
le Mar Jalne
le Mar de Japon (Mar Oriental, Mar de Corea)
le Mar Interior
le Mar de Okhotsk
le Mar de Bering
le Golfo de Alaska
le Golfo de California


=== le Oceano Pacific Sud ===
le Mar de Tasman
le Mar del Corallo
le Mar de Salomon
le Mar de Bismarck


== Referentias ==