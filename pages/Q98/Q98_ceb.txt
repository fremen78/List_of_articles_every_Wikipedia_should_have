Ang Kalawrang Pasipiko (gikan sa Linatin nga ngalan Mare Pacificum, "linaw nga dagat", gipangalanan ni eksplorador Fernando de Magallanes) mao ang labing dako sa mga kalawran sa kalibotan. Gikan sa Artiko sa amihanan hangtod ngadto sa Antartika sa habagatan, utlanan sa kasadpan ang Asya ug Australya ug sa Amerika sa sidlakan. Sa iyang 169.2 ka milyon kilometro kwadrado (65.3 milyon milya kwadrado) gilangkopon, ang kining pinakadako nga dibsiyon sa Kalibotanhong Kadagatan– ug mao, sa hidrospera – mga 46% sa tanang tubig sa surface sa Kalibotan ug mga 32% sa total surface area sa Kalibotan, nmao nga mas dako ang Pasipiko kaysa sa tanang kayutaan sa Kalibotan. Ang ekwador mibahin niini ngadto sa Amihanang Pasipiko ug Habagatang Pasipiko. Ang Mariana Trench sa kasadpang Amihanang Pasipiko mao ang pinakalawom nga lugar sa Kalibotan, 10,911 ka metro (35,798 piyes) ang sukod. Ang Philippine Trench mao ang ikaduha sa pinakalawom.