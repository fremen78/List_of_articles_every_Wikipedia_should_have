L'Oceano Pacifico ye a masa d'augua mas gran d'a Tierra, ocupando a tercera parti d'a suya superficie. S'estendilla alto u baixo 
15.000 km dend'o Mar de Bering en l'Arctico por o norte, dic'as 
marguins concheladas d'o Mar de Ross en l'Antartida por o sud. Adube o suyo mayor amplo (de l'orden de 19.800 km), a alto u baixo 5 graus de latitut norte, estendillando-se dende Indonesia dic'a costa de Colombia. A muga occidental de l'oceano ye l'Estreito de Malaca.
O Pacifico contien alto u baixo 25.000 islas (mas que toz os atros oceanos d'o mundo combinatos), cuasi todas son situadas a lo sud d'a linia d'o Ecuador. O Pacifico cubre un aria de 179.7 millons de km². O punto mas baixo d'a superficie d'a crosta terrestre, a Fuesa d'as Marianas, se troba en o Pacifico.
O primer europeu que alufró a inmensidat de l'Oceano Pacifico estió lo fidalgo y explorador espanyol Vasco Núñez de Balboa, qui o día 25 de setiembre de 1513 dimpués d'haber preso posesión d'as suyas auguas en nombre d'os reis de Castiella, li otorgó o nombre de Mar d'o Sud a la graniza amplaria d'augua que atisbó dende una tuca situada en l'estreito de Panamá.
O suyo nombre actual ye obra d'o navegant portugués Fernando de Magallanes.
L'explorador portugués Fernando de Magallanes mientres a suya expedición arredol d'o mundo a lo servicio d'a Corona d'Espanya, nombró a iste oceano pacifico pos mientres a mayoría d'o suyo viache dende o estreito de Magallanes dic'as Filipinas, lo trobó en calma. Sindembargo, o Pacifico no perén fa honor a o suyo nombre, pos a sobén os tifons, os horacans y os tierratremos zumban as islas d'iste oceano y os litorals continentals.


== Veyer tamién ==
Mar d'o Sud.
Chile.
Hawai.
Chapón.
Perú.
Oceano.


== Referencias ==


== Vinclos externos ==
 Se veigan as imáchens de Commons sobre l'oceano Pacifico.
South Pacific Organizer
Map South Pacific
Pacific Pictures