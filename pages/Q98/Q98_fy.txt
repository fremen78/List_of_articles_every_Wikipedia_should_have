De Grutte Oseaan, Stille Oseaan of Pasifyske Oseaan, ek wol Stille Súdsee neamd, is in wrâldsee dy't tusken East-Aazje, Noard- en Súd-Amearika en Austraalje leit. De oseaan grinzet yn it noarden oan de Noardlike Iissee en yn it suden oan de Súdlike Oseaan. De Stille Oseaan is de grutste oseaan op ierde. Dy beslacht in oerflak fan 165,2 miljoen km², koartsein 32% fan it ierdoerflak; mei de seeën om de Stille Oseaan hinne beslacht de wettermassa 35% fan it ierdoerflak.


== Lannen en territoaria oan de Grutte Oseaan en syn râneseeën ==
Aazje
 Brûnei
 East-Timor
 de Filipinen
 Fjetnam
 Hongkong (Sina)
 Yndoneezje
 Japan
 Kambodja
 Makau (Sina)
 Maleizje
 Noard-Koreä
 Ruslân
 Sina
 Singapoer
 Súd-Koreä
 Tailân
 Taiwan
Noard-Amearika
 El Salvador
 de Feriene Steaten
 Gûatemala
 Hondoeras
 Kanada
 Kosta Rika
 Meksiko
 Nikaragûa
 Panama
Súd-Amearika
 Ekwador
 Kolombia
 Perû
 Sily
Oseaanje
 Amerikaansk-Samoä (Feriene Steaten)
 Austraalje
 Baker (Feriene Steaten)
 Bougainville (Papoea Nij-Guineä)
 de Chathameilannen (Nij-Seelân)
 Clipperton (Frankryk)
 de Cookeilannen (Nij-Seelân)
 Fanûatû
 Fidzjy
 Frânsk-Polyneezje (Frankryk)
 Gûam (Feriene Steaten)
 Hawaï (Feriene Steaten)
 Howland (Feriene Steaten)
 Jarvis (Feriene Steaten)
 Johnston (Feriene Steaten)
 de Kermadeceilannen (Nij-Seelân)
 Kingman Reef (Feriene Steaten)
 Kiribaty
 de Koraalsee-eilannen (Austraalje)
 Lord Howe (Austraalje)
 de Marshalleilannen
 de Federearre Steaten fan Mikroneezje
 Midway (Feriene Steaten)
 Naurû
 Nij-Kaledoanje (Frankryk)
 Nij-Seelân
 Niûé (Nij-Seelân)
 de Noardlike Marianen (Feriene Steaten)
 Norfolk (Austraalje)
 Palau
 Palmyra (Feriene Steaten)
 Papoea Nij-Guineä
 Peaske-eilân (Sily)
 de Pitcairneilannen (Feriene Keninkryk)
 de Salomonseilannen
 Samoä (foarh. West-Samoä)
 Tokelau (Nij-Seelân)
 Tonga
 de Torresstrjitte-eilannen (Austraalje)
 Tûvalû
 Wake (Feriene Steaten)
 Wallis en Fûtûna (Frankryk)


== Eilannen ==
De neikommende eilannen lizze yn dizze oseaan:

eilannegroepen:
Aleoeten
Filipinen
Galapagoseilannen
Hawaï-eilannen
Yndyske Arsjipel
Japan
Juan Fernández-archipel
Melaneezje (yn it westen, Nij-Guineä heart der ek wol by)
Mikroneezje (yn it noardwesten)
Polyneezje (yn de midden, mei û.o. Frânsk-Polyneezje, Hawaï en Peaske-eilân)
Revillagigedo-eilannen
Nij-Seelân
oare eilannen:
Clipperton (Frankryk)
Hainan (Sina)
Kokoseilân (Kosta Rika)
Desventaduros (Sily)
Isla Guadalupe (Meksiko)
Maria Theresa en Ernest-Legouvé (Frankryk, der is gjin wissichheid oer it bestean fan dy eilannen)
Rocas Alijos (Meksiko)


== Wetter ==
De temperatoeren fan it wetter yn 'e Stille Oseaan lizze om de 0 °C yn 'e poalgebieten oant sa'n 29 °C by de evener hinne. De sâltens fan it wetter is op alle poalhichten oars. It wetter by de evener is minder sâlt as op oare plakken, fanwege tefolle ekwatoriale presipitaasje. Om de poalen is it wetter net sa sâlt, omdat dêr net folle ferdamping fan it seewetter is.
De streamrjochting fan it wetter fan de Stille Oseaan rint oer it generaal mei de wizers fan de klok mei op it noardlik healrûn, op it súdlike healrûn krekt oarsom.


== Klimaat ==

Allinnich de lannen dy't fier fan de oseaan ôf lizze hawwe gjin ynfloeden fan it Stille Oseaanklimaat. Binnen it oseaangebiet binne der fiif skiften fan klimaatgebieten:

de evenredige westlike sône,
de passaatsône,
it Moessongebiet,
it orkaangebiet en
de stiltegurdel.
De mylde westlike sône wurdt, yn it noarden en it suden, skaaimerkt troch dúdlike seizoensferskillen wat de temperatoer oanbelanget. Deunby de evener, dêr't de measte eilannen lizze, waait in passaatwyn dy't it hiele jier foar in ridlik konstakte temperatoer (21 - 27 °C) noed stiet.
It moessongebiet leit yn 'e westlike Stille Oseaan tusken Japan en Austraalje yn. Skaaimerk fan dat klimaatgebiet is de wyn dy't winterdeis fan it kontinintale binnenlân nei de oseaan waait en simmerdeis de oare kant op waait. De measte tyfoans komme foar yn it gebiet tusken Japan, de sintrale Filipinen en eastlik Mikroneezje.
Der binne twa wichtige stiltegordels yn de oseaan, ien by de westkust fan Midden-Amearika en de oare by de evener yn de westlike Stille Oseaan. Beide gebieten binne bekend om de wiete loften en stadige winen út alle rjochtingen wei.


== Geology ==
De Andesytline foarmet de wichtichste regionale swette yn de Grutte Oseaan. It skiedet it djippere stollingsstiente fan it sintrale Pasifyske bekken fan de kontinintale gebieten mei soerhâldend stollingsstiente dy't foar in part ûnder it wetter leit.