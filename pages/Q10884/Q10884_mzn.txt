منوچهر ستوده  (۲۸ تیر ۱۲۹۲ تهران – ۲۰ فروردین ۱۳۹۵ چالوس) اتا ایرانشناس، جوغرافیدون، استاد دانشگاه و محقق هسته. وه تهران دله بزائه بیّه ولی ونه گت‌بَبا (آقا شِخ موسا) یاسل نور ِآدِم بی‌یه. 
وه سال ۱۳۱۷ لیسانس ادبیات ره بَییته و سال ۱۳۲۹ شه دکترایِ رساله ره بدیع‌الزمان فروزانفر کومک جه بنویشته. 
وه اواخر عُمر کوی نارنج (سی‌سرا) متل قو دله نیشت بی‌یه و تابستون‌ها روستای کوشکک لورا جادهٔ چالوس و زمستون سی‌سرا (چالوس نزدیکی) دیّه.  ستوده ۱۰۲ سالگی گادر بمرده.
وه حدود ۶۰ جلد کتاب و نزدیک ۳۰۰ مقاله چاپ هاکرده. ستوده اولین ایرانی بی‌یه که اتا «گویشی فرهنگ» ره بنویشته و تنک هاکرده.


== تألیفات ==
وه ۵۲ جلد کتاب بنویشته و ۲۸۶تا مقاله دانّه:

گیلکی فرهنگ
کرمانی فرهنگ
بهدینان فرهنگ
حدود العالم من المشرق الی المغرب
بخارایِ مهمون نومه
اصفهانِ جوغرافیا
سمنانی، سرخه‌ای، لاسگردی، سنگسری و شهمیرزادی فرهنگ
عجایب المخلوقات و غرایب الموجودات
اسماعیلیه‌یِ قلاع، البرز رشته‌کوه‌ئون دله
گیلان و دیلمستون تاریخ
از آستارا تا استرآباد (10 جلد)
نائینی فرهنگ
بدخشان تاریخ
خلیج فارس بنادر و جزایر تاریخ
ناصرالدین‌شای سفرنومه، گیلان دله
شمیران تاریخی جوغرافیا


== بمردن ==
منوچهر ستوده ۵ فروردین ۱۳۹۵ عفونت ریه جه بیمارستان طالقانی چالوس دله بستری بیّه و ۲۰ فروردین ۱۳۹۵ دله ۱۰۲ سالگی گادر بمرده. وه ره متل قو (سلمان شهر) دله چال هاکردنه. 


== بن بنویشت ==