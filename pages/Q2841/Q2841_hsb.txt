Bogota (španisce Bogotá Distrito Capital, skrótka Bogotá, D.C.) je hłowne a najwjetše město Kolumbiskeje. Ma někak sydom a poł miliona wobydlerjow a je jedna z najspěšnišo rosćacych metropolow Južneje Ameriki.
Město twori tak mjenowany stolicowy distrikt (Distrito Capital), kotryž podsteji bjezposrědnje kolumbiskemu knježerstwu a ma podobny wosebity status (a mjeno) kaž Washington, D.C. w Zjednoćenych statach. Bogota je centralny wobchadny suk kaž tež hospodarski a kulturny centrum Kolumbiskeje z uniwersitami, muzejemi a dźiwadłami.
Bogota nadeńdźe so w płódnej wysokoruninje Andow we wysokosći 2600 metrow nad mórskej hładźinu a je tuž jedna z pjeć najwyše ležacych stolicow na swěće. Słuša drje do tropiskeho klimoweho pasma, ma pak dla swojeho wysokeho połoženja skerje měrnu klimu z přerěznej lětnej temperaturu wot runje 13,3 stopnjow.


== Žórła ==


== Wotkaz ==