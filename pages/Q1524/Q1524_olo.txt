Afini (griek. Αθήναι) on Griekan muan piälinnu. Se on Keski-Grecies. Afini on Griekan muan  ekonoumiekku-, kul'tuuru- da haldivolline keskus. Linnu sai oman nimen Afina -viizavuon Jumalattarespäi. 
Afini-linnal on rikas histourii. Klassiekkukavven aigah (V vuozisual enne Iisusan roindua) valdivo oli ylen korgiesti kehitetty.
Afini-linnas elettih filosoufat Sokrat, Platon da Aristotel', kudamat oldih Jevroupan filosoufien alguhpanijoinnu. Tragiekat Eshil, Sofokl da Evripid oldih druaman alguhpanijoinnu. Ennevahnallizes Afini-linnas oli rahvahanvaldu. 
Vuvven 2001 tiedoloin mugah, Afini-linnas eläy kolmas oza kogo Gretsien eläjis -  3 361 806 hengie. Yhtes kvadruattukilometris on  8 160 hengie. Linnan keskuksen korgevus meren pinnan piäl on 20 metrii, linnan alovehes on lagevoloi sego mägilöi.