Kêr-benn Gres eo Aten (henc'hresianeg, el liester atav : Ἀθῆναι Athínai ; gresianeg a-vremañ : Αθήναι pe aliesoc'h Αθήνα Athína /a'θina/), anvet diwar anv an doueez Athena. Unan eus ar c'heodedoù brudetañ eo p'eo bet ur riez-kêr pennañ e Henc'hres, kavell meizadoù hag anaouedegezhioù aet da vezañ mein-bon ar sevenadur europat ha bedel.
Kavet e vez ivez ar stummoù Atenas, pe Atena a-wechoù.


== Istor ==
Aten (henamzer)
Atena voe savet sur a-walc'h en IIIde milvet kent J-K war
an Akropolenn da 156 m uhelder gant tud eus Mysenia. Ur mare monarkel
a vefe bet da-heul o kregiñ gant These hag oc'h echuiñ gant Kodro.
These a reas eus Aten kêrbenn an Atik. Emdreiñ a reas ar
gouarnamant en un oligarkiezh renet gant 9 arkont, war-lerc'h e voe
an tyran kentañ Pisistrates a lañsas ekonomiezh Aten, met skarzhet
e voe gant an aristokrated, hag e vab Hippias a voe rediet dezhañ
kuitaat da bro Persia. Clisthen a gemeras ar galloud hag a instituas
un demokratiezh e -508. En he barr, er Vvet
kantved kent J-K, Aten a en em lede war 2 650 Km karrez. 
Hervez
mythologiezh an Ateniz e vefe bet krouet pep tra adalek ar C'haos.
Diwarnañ e vefe bet ganet 8 ramz en o zouez Gaïa (Douar-Mamm) hag
Ouranos (Oabl steredennek). Kalz a vibien o devo ha dreist-holl
Kronos (amzer). Gant Rhea en doe d'e dro 5 bugel
a zebras evit chom hep bezañ didronet, met Rhea, displijet gant
Kronos, a guzhas ar 6vet
hini, Zeus. Deuet bras, Zeus a lazho Kronos, a zieubo e vreudeur ha
c'hoarezed hag a reno war ar Gwenved.


=== Keoded Aten ===
Levezonet eo bet istor politikel ha prederouriezh Europa a-bezh gant demokratiezh Aten. Evit anavezout istor keoded Aten da vare an Henamzer, sellit ouzh ar pennad diwar-benn Kronologiezh Henc'hres.


=== Istor a vremañ ===
Deuet eo Aten da vezañ bremañ kêr-benn Bro-Ch'res p'eo bet adsavet e 1835. Un tolpad-kêrioù bras eo, enni 3,7 milion annezad, o kreskiñ buan dave ar Reter hag an Norzh war lodenn vrasañ he fastell-vro, an Attika. Ur greizenn bolitikel, armerzhel, greantel galloudusoc'h-galloudusañ ha modernoc'h-modernañ eo.


== Kêrioù gevellet ==


=== Kenlabour ===
 Serbia, Belgrad (1966)
 Bro-C'hall, Pariz (2000)


== Daveoù ==