Athene (Nieuwgrieks: Αθήνα, Athina; fonetisch: [a'θina]) is d' hoofdstad en grotste stad van Grieknland. 't Is ook 't administratief center van de  regio (periferia) Attika en êen van d' oudste steedn van de weireld.  
't Oude Athene van in de klassiekn tyd was e machtige stadsstoat (polis), e center vo kunst, lêern en filosofie, thuusbasis van d' Academie van Plato en 't Lyceum van Aristoteles en wordt algemêen anzien lyk de wiege van de Westersche beschoavienge.
't Erfgoed van de klassieke periode is nog alsan zichtboar in de stad met oude  monumentn en kunstwerkn, woarvan da 't Parthenon 't mêest bekend is. In Athene stoan der twêe sites ip de lyste van UNESCO Weirelderfgoed: d' Akropolis van Athene en 't middelêeuws klôoster van Daphni. Der zyn ook verschillige musea en culturele instelliengn, lyk 't Nationaal Archeologisch Museum, met de grotste collecsje Grieksche antiquiteitn van de weireld, 't Akropolismuseum en 't Benaki Museum. 

		
			
			
		
		
			
			
		
		
			
			
		

Athene was de gaststad van d' êeste moderne Olympische Speeln in 1896, en 108 joar loater van de zomerspeeln in 2004.