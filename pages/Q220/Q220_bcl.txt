Roma an kapitolyo kan Italya asin nin Rehiyon nin Latium. Ini an pinaká matawong ciudad sa nacion asin igwa ining 2.87 milyon na katawo (2017). 
Bistado an Roma sa enterong kinàban sa mga monumento kaini asin sa dakolang importansya kan ciudad sa uusipon nin kinàban. Ini an harong nin Iglesia Katoliko ta digdi nakamogtak an Ciudad nin Vaticano, an pinaká sadit na nacion na independente sa kinàban. 
An Roma ay sarô sa sentrong pankinaban nin turismo asin an sentro nin ciudad ay sarô sa mga World Heritage Site na pinangaran nin UNESCO.


== Uusipon ==
Segun sa tradisyon, an pagpoon kan banwa nin Roma ay sa Abril 23, 753 antes ni Hesukristo. Ini an nagin kapital nin Imperio Romano asin pigaapud ining Caput Mundi sa tataramon na Latin. Nagin kapital ini kan Reyno nin Italia sa 1871 asin sa 1946 nin bagong Republika nin Italia.


== Transporte ==
Mga Panlayogan
Tulo an panlayogang nin Roma: Panlayogan Internasyonal ni Leonardo Da Vinci (na mas bistado sa pangaran nin Fiumicino), Panlayogan Internasyonal nin Giovan Battista Pastine (na mas bistado sa pangaran nin Ciampino) asin an Panlayogan nin Urbe.


== Unibersidad ==
Unibersidad Niccolò Cusano