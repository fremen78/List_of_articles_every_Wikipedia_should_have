An Roma amo in syudad ngan amo an ulohan han Italya ngan ini gihapon an pinakadako ngan may gidamoi nga tawo nga syudad ngan comuna han nasod, nga may-ada labaw han 2.7 ka milyones nga molupyo ha 1,285.3 ka km2 (496.3 sq mi).  An kanan syudad metropolitana nga sakop in pinakadako gihapon ha Italya nga may-ada 4.2 milyones nga mga molupyo han Lalawigan han Roma.  An syudad in nahamutang ha butnga-katundan nga bahin han Rawis han Italya, ha dapit han Salog Tiber ha sulod han Rehiyon han Lazio.
An kaagi han Roma in naunat ha labaw han duha ngan katunga ka mil ka mga tuig.  Ini an naging ulohan han kagamhanan han Ginhadian han Roman, an Republika han Roma ngan an Imperyo han Roma, kun diin ini an nangunguna nga kusog ha Katundan nga Europa ngan an katunaan nga nagpapalibot ha Dagat Mediteranyo han labaw ha pito ka gatos nga mga katuigan tikang ha ika-1 gatostuig BC tubtob ha ika-7 gatostuig AD.  Tikang han ika-1 gatostuig AD, an Roma an naging lingkuran han Papahan ngan, katima han pagkahuman han pamuno han Imperyo Bizantino, ha ika-8 gatostuig ini in naging ulohan han mga Estado han Papa, nga natima tubtob 1870.  Han 1871 Roma an naging ulohan han Ginhadian han Italya, ngan han 1946 an Republika han Italya.  
Kahuman han Butnga nga panahon, an Roma in pinamunoan han mga papa sugad kanda Alejandro VI ngan Leon X, nga ginhimo an syudad ha usa ha mga dagko nga sentro han Renasimyento ha Italya, kalakip an Florensya.  An yana nga bersyon han Basilica ni San Pedro in gintukod ngan an Sistine Chapel in ginpintar ni Michelangelo.  An mga bantog nga mga man-aarte ngan mga arkitekto, sugad kanda Bramante, Bernini ngan Raffaello in nangukoy hin pipira nga mga panahon ha Roma, nga nakabulig ha Renasimyento ngan arkitektura Barroco.
Han 2007, an Roma an ika-11-nga-ginkakadtoan nga syudad ha kalibutan, ika-3 ha Unyon Europeo, ngan pinakaginkakadtoan nga syudad ha Italya.


== Pinanbasaran ==


== Bibliograpiya ==


== Mga dokumentaryo ==
Scam City – Season 1 (2012)
The Holy Cities: Rome produced by Danae Film Production, distributed by HDH Communications; 2006.


== Mga sumpay ha gawas ==

Rome travel guides ngada ha Open Directory Project
Opisyal
Commune of Rome (Initalyano)
APT (official Tourist Office) of the City of Rome (Ininggles)
Rome Museums – Official site Ginhipos 2017-06-01 han Wayback Machine (Ininggles)
Capitoline Museums (Ininggles)
20 Dili Makalimtan nga mga Butang nga Mahimo sa Roma Ginhipos 2020-11-10 han Wayback Machine by arrestedworld.com