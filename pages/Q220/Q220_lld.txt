Roma (talian y latin: Roma [ˈroːma] (scota su)) ie la capitela de la Talia. La ie nce la capitela de la region Lazio, l zënter de la zità metropolitana de Roma, y n chemun speziel tlamà  Comune di Roma Capitale. Cun na populazion de 2 748 109 abitanc ai 1 jené 2023 sun na spersa de 1 285 km² ie Roma l chemun cun la majera populazion te la Talia y la zità cun la terza majera populazion te l'Union Europea n cont di abitanc ti cunfins dl chemun. La zità metropolitana de Roma, cun na populazion de 4 355 000 abitanc, ie la majera zità metropolitana de la Talia, ntant sce si raion metropolitan ie l terzo majer de la Talia. 
Roma ie pusiziuneda te la pert zënter-vest de la penijula taliana sui ëures dl Tiber. La Zità dl Vatican, l mënder stat al mond, ie n stat ndependënt dedite ti cunfins de Roma y l sëul ejëmpl al mond de n stat che ie te na zità. Roma vën suënz tlameda la zità sui set coi per via de si pusizion geografica y nce coche la "zità eterna". Roma vën generalmënter cunscidreda coche la "cuna de la zivilisazion uzidentela y de la cultura cristiana" y l zënter de la dlieja catolica.
La storia de Roma se destira ora per 28 seculi. Nce sce aldò de la mitologia romana ie Roma stata fundeda tl 753 dan G.C., à jënt vivù te chël raion scialdi plu giut, cie che ne'n fej de Roma n post abità per trëi milenies y una de la ziteies tresora populedes plu vedles de l'Europa. I prim abitanc de la zità univa da n grup mescedà de tribù de latins, etruscs y sabins. Plu tert ie la zità stata bona de deventé la capitela dl Rëni de Roma, de la Republica Romana y dl Mper Roman y vën ududa da n grum coche la prima zità mperiela y la prima metropoli de la storia. 
La fova per l prim iede stata tlameda la "zità eterna" (latin: Urbs Aeterna; talian: La Città Eterna) dal poet roman Tibullus tl prim secul dan G.C., y chësc inuem ie ënghe stat adurvà da Ovid, Virgil y Livy. Roma vën nce tlameda "Caput Mundi" (capitela dl mond). 


== Geografia ==
Roma ie pusiziuneda sun set coi al ruf Tiber.


=== Tlima ===
Roma à n tlima tipicamënter mediterran, cun insteies suc y inviernesc moi. 


== Storia ==
La storia dla zità de Roma ie particularmënter importanta por la politica y l svilup dla sozietà.


== Cëla nce ==
Lista de la majera ziteies te la Talia


== Liams ==
Roma antica


== Referënzes ==