Rome is den oôdstad van Itâlië, een stad mit meer dan 2 miljoen inweuners. As ouwe hoofdstad van het Romeinse Riek in centrum van de Roams-katholieke Kerke is Rome bijzonder riek aan bezienswaerdigheden. Bekende voorbeelden van bezienswaerdigheden uut de tied van 't Romeinse Rijk zien het Colosseum, het Forum Romanum en het Pantheon.
Een voorbeeld van een bezienswaardigheid van latere doatum is de Trevifontein, uut de 18e eeuw. Het Sint-Pietersplein en de deer elegen Sint-Pietersbasiliek binne ok wereldberoemd.
Een deel van Rome stoat bekend as Vaticaânstad. Ier zetelt de Paus mee z'n medewerkers. Vaticaanstad is een zelfstandige staat, de kleinsten ter wearelt in valt dus niet onger Itâliaons gezag.


== Geschiedenisse ==


=== Mythe ===

In de Ab Urbe Condita moestn de dichters Vergilius en Livius van keizer Augustus vertelln oe da Rome ountstoan is. 't Moeste dudelik zyn dat Rome deur de goodn esticht wos.
Ezô schreevn ze 't veroal van Romulus en Remus, 'n twilienk van Mars en Rhea Silvia, die deur e wolvinne ezoogd zyn. 't Is uutendelik Romulus die in 753 v.Chr. Rome sticht up de 7 euvels van Rome (Palatyn, Aventyn, Capitool, Quirinoal, Viminoal, Esquilyn en Celio). 


=== 't Echte verhael ===
De geschiedenisse van Rome begunt round 1000 voo Christus, toune an de Latynn, en Itoalisch vook, gienkn goan weunn up 2 euvels (Palatyn en Esquilyn) an de riviere 'n Tiber. Doarachter zyn der nog 3 foazn ewist. Round 800 v.Chr. kwaamn der nieuwe dorptjes by up die twêe euvels en oek up e derdn, 'n Celio. Toune en ze oek voe 'n êeste kêe e meur ezet round de Palatyn. In de zesde êeuwe vieln d'Etruskn binn en ze kustn olle dorpn overneemn en ze verênigdn ze toet e stee. In de 4de êeuwe wos er byebouwd up de vier aar euvels en kwamt er e meur round olle zevene.
Doarachter is Rome uutegroeid van e stee tout e grôotmacht die ounder de keizers olle gebied'n rond de Middellandse Zeê veroverd adde en zelfs toet teegn Schotland kwame. Ok de verschillige Keltische stammn (Menoapiërs, Morienn) in nuze streekn moestn nunder overgeevn.
In 330 wundn der in Rome mêer of 1 meljoen mens'n, wa pas in de twintigste eêuwe weer 't geval was.


== Bezienswaerdighee'n ==
Colosseum: oude en groôtste arena van Rome. Hêle stikkn zyn deruut oald om de Sint-Pietersbasilieke te bouwn.
Sint-Pietersplein en -basilieke: oodkerke van 't Rooms-katholieke geloof
Sixtynse Kapelle: in Vaticaanstad, surtout ekend deur de fresco's van Michelangelo (ongermêer de Scheppieng van Adam)
Pantheon: bekendstn tempel, olle goodn an der e plekke
Forum Romanum: 't bekendste en belangriekste martplein van 't antieke Rome
Circus Maximus: in 'n tyd populair om paerdewedstrijden
Theoaters van Marcellus en Pompeius
Thermn van Caracalla: baduus uut de derde êeuwe
Iengel'nburcht: ôorsprounkelik mausoleum van keizer Hadraianus
Trevifonteine: founteine woa daj geld mag ingooie
Triomfboog'n: ebouwd ter êre van belangryke keizers (de bekendste binne de boog'n van Constantyn, Titus en Septimus Severus)

	Bezienswaerdighee'n van Rome
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Sport ==
In 1960 bin de Olympische Speel'n in Rome 'ewist.
In Rome is voebal populair, mee AS Roma en Lazio Roma. Ze spele aoletweê in 't Stadio Olimpico en ok aoletweê in de Serie A.


== Bekende Romein'n ==
Augustus - Romeinse keizer
Julius Caesar - Romeinse keizer
Francesco Totti (1976) - voeballer bie AS Roma
Eros Ramazzotti (1973) - zanger


== Externe verwieziengen ==
Officiele site van Rome
Wikivoyage - Rome