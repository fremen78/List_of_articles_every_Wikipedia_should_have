Elgesys – organizmo veiksmų ir reakcijų į aplinką visuma. Elgesys gali būti sąmoningai suvokiamas arba pasąmoningas, atviras arba slaptas, valingas arba nevalingas. Gyvūnų elgesį kontroliuoja organizmo endokrininė bei nervų sistemos. Laikoma, kad kuo nervų sistema sudėtingesnė, tuo sudėtingesnis ir elgesys. Paprastai organizmai su sudėtingomis nervų sistemomis lengviau išmoksta naujų reakcijų ir taip keičia savo elgesį.
Vienų individų (ypač žmonių) elgesys kitų individų gali būti vertinamas kaip įprastas arba neįprastas, priimtinas ar nepriimtinas. Žmonių visuomenėje elgesio vertinimas grindžiamas socialinėmis normomis ir elgesio reguliavimui taikomos socialinės kontrolės priemonės.
Elgesio sąvoka tapo svarbi XX a. pradžioje psichologijoje vystantis biheviorizmo teorijai.
Sociologijoje elgesys tiriamas socialinėse sąveikose, kuriose dalyvauja individas. Žmonių elgesį tiria psichologija, gyvūnų – etologija, elgsenos ekologija; tiek žmonių, tiek gyvūnų – lyginamoji psichologija ir sociobiologija.

Vikicitatos