Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Gedraag verwies nao de hanjelingen of antjwäörd van e veurwerp of 'n organisme, gewuuenlik mit betrèkking toete ómgaeving. 't Gedraag kan bewós of ónbewós (instink), äöpelik of heimelik en vriewillig of ónvriewillig zeen. Gedraag wuuertj gekónterleerdj door 't endocrienesysteem en 't zieënstèlsel. De ingewikkeldjheid van 't gedraag van 'n organisme is verwantj mitte ignewikkeldjheid van zie zieënstèlsel. Euver 't algemein höbbe de organisme mit kómplekse zieënstèlsele 'n grótter capaciteit veur nuuj reacties te lieëren en zoea häör gedraag aan te passe.
't Gedraag van luuj (en anger organisme of zelfs mechanisme) vèltj binnen 'ne wejjer van algemein gedraag (normaal), óngebroekelik gedraag (zunjerling), aanvaardbaar gedraag en ónaanvaardbaar gedraag. Acceptatie van gedraag wuuertj geëvalueerdj mit betrèkking toet sociaal normen en zeen door versjillige middele van sociaal kóntraol geregeldj. Studies die zich besjeftige mit gedraag van luuj en bieëster zeen psychologie, ethologie, gedraagsecologie en sociobiologie.