Johann Carl Friedrich Gauß (ogé diéjah Gauss) lahir di Braunschweig, 30 April 1777 – tilar di Göttingen, 23 Februari 1855 dina umur 77 taun. Anjeunna nyaéta saurang matématikawan, astronom, jeung fisikawan Jerman anu méré rupa-rupa kontribusai. Anjeunna dianggap minangka salah sahiji matématikawan panggedéna sapanjang mangsa iwal ti Archimedes jeung Isaac Newton. Nalika umurna can jangkep 3 taun, anjeunna geus mampuh ngoréksi kasalahan daptar gajih tukang batu bapana.
Gauss ngalakukeun panalungtikanana di observatorium astronomi di Gottingen, kota leutik di jantung Jerman. Anu ti semet harita nyiptakeun tradisi matématis anun ngajadikeun Gottingen jeun g universitasna jadi puseur matématika dunya.
Gauss méré rupa-rupa kontribusi anu variatif dina widang matématika. Widang analisis jeung géométri ngandung réa pisan sumbangan pamikiran Gauss, ide géométri non Euclidis digarap ku anjeunna dina taun 1797. Taun 1799 nyumbangkeun tésis doktorna neunaan Téoréma Dasar Aljabar. Dina taun 1800 hasil nyiptakeun métode kuadrat pangleutikna. Jeung dina taun 1801 hasil ngajawab patanyaan anu umurna 20.000 taun kalawan nyieun poligon 17 sisi maké jidar jeung kompas. Dina ieu taun kénéh medalkeun Disquisitiones Arithmeticae, hiji karya klasik ngeunaan téori wilangan anu paling boga pangaruh nepika kiwari.
Dina taun 1821, anjeunna ditunjuk pikeun mupuhuan survéy trigonométri di Hanover jeung harita pisan anjeunna hasil nyiptakeun héliograf atawa alat pikeun ngirim pesen kalawan maké eunteung jeung cahaya. Gauss ogé hasil nimukeun téori induksi magnétik anu antukna satuan pikeun induksi maknétik éta téh dingaranan Gauss.


== Sumber ==