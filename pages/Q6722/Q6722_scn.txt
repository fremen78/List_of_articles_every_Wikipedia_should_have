Carl Friedrich Gauss (30 di aprili 1777 – 23 di frivaru 1855) fu nu matimàticu e scienziatu tudiscu chi cuntribbuìu assai nta diversi campi, cumpresa la tiuria dî nummura, l'anàlisi, la geomitria diffirinziali, lu magnetismu, l'astronumìa, e l'òttica. 
Quarchi vota suprannuminatu lu principi dî matimàtichi, Gauss ntroducìu cuncetti chi hannu avutu na nfluenza assai funnuta nta sti disciplini, e chi si pò cumparari a chidda di Archimedi e di Issac Newton. Gauss fu nu picciriddu prudigiusu, e fici li primi scuperti già quann'era carusu. Scrissi la sò opira principali, li Disquisitiones Arithmeticae all'età di 24 anni. Ancora oggi stôpira è considirata comu n'òpira funnamintali di la tiuria dî nummura.