Tasik Tanganyika ialah sebuah tasik besar terletak di selatan benua Afrika dikelilingi negara-negara Burundi, Republik Demokratik Congo (45% pesisiran tasik), Tanzania (41% pesisiran) dan Zambia; ia sebahagian daripada rangkaian tasik-tasik besar terbentuk hasil rengkahan merentasi timur benua Afrika.
Ia dianggarkan sebagai tasik air tawar kedua terbesar di dunia, tasik air tawar terpanjang di dunia dan tasik kedua paling dalam di dunia selepas Tasik Baikal di Siberia. Air daripada tasik berkenaan mengalir ke dalam Sungai Congo seterusnya ke Lautan Atlantik di barat benua Afrika.


== Geografi ==
Tasik ini terletak di Lurah Gelinciran Barat di Lembah Lurah Gelinciran Besar. Ia adalah tasik lurah gelinciran terbesar di Afrika dan kedua terbesar bagi kawasan permukaan di benua ini. Ia adalah tasik yang mempunyai kedalaman yang paling tinggi di Afrika dan mengandungi jumlah air tawar yang banyak. Ia terbentang sejauh 673 km di arah utara-selatan dan lebar sebanyak 50 km. Tasik ini meliputi 32,900 kmÂ², dengan pinggir tasik seluas 1,828km dan kedalaman maksima sebanyak 1,470 m (4,823 kaki) (di lembangan utara). Suhu permukaan sederhana tasik ini ialah 25 Â°C dan pH sekitar 8.4.
Pengaliran masuk utama ialah daripada Sungai Ruzizi melalui bahagian utara tasik ini terus dari Tasik Kivu. Manakala bagi Sungai Malagarasi, iaitu sungai kedua paling besar di Tanzania mengalir dari bahagian timur Tasik Tanganyika.


== Biologi ==

Terdapat lebih kurang 250 spesies ikan cichlid dan 150 ikan bukan spesies cichlid, kebanyakannya tinggal di pesisir tasik. Biojisim terbsar ikan ialah di zon pelagik (perairan terbuka) dan kawasan ini didominisasi oleh enam jenis spesies - dua spesies "Sardin Tanganyika" dan empat spesies pemangsa Lates. Hampir semua (98%) spesies cichlid Tanganyika adalah endemik kepada tasik ini.


=== Spesies-spesies ===
Ular Tedung Akuatik.
Cyphotilapia frontosa, ikan berjalur yang sememangnya berasal dari Tasik Tanganyika.
Altolamprologus Calvus, ikan yang sememangnya berasal dari Tasik ini.


== Industri ==

Ikan-ikan daripada tasik ini menjadi sumber protein utama bagi penduduk tempatan. Buat masa sekarang, terdapat lebih kurang 45,000 orang yang terbabit secara khusus dalam bidang perikanan di tasik ini. Mereka beroperasi di lebih 800 tapak dan lebih kurang 1 juta orang bergantung kepada aktiviti perikanan ini. Ikan-ikan daripada tasik ini juga dieksport ke Afrika Timur. Perikanan komersial bermula pada pertengahan tahun 50-an.


== Pengangkutan ==
Terdapat dua buah feri yang mengangkut penumpang dan kargo di sepanjang pesisir timur tasik ini - MV Liemba diantara Kigoma dan Mpulungu dan MV Mwongozo, yang beroperasi diantara Kigoma dan Bujumbura.

Bandar pelabuhan Kigoma ialah pangkalan kereta api buat perkhidmatan kereta api dari Dar es Salaam di Tanzania.
Bandar pelabuhan Kalemie ialah pangkalan kereta api buat rangkaian kereta api Republik Demokratik Congo.


== Sejarah ==
Orang Eropah pertama yang menemui tasik ini ialah Richard Burton dan John Speke (1858). Mereka menemui tasik ini ketika mencari sumber kepada Sungai Nil. Speke menyambung pencariannya dan menemui sumber berkenaan iaitu Tasik Victoria.
Tasik ini menyaksikan berlakunya dua pertempuran yang terkenal, di bawah pemerintahan pegawai Bitish Geoffrey Spicer-Simson.
Pengrevolusi Argentina, Che Guevara menggunakan Tasik Tanganyika sebagai kem latihan untuk pasukan gerila. Daripada kemnya, Che dan pasukannya cuba untuk menggulingkan kerajaan tetapi terpaksa menarik diri dalam masa kurang daripada satu tahun oleh kerana Agensi Keselamatan Kebangsaan (NAS) mengawasi Che dan pasukan gerilanya.


== Lihat juga ==
Senarai tasik-tasik
Senarai tasik-tasik terbesar di dunia


== Rujukan ==


== Pautan luar ==

(Inggeris) Pertubuhan Makanan dan Pertanian PBB