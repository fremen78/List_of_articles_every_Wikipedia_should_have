O laco Tanganica (u Tanganyika) ye un gran laco d'orichen tectonico que se troba en Africa centro-oriental. (3° 20' a 8° 48' Sud y dende 29° 5' a 31° 15' Este).
O laco se troba en a Gran Val d'o Rift, situau entre montanyas y forma parte d'una serie de grans lacos situaus en ixa val conoixius conchuntament como Grans Lacos d'Africa. Se estendilla 673 km en a endreza norte-sud y tien, como promeyo unos 50 km d'amplaria. O laco cubre 32.900 km², con una linia de costa de 1.828 km y una fundaria meyana de 570 m y maxima de 1.470 m. Contiene unos 18,900 km³ d'augua y se calcula que ye o segundo laco mas gran d'o mundo en volumen, dimpués d'o Laco Baikal en Siberia. A temperatura meyana del'augua en a suya superficie ye de 25 °C y l'acetor promeyo pH de 8,4.
O laco ye rodiau por cuatro países: Burundi, a Republica Democratica d'o Congo, Tanzania y Zambia, as mayors ciudaz costeras son Kigoma de Tanzania, Kalemie d'a Republica Democratica d'o Congo y Buyumbura de Burundi.
Os primers europeos que vioron o laco estioron os exploradors britanicos Richard Francis Burton y John Speke, en l'anyo 1858, troboron o laco mientres buscaban a fuent d'o río Nilo, Speke continó o suyo viache y trobó a tamién o laco Victoria.


== Vinclos externos ==
 Se veigan as imáchens de Commons sobre Laco Tanganica.
(en) Information on fisheries management in the Democratic Republic of the Congo.
Información d'os peixes en o Laco Tanganica.