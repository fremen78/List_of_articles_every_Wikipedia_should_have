Ur pennad Liv (anv-badez) zo ivez.

Ul liv zo ur santad a zeu eus skinoù ar gouloù pa 'z eont da louc'hañ en organ ar gweled, da lavarout eo al lagad, a-feur d'o hirder gwagenn.
Un anadenn fizik-ha-kimiek eo, liammet gant kediadoù diniver ar gouloù hervez o hirderioù-gwagenn e takad gwelus ar skalfad tredanwarellek.

Tapet e vez al livioù gant an dud hag al loened war-bouez o organoù gweled ken e c'hellont spurmantiñ gwelloc'h an traezoù hag an endro fizikel dre o neuzioù dezho o-unan diwar an diforc'hioù liv. An holl draezoù, pa vez ar gouloù o vont warno, a lonk un darn eus ar gwagennoù tredannwarellek tra ma 'c'h adkasont ar peurrest. Tuellet e vez ar gwagennoù adkaset d'al lagadoù ha treuzfurmet e livioù a genglot gant pep a hirder-gwagenn.
Daoulagad an dud ne c'hellont merzout al livioù nemet dindan gouloù splann a-walc'h, ken ne chom ken nemet al liv gwenn hag al liv du da vezañ merzet pa vez izel-kenañ ar gouloù. 
Al liv gwenn a zeu eus an holl livioù lakaet asambles ; an du a weler pa n'eus liv ebetpe nebeut-tre a c'houloù.


== Yezh ==
Livaj
Livadur
Livegenn
Livek
Liver
Liverezh
Livour
Livouriezh
Livus
Disliv
Morlivet
Triliv
Liesliv


== Gwelet ivez ==


=== Liammoù diabarzh ===
Roll al livioù
Livioù kentañ
Liv glokaat
Kantenn Newton
Liv (fizik an elfennoù)
Kod urzhiataerel al livioù
Livioù ar skoued-ardamez
Patrom arlivioù