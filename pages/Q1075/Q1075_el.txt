Ο Ιωάννης Χατζηδήμος (1 Δεκεμβρίου 1911 - 8 Οκτωβρίου 1986), του Κωνσταντίνου, ήταν Έλληνας δικηγόρος και πολιτικός. Υπηρέτησε ως βουλευτής και ως δήμαρχος Σερρών.


== Πολιτική καριέρα ==
Γεννήθηκε στις Σέρρες το 1911. Σπούδασε νομικά στο ΑΠΘ και άρχισε να ασκεί τη δικηγορία στη συμπρωτεύουσα, από το 1935.
Έλαβε ενεργά μέρος στην Εθνική Αντίσταση και το 1944 φυλακίστηκε από τους Γερμανούς στο στρατόπεδο Παύλου Μελά, στη Θεσσαλονίκη.
Διετέλεσε δήμαρχος Σερρών, υπηρετώντας από τις 3 Νοεμβρίου 1952 ως τις 21 Ιανουαρίου 1955.
Εξελέγη βουλευτής Σερρών με το κόμμα της ΕΡΕ το 1956, το 1958 και το 1961. Ήταν πρόεδρος του συλλόγου "Ορφέας".
Ήταν παντρεμένος με την Νίνα Κωτσίδου και είχαν έναν γιο. Πέθανε σε ηλικία 74 ετών στις 8 Οκτωβρίου 1986, και κηδεύτηκε την επομένη από τον ιερό ναό Ταξιαρχών Σερρών.


== Παραπομπές ==