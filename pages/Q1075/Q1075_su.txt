Warna atawa kelir (tina basa Walanda kleur) nyaéta spéktrum tinangtu anu aya dina jero hiji cahaya sampurna (boga warna bodas). Cir sahiji warna ditangtukeun ku panjang gelombang cahya kasebut. Contona warna paul mibanda panjang gelombang 460 nanométer.
Panjang gelombang warna anu masih bisa katangkep ku panon manusa nyaéta antara 380-780 nanométer.
Dina pakakas optis, warna bisa ogé dihartikeun salaku interprétasi otak kana campuran tilu warna primér cahya: beureum, héjo, paul anu digabungkan dina komposisi tinangtu. Contona campuran 100% beureum, 0% héjo, sarta 100% paul baris ngahasilkeun interpretasi warna magénta.
Dina seni rupa, warna bisa ogé dihartikeun pantulan nu tangtu tina cahya anu dipangaruhan ku pigmén anu aya dina beungeut barang. Contona campuran pigmén magénta jeung cyan kalawan proporsi nu pas sarta disinaran cahaya bodas sampurna baris ngahasilkeun sénsasi (rasa) jiga warna beureum.
Saban warna sanggup méré gambaran sarta idéntitas nu tangtu luyu kaayaan sosial nu nempona. Contona warna bodas baris méré gambaran suci sarta tiis di wewengkon Kulon alatan pakait jeung salju. Samentara di lolobana nagara Wétan warna bodas méré gambaran pati sarta kacida nyingsieunan alatan pakait jeung lawon kafan (sanajan sacara téori sabenerna bodas lain warna).
Dina élmu warna, hideung dianggap minangka kaayaan tanpa warna. Samentara bodas dianggap minangka kaayaan hadirna sakumna gelombang warna kalayan proporsi nu saimbang. Sacara ilmiah, duanana ogé lain warna, sanajan bisa dihadirkan dina wangun pigmén.


== Papasingan ==
Warna nétral, nyaéta warna-warna anu henteu deui mibanda kamurnian warna atawa dina kalimah séjén lain mangrupa warna primér atawa sékundér. Warna ieu mangrupa campuran tilu komponén warna sakaligus, tapi henteu dina komposisi nu pas sarua.
Warna kontras, nyaéta warna-warna anu rasana silih lawan. Warna kontras bisa dihasilkeun tina warna anu berseberangan (motong titik tengah segitilu) diwangun ku warna primér sarta warna sékundér. Tapi henteu nutupan jigana ogé nyieun kontras kelir kalawan menolah peunteun atawa kemurnian kelir. Conto kelir kontras nyaéta beureum kalawan héjo, konéng kalawan wungu sarta bulao kalawan oranyeu.
Warna panas, nyaéta kumpulan warna dina wengkuan satengah bunderan dina jero bunderan warna mimiti ti beureum nepi ka konéng. Warna ieu jadi simbul bungah, sumanget, ambek jsjbn. Warna panas méré rasa jarak anu deukeut.
Warna tiis, nyaéta kumpulan warna dina daérah satengah bunderan dina jero bunderan warna mimiti ti héjo nepi ka wungu. Warna ieu jadi simbul kalungguhan, tiis, méré nah jejbn. Warna tiis méré rasa jarak anu jauh.


== Istilah séjén ==
Harga warna, ditangtukeun ku tingkat caang atawa rumeukna warna. Harga ieu dipangaruhan ku panambahan bodas atawa hideung. Dina jero sistem RGB (red, green, blue), harga ieu ditangtukeun ku panambahan komponén beureum, paul, jeung héjo dina komposisi anu pas sarua sanajan henteu kudu sapinuhna saratus persén.


== Tempo ogé ==

Pigmén
Daptar warna
Bunderan warna Brewster