Kola (Moerkan Ingglish color, Kamanwelt Ingglish colour) a di vijual posepchual prapati we karispan ina yuuman tu di kiatigari kaal red, bluu, yelo, esechra. Kola diraiv frah di spekchrom a lait (dischribyuushan a lait powa voersos wievlent) a-intarak ina di yai wid di spekchral sensitiviti a di lait riseptadem. Kola kiatigari ah fizikal spisifikieshan a kola azwel asosiet wid abjek ar matiirial bies pah deh fizikal prapati laka lait abzaabshan, riflekshan, ar imishan spekchra. Bai difain kola spies koladem kiah aidentifai nyuumerikal bai deh kwaadinet.
Bikaa posepshan a kola stem frah di vieryin spekchral sensitiviti a difrah-difrah taip a kuon sel ina di retina tu difrah-difrah paat a di spekchrom, kola kiah bi difain ah kuantifai bai di digrii tu we deh stimiuliet demya sel. Demaya fizikal ar fiziolajikal kuantifikieshan a kola, ousomeba, no fuli explien di saikofizikal posepshan a kola apierans.
Di sayans a kola sohtaim kaal kruomatix, kolarimechri, ar simpl kola sayans. It ingkluud di posepshan a kola bai di yuuman yai ah brien, di arijin a kola ina matiirial, kola tiori ina aat, ah di fizix a ilekchromagnetik redieshan ina di visibl rienj (dat a wa wi kamanli refa tu simpl az lait).