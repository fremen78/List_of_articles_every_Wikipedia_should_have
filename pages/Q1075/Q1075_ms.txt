Warna (Jawi: ‏ورنا‎code: ms is deprecated ‎, pinjaman Sanskrit: वर्णcode: sa is deprecated  varṇa "penutup, penampakan luar...jenis, sifat") ialah sifat cahaya yang ditentukan oleh panjang gelombang (atau oleh kandungannya sebagai paduan untuk beberapa panjang gelombang). Julat panjang gelombang nampak untuk cahaya dikenali sebagai spektrum nampak, atau dengan mudah sahaja  sebagai spektrum.
Istilah warna boleh juga merujuk kepada sifat objek-objek atau bahan-bahan yang ditentukan oleh jenis panjang gelombang yang dipantul, dihantar, atau dipancar. Biasanya, hanya ciri-ciri kandungan cahaya yang dapat dikesan oleh manusia diambil kira dan oleh itu, warna juga boleh dianggap sebagai satu fenomena psikologi. Pengolahan berbagai-bagai kegunaan istilah ini merupakan tugas utama falsafah semasa.
Oleh sebab persepsi warna berasal daripada kepekaan sel kon dalam retina yang berbeza-beza terhadap bahagian-bahagian spektrum yang berlainan, warna boleh ditakrifkan melalui tahap perangsangan sel-sel itu oleh panjang gelombang cahaya. Fisiologi warna dibincangkan di bawah.
Sains warna kekadang dipanggil kromatik dan termasuk persepsi warna oleh mata dan otak manusia, asal warna dalam bahan-bahan, teori warna dalam bidang seni, serta fizik sinaran elektromagnet dalam julat nampak (iaitu, apa yang kita biasa merujuk dengan mudah sebagai cahaya). Sebagai fenomena persepsi, warna seakan-akan pic dalam pendengaran, walaupun mekanisme-mekanisme pengamatan nada amat berbeza.


== Jenis-jenis warna ==


=== Warna asas ===
 
warna asas merupakan warna-warna yang paling hebat kuasanya. Ia merupakan warna yang utama dalam pembentukan warna-warna yang lebih pelbagai. Warna asas juga dikenali sebagai warna primer. 
warna asas terdiri daripada 3 warna iaitu:

Merah
Biru
Kuning


=== Warna sekunder ===
Warna Sekunder ialah warna yang terhasil daripada campuran dua warna asas. tiga warna sekunder tersebut ialah:


=== Warna tertier ===
Campuran satu warna asas dengan warna sekunder di sebelahnya. Warna tertier terdiri daripada 6 warna.


== Ton warna ==
Ton Warna disebabkan oleh kesan pancaran terang atau gelap sesuatu warna. Ia dihasilkan melalui campuran warna asal dengan putih atau hitam mengikut kadar tertentu. Warna lebih terang jika dicampurkan dengan warna putih. Warna menjadi gelap apabila dicampurkan dengan warna hitam
Jika menggunakan cat air, lebih air dicampurkan untuk mendapatkan warna cera. Untuk mendapatkan ton warna gelap, warna ditindihkan lapisan demi lapisan. Ton warna merupakan jenis warna yang berguna untuk mencipta ruang dan bentuk tiga dimensi dalam seni tampak.


== Gubahan warna ==


=== Sewarna ===
Sewarna adalah kesan gubahan satu warna dalam beberapa ton.Ia juga dikenali sebagai warna monokrom
Nilai warna lebih rendah jika dicampurkan dengan lebih warna putih. Nilai warna akan terus meningkat jika dicampurkan dengan warna hitam. antara kelebihan sewarna atau warna monokrom ini ialah:

Dapat menimbulkan suasana yang harmoni dan selesa
Boleh menimbulkan gambaran ruang  dan perspektif dalam catan
Sesuai untuk ciptaan tekstil, hiasan dalaman, ubin, perabot dan sebagainya.


=== Warna kroma ===
Kroma adalah nilai ukuran kuasa warna. Ia dihasilkan melalui campuran warna tersebut dengan penggenapnya.
Nisbah campuran dengan warna penggenap akan menentukan nilai kuasanya.Kuasa warna kroma boleh dibahagikan kepada tiga peringkat, iaitu cerah, sederhana dan pudar
Warna kroma menggambarka kesan yang lebih pudar daripada warna asalnya.Hasil karya catan yang menggunakan warna kroma dapat menimbulkan perasaan rindu, sunyi, sedih dan nostalgia


=== Warna neutral ===

Warna neutral adalah pelbagai jenis warna kelabu yang tonnya terletak diantara putih dan hitam.
Warna neutral juga merujuk kepada warna kroma campuran dua warna penggenap dengan nisbah tertentu dan menghasilkan warna baru yang telah hilang nilai kedua-dua warna asalnya. 
Contoh warna seperti ini ialah perang, khaki, warna kulit , sawo matang dan sebagainya.


== Kesan warna ==


=== Inspirasi ===
Warna dapat mengubah citarasa, mempengaruhi cara pandang kita, akan  ruang , menutupi keketidaksempurnaan dan mewujudkan suasana atau kenyamanan yang unik untuk semua orang.
Warna adalah cara yang paling pantas dan paling kuat untuk menghadirkan transformasi dan melahirkan perspektif-perspektif baru. Warna adalah salah satu inspirasi paling berharga dunia yang paling mudah didapati.


== Lihat juga ==
Senarai warna


== Rujukan ==

Warna (PowerPoint)


== Pautan luar ==
(Inggeris)Makmal Sains Warna Munsell
(Inggeris)Makalah Perbandingan yang memeriksa Warna Goethe dan Newton Diarkibkan 2007-04-03 di Wayback Machine
Penyedutan Lengkung Kruithof
(Inggeris)Makalah oleh pengilang lampu pencahayaan teknik mengenai penglihatan rod/kon, termasuk sedutan kepustakaan. Diarkibkan 1997-12-21 di Wayback Machine
(Inggeris)Kemasukan Ensiklopedia Falsafah Stanford
(Inggeris)Mengapakah benda-benda berwarna?
(Inggeris)Mengapakah Jurutera-jurutera dan Ahli-ahli Sains Harus Berasa Risau Tentang Warna?
(Inggeris)Warna, Kontras & Dimensi dalam Reka Bentuk Berita Diarkibkan 2008-09-15 di Wayback Machine