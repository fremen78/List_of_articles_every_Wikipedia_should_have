A Lohner c3  az osztrák gyártmányú SGP villamosok négytengelyes pótkocsija. Magyarországon Miskolcon voltak megtalálhatóak 2010-ig, ahol SGP E1-esek vontatták őket; a 2-es vonalon jártak, mert az 1-esen nem tudtak megfordulni. Ekkortól kezdve azonban a Zöld Nyíl építési munkálatai miatt nem tudtak közlekedni, és fővizsgájuk is lejárt, ezért a közlekedési vállalat a forgalomból kivonásuk mellett döntött. Később a 300-as pályaszámú kocsit nosztalgia célokból felújították és a 185-ös pályaszámú SGP E1-essel egybekapcsolva különleges alkalmakkor közlekedni szokott. A többi c3-ast elbontották.


== Jellemzők ==
A sorozat első darabjai az ötvenes évek legvégén készültek, tehát idősebbek, mint a miskolci E1-esek. Ajtóelosztásuk is más, mint a motorkocsiké. Elöl egy, középen két ajtószárny van, a hátsó ajtó kezdetben háromszárnyú volt, de a kalauz nélküli közlekedés bevezetésével Bécsben lehegesztették őket. Felépítésük egyébként megegyezik az SGP-k belső terével. Fűtött, fénycsövek segítségével történik a világítás. Padlója sárlécpadló.
Főbb jellemzői:

hegesztett rácsszerkezetre épített kocsitest
két belső csapágyazású forgóváz
gumibetétes abroncsok sínfékkel
fűtött utastér
fénycsöves világítás
tetőn négy darab forgó szellőztetőventillátor
elöl mechanikailag trombitacsatolással,
elektromosan pedig 16-pólusú ELIN csatolással kapcsolódik a motorkocsihoz
Vonatszakadás esetén rugóerőtárolós szerkezet működteti a  tárcsaféket, és sínfék is működésbe lép akkumulátorról.


== Változtatások ==
Bécsben a kalauzi szolgálat megszüntetése után egyéni ajtónyitást szereltek fel a kocsikban, szakadásvédelemmel, ugyanakkor eltávolították a tolatókapcsolót.


=== Változtatások Miskolcon ===
a jobb oldali, addig nem nyitható ablakokat is lehúzhatóra alakították
a motor- és pótkocsi közé beépítettek egy plusz csatolást az indításjelző miatt.
az utastér világítását 24 V-os rendszerűre építették át az addigi főáramú helyett, a világítótesteket lecserélték.


== Jegyzetek ==


== Források ==
MVK Zrt. hivatalos oldal
Garázsmenet A miskolci tömegközlekedés és járműpark részletes ismertetése, képekkel
[1] Tömegközlekedés közúton és vasúton
[2] Az E1 villamos motor- és a c3 pótkocsi