Muvara (kureva colour) kana ruvara zvinodudza kudaira kweziso richipirikira mhando dzechiedza apo richinge ragamuchira chiedza chine ndefusai hwakasiyana. Chiedza, chidimbu chenangazira regetsimagineti (electromagnetic spectrum). Chiedza chinowanikwa chiine mhando dzeruvara ese anozivikanwa. Kuwonekwa kunoitwa mavara neziso kunoitika apo chiedza chinowira pachinhu chingava chipfeko kana chii. Ngatimboti chiedza chawira pachiro chitsvuku. Chinoita kuti ziso rizowona ruvara rutsvuku urwu ndechekuti, dzimwe mhando dzemuvara dzinonwira pachipfeko ichi asi chipfeko chinohwitudza ruvara rutsvuku. Nokudaro ziso rinowona ruvara rutsvuku chete.
Zvakanaka kuwonesana kuti chiedza chine hunyambiri; chingawonekwa sesebhe uye chingawonekwa semasaisai.
Sainzi yemavara dzimwe nguva inonzi marhangi (chromatics), pimaruvara (colormetry), kana kungonzi sainzi yemavara. Inosanganisira kufunda kwekuonekwa kwemavara neziso remunhu uye huropi, mabviro erudzi muzvinhu, gorokodzwa ye ruvara muuseza, uye fundoyetsimba yeunye wegetsimagineti (electromagnetic radiation) munzvimbo inoonekwa (ndiko kuti, izvo zvinowanzo kunzi sechiedza chete).


== Tsananguro ==


=== Nangazira yemavara. ===
Unye we Getsimagineti inoratidzirwa ne ndefusai (kana rudido) uye kusimba kwayo. Kana ndefusai riri mukati mechiono chinoonekwa (huwandu hwe ndefusai hwunogona kuonekwa ne vanhu, unogona kubva pa390 nm kusvika 700 nm), inozivikanwa se "chiedza chinooneka".


=== Mutsika dzevanhu. ===
Mutsika dzevanhu venyika dzakasiyana siyana mavara anezvirevo, uye mamiriro akasiyana. Izvi zvinoonekwa mushandosirwo emavara mumanyika, muenzaniso uri wekuti munyika yedu ye Zimbabwe ruvara rutsvuku runoonekwa seruvara reropa neupenyu nerevaya vakashaya. Kunyanya ropa revaya vakafa (vakashaya) munguva yehondo dzeChimurenga.


=== Mavara ekutanga. ===
Tsvuku, Huroro ne Ungu ndivo mavara anonzi mavara ekutanga. Mavara ekutanga maseti emavara chaiwo kana chiedza chemavara anogona kusanganiswa muhuwandu hwakasiyana kuti abudise (kana kuti asikiswe) mamwe mavara. Nekuda kwekusanganisa mavara maviri akasiyana kana anopfuura maviri, tinokwanisa kusika mavara matsva. Semuenzaniso, kusanganisa tsvuku nechena zvinogadzira kiwani, uye huroro netsvuku inogadzira ranjisi.


=== Bvute ye ruvara ===
Bvute izwi rinoreva kuti shade, uye mabvute pahuwandu.


== Marudzi emavara ==
Mabvute e tsvuku | Mabvute e tema | Mabvute e jena | Mabvute e pfumbu | Mabvute e ungu | Mabvute e huroro | Mabvute eRanjisi | Mabvute eZerere | Mabvute eKiwani | Mabvute esieni | Mabvute eMbise | Mabvute eHute


=== Mavara matema ===

Ruvara tema ndiro ruvara runowanikwa panoshayikwa kana pasina kukwana kwakazara kwe chiedza chinooneka. Asi mavara matema akati siyanei neruvara tema nekuti anechiedza chinoonekwa, asi chiedza chachona chirimbijana.

Mhando dze mivara tema.
		
			
			
		
		
			
			
		
		
			
			
		
		
			
			
		


=== Mavara eUngu ===

Mavara maUngu ruvara rutema.

Mhando dzeruvara rweungu.
		
			
			
		
		
			
			
		
		
			
			
		
		
			
			
		
		
			
			
		


=== Mavara maZerere ===

Mhando dzeruvara rwe zerere dzinogona kusiyana mumarhangi ehyu (hue chroma) zvichireva masimbiro kana kuzara kwe chiedza zve, kana kupenya kwe zvinhu zviviri kana zvitatu.

Mhando dzeruvara rwezerere.
		
			
			
		
		
			
			
		
		
			
			
		
		
			
			
		
		
			
			
		


=== Mavara maHuroro ===

Mavara ehuroro mavara machena muChishona nekuti mavara akajeka.

Mhando dzeruvara rwehuroro.
		
			
			
		
		
			
			
		
		
			
			
		
		
			
			
		
		
			
			
		


=== Mavara maMbise ===

Mavara mambise anovanzo onekwa pavanhu vaneganda tema. 

Ruvara Mbise.
		
			
			
		
		
			
			
		
		
			
			
		
		
			
			
		
		
			
			
		


=== Mavara maRanjisi ===

Shoko rekuti Ranjisi raisavapo muChishona nekuti vanhu vaidana zvese mavara tsvuku nemarinjisi kuti tsvuku (dzvuku) nekuda kwekuti akati fananei, uye anovanikwa panguva imwechete.

Zvisikwa zvineruvara rweranjisi.
		
			
			
		
		
			
			
		
		
			
			
		
		
			
			
		
		
			
			
		


=== Mavara maTsvuku ===

Mavara matsvuku mavara akutsvukira seropa.

Zvinhu zvineruvara tsvuku.
		
			
			
		
		
			
			
		
		
			
			
		
		
			
			
		


=== Mavara maKiwani ===

Mavara maKiwani anogadzirwa nekusanganisa ruvara tsvuku neruvara chena.

Zvinhu zvineruvara rwetsvukuchena.
		
			
			
		
		
			
			
		
		
			
			
		
		
			
			
		
		
			
			
		


=== Mavara maHute ===

Mavara mahute mavara matsvuki nekuti aripadhuze nekiwani netsvuku, uye mavara anogadzirwa nekusanganisa mavara maUngu nematsvuku.

Mabvute eHute

Zvinhu zvineruvara hute.
		
			
			
		
		
			
			
		
		
			
			
		
		
			
			
		
		
			
			
		


=== Mavara maPfumbu ===
Tarisai futi peji re Mavara ePfumbu
Ruvara pfumbu runowanzo onekwa panguva yekunaya makore paanoshanduka kuita pfumbu.

Zvinhu zveruvara pfumbu.
		
			
			
		
		
			
			
		
		
			
			
		
		
			
			
		


=== Mavara Machena ===

Mavara machena ndiwo mavara ane chiedza chinokwanisa kuoneka, uye mavara akajeka. Mavara ese anosanganiswa neruvara chena anoreuruka kudarika vara rwavo rekutanga.

Mhuka chena.
		
			
			
		
		
			
			
		
		
			
			
		
		
			
			
		


== Udorongodzwa hwe mivara ==


== Mavara echinyakare ==

Muchiverenga zivai kuti munguva yechinyakare Vatorwa vasati vasvika kuUmambo hweMashona kuti vatengeranise machira, ndarama madhayamondi nezvimwe. Uye mavara ekutanga aionekwa muzvisikwa zvakaita se:

Miti
Pasi
Denga
Mvura
Mhuka
Vanhu (ganda, vhudzi, mazino, ropa, mukati memaoko kana pasi petsoka).
Mamwe mavara aionekwa mudenga muchimiro cheMuraraungu, kana ruvara rwedenga panguva yekuvira kwezuva.
Pakazotanga kutsinhanakana kugovanisana kweMashona neVatorwa machira nezvishongo ndopakazouuya mavara mamwe akasiyana siyana. Kugovanisana kwatanga munguva yeMapungubwe ikaenderera munguva yeHukuru hweDzimbadzamambwe (Great Zimbabwe), ikabva yawanda munguva yeHumambo hwaMutapa (Mutapa empire).


=== Machira emavara akasiyna ===

		
			
			
		
		
			
			
		
		
			
			
		
		
			
			
		


=== Zvinhu zvakawanikwa pamatongo eGZ ===

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		

Zvakadaro, mavara akawanda nezvinhu zvakawanda zveChishona zvinitumidzwa nekuda kwechirevo kanachifananidzo chechinhu chacho. Enzano; Ranjisi ne hute ese mavara ari maviri akatumidzwa kuteera michero ane mavara aida kudanwa. Asi, rangarirai kuti mamwe mazita ezvinhu akabva kuChirungu nekuda kwekuti akanga asimo muChishona, kana nekuda kwekuti vanhu vakatanga kudzikisira mutauro wavo wachikudza Chirungu uyezvo mashoko akarasika. Enzano; Vhiore kana Rubhi mashoko akatorwa kuChirungu.
Mamwe mashoko asimo muChishona anotorwa kumimwe mitauro yechiBantu, kunyanya chiNdebele nemimwe mitauro iri muZimbabwe. Enzano; Goridhe (Ndarama) ishoko rakabva kumutauro wechiNguni.


=== Mavara edenga. ===

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Matumidzo emavara ==


=== Udorongodzwa ===
Shava, (deep reddish-brown)
java, mushava (light brown). Domboshava, javavhu, javangwe, gadzijava.
Tema, dema, nhema, svipa, svipu, sviba kana dzvipa (Black)
Hute	(Purple)
Tsvubvu (black-purple fruit)
Nundu (Maroon)
Nachisi (deep orange coloured fruit, a tangerine)
Chuma cheKiwani (pink/rose coloured beads).
Shora, Mbise (amber, brown).
Hutsaratsa (check).
Mbarakate (Small patch of colour on an animal or object).
Gungwa (ocean, sea, a deep blue coloured body of water)
Denga (light blue coloured atmosphere)
Rangi (chrome; chroma; colour, sky, shade, purple, blue, first)


=== Mamwe mashoko ===
Deko renzviru (Dark brown (lit: shell of fruit of Wild Medlar). Ano utema hwedeko renzviru: he is dark brown in colour.
Chisambi (Red check pattern).
Manjenjenje Brilliance (loudness) of colours; 2. Bright flames).
Mashoko aya anotaurwa kuKalanga:

Panguka (become discolored; fade as of a flower or some color).
Pangula (cause to become discolored).


== Mavara muChiBantu ==


=== Mimwe mitauro yeZimbabwe ===


=== Mimwe Mitauro yeChiBantu ===


== Mabviro eruzivo: ==