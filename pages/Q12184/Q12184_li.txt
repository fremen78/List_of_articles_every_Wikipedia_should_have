Dit artikel is gesjreve (of begós) in 't Remunjs. Laes hie wie v'r mit de versjillende saorte Limburgs ómgaon. 

'n Pandemie (van 't Grieks: pan "alle" en demos "luuj") is 'n aansjtaekelike of euverdraagbaar krenkde die zich grunjig euver e landj of grótter gebied versjprèd. In de wirkelikheid 'n epidemie, mer den op 't waereldwiej sjaol.


== Oorzake van 'n pandemie ==
Volges de Waereldgezóndjheidsorganisatie kan 'n pandemie óntsjtaon wen aan de volgende vereisde weurt vóldaon:

De krenkde die oetbrèk is ónbekènd aan de bevolking;
De krenkde infecteert luuj en veroorzaak ernstige krenkelikheid;
De krenkde versjprèd zich mekkelik ónger luuj.
'n Krenkde die wied-versjprèd is of die de dood van väöl luuj haet veroorzaak is neet persé 'n pandemie; ze mót ouch aansjtaekelik zeen. Zo is kanker beveurbeeld waal 'n krenkde die de dood van väöl luuj veroorzaak, mer weurt zie neet es 'n pandemie gezeen, ómdet ze neet aansjtaekelik is.