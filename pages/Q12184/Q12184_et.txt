Pandeemia ehk laustaud on riikide- ja kontinentidevaheline haiguspuhang, mille leviku suunda pole võimalik ette arvata ja mida harilikult seostatakse mitmete kahju toovate teguritega, nagu kahju inimeste (sh meditsiinitöötajate) tervisele ja elule, kahju riikide majandusele ja ravi, vaktsiinide puudumine jpt.
Kitsamas mõttes on pandeemia nakkushaiguse epideemiline levik, hõlmates näiteks tervet maailmajagu või kogu maailma. Bakterite poolt esile kutsutud pandeemiad on katk, koolera. Viiruste poolt esile kutsutud pandeemia(te)na on levinud rõuged, Hispaania gripp. Uuemal ajal AIDS, koroona, linnugripp, seagripp (A(H1N1) 2009 gripipandeemia, mille põhjustas seagripi viiruse globaalne levik).
Pandeemiana levib ka malaaria, mida põhjustavad eukarüootsed algloomad perekonnast Plasmodium.
Tulevased pandeemiatena levivad haigused võivad olla hemorraagilised viiruspalavikud.
Laiemas tähenduses on pandeemiad ka D-vitamiini puudus, endometrioos, suhkurtõbi (maailmas on tänapäeval 350 miljonit diabeedihaiget) ja antibiootikumidele resistentsete mikroobide levikuga seotud haigused (näiteks 450 000 uut multiravimiresistentse tuberkuloosi (MDR-TB) haigusjuhtu aastas nii 2009. kui ka 2012. aastal ja vähktõve pandeemia.
Pandeemiaks nimetatakse vahel ka akuutset alatoitumust (kõnekeeles nälga), mida põeb üle maailma ligi 55 miljonit last vanuses kuni 5 aastat.
Tulevased pandeemiana levivad haigused võivad olla erinevad keemilised ülitundlikkused ja immuunpuudulikkusega seotud seisundid (va AIDS).


== Etümoloogia ==
Sõna tuleb kreeka keelest πᾶν pan 'kõik' + δῆμος demos 'rahvas', ka ladina keeles oli varem pandemus. Tänapäevane ladinakeelne sõna on pandemia.


== Vaata ka ==
beribeeri
endeemia
epideemia
must surm
rahvusvahelise tähtsusega rahvatervisealane hädaolukord


== Viited ==


== Välislingid ==

J. D. Rolleston, The Smallpox Pandemic of 1870-1874, Proc R Soc Med. Dec 1933; 27(2): 177–192., PMCID: PMC2204618, veebiversioon (vaadatud 23.09.2014) (inglise keeles)
Alex Santoso, 5 Deadliest Pandemics in History, 27. aprill 2009, veebiversioon (vaadatud 23.09.2014) (inglise keeles)