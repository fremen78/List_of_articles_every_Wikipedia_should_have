En pandemi (fra græsk pan – alle, demos – folk) eller global epidemi er en infektionssygdom, der påvirker mennesker og dyr i et stort geografisk område; en hel eller flere verdensdele. Udrykket "global pandemi" er således en pleonasme .[kilde mangler]
Ifølge Verdenssundhedsorganisationen WHO skal tre betingelser være opfyldt, før man kan tale om en pandemi:

Introduktion af en for populationen hidtil ukendt sygdom.
Smitten spredes til mennesker.
Smitten spredes nemt blandt mennesker.
En sygdom er dermed ikke nødvendigvis en pandemi, blot fordi den er vidt udbredt – den skal også være smittefarlig. Virus og bakterier overføres let mellem mennesker og dyr, jvf zoonose. Kræft er eksempelvis ikke en pandemi, selvom den er vidt udbredt.
Fra den sorte død over SARS til COVID-19 har verden været udsat for et dusin pandemier. En FN-organisation for biodiversitet og økosystemer anslår i 2020 at der er 850 000 vira i verden, der kan forårsage fremtidige pandemier. Coronaviruspandemien COVID-19 vil ikke være den sidste pandemi. Nipahvirus anses for at kunne blive årsag til den næste pandemi.
Tidligere skulle der være et "enormt antal af døde eller syge" for at man kunne tale om en pandemi. Det er ikke længe tilfældet efter WHO's ændring af definitionen i maj 2009. 


== WHO's pandemifaser ==
I september 2005 udgav WHO en fornyet udgave af dens pandemiplan fra 1999. Årsagen til denne nye udgave er den tiltagende globale spredning af fugleinfluenza af typen H5N1. Planen indeholder seks faser, der hver beskriver et stadie på vejen til en pandemi. Alt efter hvordan smittesituationen ser ud globalt, bliver det tilhørende mål til den aktuelle fase søgt opfyldt.


== Se også ==

1889-1890-pandemien, “den russiske influenza”
CoVid-19, Coronavirus
Den justinianske pest
Den Sorte Død
Den Spanske Syge
Flokimmunitet
Human immundefektvirus
Influenzapandemien 2009
Immunsystemet
Komplementsystemet
Pest
Social distancering
Svineinfluenza
Tamiflu


== Kilder ==