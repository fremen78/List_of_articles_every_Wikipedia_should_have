Kediktatoran ialah satu bentuk pemerintahan di mana sesebuah negara diperintah oleh seorang ketua pemerintah atau entiti politik, dan kekuasaan entiti ini dilaksanakan serta dikekalkan melalui pelbagai cara agar ia masih berdiri kuat. Ia merupakan sejenis autoritarianisme di mana ahli politik menentukan segala aspek kelakuan orang ramai dan orang perseorang pimpinannya melalui polisi yang ditentukan pemerintah. Pemerintahan diktator dan autoritarian selalunya menggunakan propaganda politik untuk mengurangkan pengaruh lawan atau sistem alternatif.
Pemerintahan kediktatoran serta demokrasi berperlembagaan menjadi dua jenis bentuk pemerintahan yang utama selepas berkurangnya pemerintahan beraja di kebanyakan negara sejak abad ke-19 hingga abad ke-20.


== Jenis ==
Istilah yang paling umum berkaitan dengan pemerintahan ini ialah despotisme, iaitu pemerintah di mana suatu entiti tunggal memerintah dengan secara mutlak sama ada melalui seorang individu (autokrasi) mahupun sebuah kumpulan tertentu (oligarki). Despotisme boleh difahamkan sebagai kezaliman (penguasaan melalui ugutan hukuman dan keganasan), or absolutisme (faham kuasa mutlak); atau kediktatoran (sejenis pemerintahan di mana ketua yang memimpinnya merupakan diktator yang mutlak - tidak dihalangi oleh sesebuah perlembagaan, undang-undang atau sebarang kuasa pembangkangan dan sebagainya). Kediktatoran boleh mengambil bentuk autoritarianisme atau totalitarianisme.


== Lihat juga ==
Generalisimo
Kleptokrasi
Nasionalisme
Plutokrasi


== Rujukan ==


== Bacaan lanjut ==
Friedrich, Carl J.; Brzezinski, Zbigniew K. (1965). Totalitarian Dictatorship and Autocracy (ed. ke-2). Praeger.
Bueno de Mesquita, Bruce; Smith, Alastair; Siverson, Randolph M.; Morrow, James D. (2003). The Logic of Political Survival. The MIT Press. ISBN 0-262-63315-9.
William J. Dobson (2013). The Dictator's Learning Curve: Inside the Global Battle for Democracy. Anchor. ISBN 978-0307477552.
Bruce Bueno de Mesquita dan Alastair Smith (2011). The Dictator's Handbook: Why Bad Behavior is Almost Always Good Politics. Random House. m/s. 272. ISBN 9781610390446. OCLC 701015473.
Jan C. Behrends. Dictatorship: Modern Tyranny Between Leviathan and Behemoth dalam Docupedia Zeitgeschichte, 14 Mac 2017.