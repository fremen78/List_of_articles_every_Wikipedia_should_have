Dittatura è lu tèrmini cu cui s'ìnnica na forma auturitaria di cuvernu 'n cui lu putiri è accintratu 'n un sulu òrganu, si nun addirittura ntê manu dû sulu dittaturi, nun limmitatu di liggi, custituzzioni, o àutri fattura pulìtici e suciali nterni ô statu.
'N senzu latu, dittatura havi quinni lu significatu di pridomìniu assulutu, auturitarismu, tutalitarismu.


== Cenni stòrici ==
Lu tèrmini dittatura havi urìggini ntâ Ripùbbrica rumana, unni nnicava l'ufficiu dû dittaturi e la durata di dd'ufficiu. 'Nfatti, la càrrica di l'anticu dittaturi rumanu - c'assumìa lu putiri privalentimenti 'n tempu di guerra - era circuscritta ntô tempu durannu circa sei misi. Lu tèrmini dittatura assumìa quinni na valenza diversa di chidda odierna, avennu caràttiri di ccizziunalitati e essennu a durata limmitata.
Na dittatura dû prulitariatu fu tiurizzata di Karl Marx, ca la cunziddirava na fasi prupidèutica pû passaggiu dû capitalismu ô cumunismu.
Comu pi li tiranni e li dèsputi n ginirali, macari pi li dittatura d'agni paisi e tempu (ca a li pricidenti ponnu èssiri assimilati) è òpira àrdua, di parti videmma dî cchiù priparati studiusi di storia, tracciàrinni idintità e carattirìstichi n tèrmini d'assuluta ubbittivitati e niutralitati.


== Vuci currilati ==
Storia di Roma
Cònzuli Ripubbricani Rumani
Tirannìa
Eggimunìa
Corpu di statu
Stimi dî vìttimi dî principali dittaturi dû munnu