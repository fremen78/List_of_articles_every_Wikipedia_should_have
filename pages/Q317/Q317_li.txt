Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

'nen Dictatuur of alleinhieërsjappie (van Letien dictare "opzègke", "opdrach gaeve", intensitief van dicere "zègke, kalle") is 'ne staotsvorm worin eine persoean, d'n dictator, 't allein veur 't zègken haet. Döks is bie deze vorm spraok van systematische óngerdrökking van angesdinkendje en taengestenjers vannen dictator. Daomit steitj de dictatuur häöksj oppe democratie worin de mieëderheid van 't vouk 't bestuur kuus. Meistes geitj d'n dictatuur same mit misstenj, wobie te dinke vèltj aan zelfverrieking doren dictator en 't gevangenumme of vermaore van taengestenjers.
Dictature kómme dökker toet standj door 'ne militaire staotsgreep. Veurbeeldjer hievan zeen de militair junta's in Zuud-Amerika. In innige vel, wie bie Adolf Hitler in Nazi-Pruses, zeen dictatoren ane mach gekómme door democratische verkeziginge. Eimaol ane mach sjaffe zie dan de democratie aaf.