Diktatur er en styremåte der makten ligger hos én enkelt person eller hos en liten gruppe personer. Det er ulike former for diktatur. Eksempler på diktatur kan være enevelde (enmannsdiktatur), totalitært diktatur hvor det er nesten total frihetsopphevelse, og autoritært diktatur hvor innbyggerne kan komme med meningsytringer, men har liten eller ingen handlingsfrihet.

Begrepene «tyranni» og «despoti» anvendes også for å beskrive styreformer som er identisk med «personlig diktatur». Ord som «enevoldsherre», «tyrann» og «despot» er derfor synonymer til begrepet «personlig diktatur».
Det var i 2024 flere mennesker som lever i diktaturer enn i demokratier.
En diktator som hadde norske aner var Guatemalas president fra 1974 til 1978, Kjell Laugerud.


== Bakgrunn ==
Ordet «diktator» kommer fra et embete i den romerske republikk, på latin kalt dictator (av dictare; å si noe igjen og igjen, eller diktere). Dette var et embete som ikke normalt var i bruk; en dictator ble kun utnevnt for en begrenset tid på seks måneder når det var behov for spesielle tiltak. De to mest kjente eksempel på diktatorer som holdt på makten også etter seksmånedersåremålet er Sulla og Julius Cæsar. Sistnevntes diktatorperiode markerer også med sitt dictator-embete også overgangen til keiserdømmet.


== Definisjon ==

Diktatur er det motsatte av demokrati, og beskriver en tilstand der de tre statsmaktene er underlagt et personlig diktatur eller et oligarki. Som de tre statsmakter regnes:

den lovgivende makt (parlamentet / nasjonalforsamlingen, i Norge: Stortinget)
den utøvende makt (regjeringen)
den dømmende makt (domstolene)
En definisjon av diktatur er gitt av Franz Neumann (1944):

«Et styresett der en person eller en gruppe av personer urettmessig tilrøver seg makten og utøver den uten begrensning.»[trenger referanse]


== Kjente diktatorer i moderne tid ==
Adolf Hitler  (Nazi-Tyskland)
Benito Mussolini (fascist-Italia)
Francisco Franco (falange-Spania)
António de Oliveira Salazar (Portugal)
Josef Stalin (Sovjetunionen)
Josip Broz Tito (Jugoslavia)
Mao Zedong (folkerepublikken Kina)
Pol Pot (Kambodsja)
Fidel Castro (Cuba)
Papa Doc og Baby Doc (Haïti)
Robert Mugabe (Zimbabwe)
Alfredo Stroessner (Paraguay)
Kjell Laugerud (Guatemala)
Augusto Pinochet (Chile)
Saddam Hussein (Irak)
Kim Il-sung, Kim Jong-il og Kim Jong-un (Nord-Korea)
Nicolae Ceauşescu (Romania)
Zine El Abidine Ben Ali (Tunisia)
Hosni Mubarak (Egypt)
Muammar al-Gaddafi (Libya)
Aleksandr Lukasjenko (Belarus)
Ferdinand Marcos (Filippinene)
Suharto (Indonesia)


== Referanser ==


== Se også ==
Polarisering (politikk og samfunn)
Makt
Statlig styreform


== Litteratur ==
Neumann, Franz i  Marcuse, Herbert (red.) (1957) The Democratic and the Authoritarian State: Essays in Political and Legal Theory, Free Press.
Neumann, Franz (1944) Behemoth: The Structure and Practice of National Socialism, 1933 – 1944, 2. utgave. Oxford University Press.
Weber, Max (1971) Makt og byråkrati, Gyldendal.
Østerrud, Øyvind; Goldmann, Kjell; Pedersen, Mogens N. (red) (1997) Statsvitenskapelig leksikon. Universitetsforlaget.