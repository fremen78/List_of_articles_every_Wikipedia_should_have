Ä Diggdadur (vun Ladainisch dictatura) bezaischned ä Schdaadsform, wo nur een enzische Tipp, de Diggdador, odda ä Grubb (Pardai) uoigschränggd regiere dudd. In der Reschel werde die Herschende in de Diggdadur net gwähld. Maischdens berufe sisch Diggdadore bzw. diggdadorische Reschime uff en aisere odda innere Schdaadsnodschdond, mid denne sie die Etablierung vun ener nischdlegidime Herrschaft reschdferdigge. Diggdadure diine maischdens zum dorschsedse vun Indresse vun wenische Laid zu Laschde unn Schade aller.
Nach Ausmaß der ausgeiebde Gwald unnerschaided man zwische ner audoridäre unn ner dodalidäre Diggdadur.
En Mergmal vun ner audoridäre Diggdadur iss de begrenzde Pluralismus.Sie hot kee umfassend formulierdi Ideologie unn weder extensiv noch intensive Mobilisierung.
Die Mergmale vun ner dodalidäre Diggadur sinn das Schdrewe, in alle soziale Verhäldnisse nai zu wirge unn aine Betailischung der Beherrschde am Schdaadslewe zu fordern, sowie dessen Waiderendwigglung in die ideologisch rischdische Rischdung.


== Diggdadur in der Gschischde ==
Bai de Reemer hots zur Zaid der Republigg des Amd des Diggdadors gewwe, weller in hekschde Nodzaide gwähld worre iss. Er hodd dodemid die Uffgab vun de zwee Konsuln iwwernumme, awwa nur fier ä halwes Johr, ansuschde hädd er jo die gsamde Machd on sisch raiße könne. Bekannde Diggdadore zur remische Zaid ware Sulla, Caesar unn Marcus Antonius.


== Kwällä ==
Bundeszentral fier bolidischi Bildung
Said uff der daidschen Wikipedia