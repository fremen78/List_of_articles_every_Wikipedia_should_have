Clima es li long-durational tip de tempe in un region, usualmen un medial valore de 30 annus. Plu exactmen, it es li medie e variabilitá de meteorologic quantitás per durationes extendente de mensus a milliones de annus. Alcun de meteorologic quantitás que es mesurat comunmen include temperatura, humiditá, pression atmosferic, vente, e precipitation. In un sensu largmen, clima es li statu del componentes del sistema climal, que include li atmosfere, hidrosfere, criosfere, litosfere, e biosfere, e lor interactiones. Li clima de un loco es afectet per su latitúdine, longitúdine, terren, altitudine, usu terric, e vicin córpores de aqua e lor currentes.

Climas posse esser classificat secun li medial e tipic mesurationes, usualmen temperatura e precipitation. Li max usat schema de classification es que de Köppen. Li sistema de Thornthwaite, usat desde 1948, incorpora anc evapotranspiration con temperatura e precipitation e es usat por studiar biologic diversitá e qualmen climal change afecte it. Finalmen, li Bergeron e Spatial Synoptic Classification sistemes visa al origine de masses de aere que defini li clima de un region.
Climatologie es li scientie de clima, e paleoclimatologie es li studie de ancian climas. Climal modelles e matematic modelles del climas del passate, presente, e futur. Changes de clima posse ocurrer trans ambi long e curt durationes pro varie causes. Recent calentation es discusset in terminos de mundial calentation, quel causa li redistributions de organismes.


== Vide anc ==
Atmosfere
Climatologie
Meteorologie


== Referenties ==