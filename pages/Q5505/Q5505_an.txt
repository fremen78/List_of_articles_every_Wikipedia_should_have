O laco Victoria u Victoria Nyanza en bellas luengas bantús (tamién conoixito como Ukerewe) ye un laco que se troba situato en a zona centroriental d'Africa, rodiato por Uganda, Tanzania y Kenya. Forma parte d'una serie de grans lacos situaus a lo largo d'a Val d'o Gran Rift conoixius conchuntament como Grans Lacos d'Africa. Se estendilla en una superficie de 69.482 km² y en o suyo punto de mayor fondura tien 82 m. Ye o segundo laco de augua dolza mas gran d'o mundo, dimpués d'o Laco Superior (America d'o Norte). Se considera que ye un d'os principals naixederos d'o río Nilo, continando lo suyo curso enta lo laco Alberto, en o curso superior d'o clamau Nilo Blanco. D'entre os ríos que desauguan en o laco Victoria, cal destacar como lo principal o río Kagera.
O primer europeu en plegar a o laco estió o explorador britanico John Speke, qui li dió o suyo nombre de Victoria en homenache a la reina d'o suyo país, Vitoria I d'o Reino Uniu.


== Referencias ==


== Vinclos externos ==
 Se veigan as imáchens de Commons sobre Laco Victoria.
(en) Asociación de pescaires d'o Laco Victoria.