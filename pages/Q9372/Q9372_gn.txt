Sima Qian (Longmen, amo 145 Kirito mboyve - 90 Kirito mboyve) ha'e akue peteĩ marandeko hesa'ỹijohára, mbyjakuaahára ha haihára Chína Ymaguare pegua, oisãmbyhýrõguare Han ñemoñanga, oiméne ha'e hesa'ỹijohára tuichavéva Chína Ymaguare pegua. Ojehechakuaa chupe Chína marandeko ñehesa'ỹijo moheñoihára ramo.
Hembiapokue herakuã porãvéva ha'e Marandeko mandu'akuéra (Memorias históricas), upépe oñemombe'u Chína ñepyrũ oñembojehe'ávo mba'e ojeroviáva rehe ha omombe'úva oñepyrũhague amo 2600 Kirito mboyve. Ko tembiapokuépe, Qian oñeha'ã omohendávo opaite marandu ikatu omoguahẽ chupe, oguenohẽvo marandeko mba'ekuaarã teégui ha káso oñemombe'úvagui ha ohekávo oikuaa hag̃ua marandeko rekorã ha "tape yvágape" ogueraháva. Ko aranduka ojehechakuaa mba'eguasuite ramo umi marandeko hesa'ỹijohára rireguápe.
Oñemotenondeve avei omba'apo tekojoja hekahára ramo, oipysyrõrõguare ñorairõ ruvicha Li Ling rehe, jepémo upéva naiporãi Chína mburuvichavetépe ha ipochy Sima Qian rehe, omoĩuka chupe ka'irãime ha upéi ojukauka chupe. Ojeipe'a hag̃ua manógui, Qian ojerure toñemoambue hag̃ua imyengoviarã ha upéicha ojekapa chupe. Osẽ rire ka'irãigui, omba'apo mburuvihárape guarã. Omohu'ãmba hembiapokue sa'imi omano mboyve, amo ary 90 Kirito mboyve. 


== Mandu'apy ==