Elisabeth I (7 de septembre 1533 in Greenwich, London, Anglaterra â€“ 24 de martio 1603 in Surrey, Anglaterra) esseva le regina de Anglaterra e Irlanda de 1558 a 1603. Etiam nominate le Regina Virgine, Gloriana, o le Bon Regina Bess, Elisabeth esseva le quinte e final soverano del dynastia Tudor.
Le filia de Henrico VIII, illa nasceva como un princessa; ma su matre, Anne Boleyn, esseva executate solmente duo e medie annos depost su nascimento, e Elisabeth esseva declarate illegitime. Su medie-fratre Eduardo VI relegava le corona de Anglaterra a Dama Jane Grey, que removeva su medie-sorores del succession. Dama Jane Grey esseva executate, e in 1558 Elisabeth succedeva le regina catholic Maria I, in cuje regno Elisabeth esseva incarcerate sub suspicion de appoio del rebellion protestante.
Elisabeth intenteva ducer con consilio bon; e su governamento dependeva in un gruppo de consiliatores, de qui le principe esseva William Cecil. Un de su prime actiones esseva le restauration del Ecclesia de Anglaterra protestante, de qual illa deveniva le governator supreme. Elisabeth esseva plus moderate que su tertie predecessores. Illa evitava le persecutiones religioses frequente. Post le Papa la denunciava in 1570, e alcun complotes de opponentes catholic la menaciava su vita, illa deveniva plus supiciose del catholicismo. Le complotes esseva contrariate per su servicio secrete. Su politica extere esseva caute. Illa manovrava inter Francia e Espania, le paises plus potente de Europa. Illa appoiava reluctantemente expeditiones militar in le Pais Basse, Francia e Irlanda, que esseva fornite pauco e inefficace. Post 1585 il habeva combattos militar contra Espania. Elisabeth deveniva asassociate con le victoria de Anglaterra contra le Armada Invincible de Espania in 1588.
Al prinicipio, Elisabeth esseva expectate maritar e parturir un hereditario. Illa non esseva facer lo, ben que alicun nobiles la cortesava. In su etage avantiate, Elisabeth se deveniva celebre pro su virginitate. Su hereditario legal Maria Stuart, le regina catholic de Scotia, fugiva a Anglaterra in 1567. Elisabeth la imprisionava usque 1587, quando Maria esseva executate pro complotar contra Elisabeth. Quando Elisabeth moriva in 1603, illa esseva succedite per le filio protestante de Maria, Jacobo VI de Scotia.
Le longe regno de Elisabeth resultiva in stabilitate post le tumulto del regnos de su predecessores e le reforma protestante anglese. Le economia e cultura prosperava. Iste era es famose a causa del theatro renascentia anglese, que esseva ducite de William Shakespeare e Christopher Marlowe, e a causa del le expeditiones del mar de Francis Drake e John Hawkins.