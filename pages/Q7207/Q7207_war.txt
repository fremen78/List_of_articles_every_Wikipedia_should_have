Hi Isabel o Elizabeth I han Inglaterra o  puyde liwat Elizabeth I han England kun ha Ininglis: Elizabeth I of England (Setyembre 7, 1533 - Marso 24, 1603), amo an nagin Hada o Reyna han Inglatera tikang han Nobyembre 17, 1558 kutob hiya namatay ha 1603. Danay tawagon nga an Birhen nga Reyna, Gloriana o an Maupay nga Reyna Bess, hi Elizabeth an nagin pangurhian nga monarkiya han Balay han Tudor.
Hiya an anak nira Henry VIII ngan Anne Boleyn, an ikaduha niya nga asawa, nga ginbitay duha-ngan-katunga nga tuig kahuman la natawo hi Elizabeth. An kan Anne pag-asawa kan Henry VIII in napawaray dulot ngan hi Elizabeth in gindeklara nga illehitimo. An iya katunga-nga-bugto na hi Edward VI, an namuno tubtob han iya kamatayon han 1553, nga ginpamana an korona kan Lady Jane Grey nga ginpabaliwaray an mga pag-angkon han iya duha nga katunga-nga-bugto nga babaye nga hi Elizabeth ngan an Romano Catolica na hi Maria, bisan iba an senesering han balaud. An kan Edward karuyag basi han iya karuyagon in waray natuman ngan hi Maria an nagin reyna, ginpatalsik hi Lady Jane Grey. Samatang namumuno hi Maria, hi Elizabeth in napreso haros usa ka tuig ha pagsuspetsa nga hiya in nagsusuporta han mga rebelde Protestante.