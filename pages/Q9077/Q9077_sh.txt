Moše, Mojsije ili Musa (hebrejski מֹשֶׁה [Moshe], grčki Mωϋσῆς [Mōüsēs], arapski موسى [Mūsa]) je legendarni jevrejski oslobodilac, vođa, zakonodavac i prorok.
Mojsije je bio potomak Avrama. Procenjuje se da je živeo u 13. veku pre nove ere.
Prema jevrejskim svetim knjigama, Mojsije je izveo Jevreje iz Egipta. Mojsijeva najveća zasluga leži u širenju vere u jednog Boga, Jahvea, dakle u učvršćivanju monoteizma među Jevrejima, te objavljivanju Deset zapovesti.
Kao prorok je priznat u Judaizmu, Hrišćanstvu i Islamu. Judaizam ga smatra najznačajnijim od svih proroka.
Tradicionalno mu se pripisuje autorstvo nad knjigama Tore.


== Izlazak iz egipatskog ropstva ==

Prema jevrejskim svetim knjigama, Mojsije je izveo Jevreje iz Egipta. Faraon nije to dozvolio, ali Mojsije učini mnoga čuda, i tako uspe da izvede narod iz Egipta. Putovanje Jevreja u obećanu zemlju trajalo je četrdeset godina. Išli su preko pustinje, hranili se manom, čudesnom hranom sa neba, zahvaljujući kojoj nikada nisu osećali glad.


== Deset Božijih zapovesti ==

Preme predanju, Mojsije je od Boga na Sinaju dobio table sa Deset zapovesti, koje glase:

Ja sam Gospod Bog tvoj; nemoj imati drugih Bogova osim Mene.
Ne pravi sebi idola niti kakva lika; nemoj im se klanjati niti im služiti.
Ne uzimaj uzalud imena Gospoda Boga svog.
Sećaj se dana odmora da ga svetkuješ; šest dana radi i obavi sve poslove, a sedmi dan je odmor Gospodu Bogu tvome.
Poštuj oca i mater svoju, da ti dobro bude i da dugo poživiš na zemlji.
Ne ubij.
Ne čini preljube.
Ne ukradi.
Ne svedoči lažno na bližnjega svoga.
Ne poželi ništa što je tuđe.


== Izvori ==


== Povezano ==
Tora
Judaizam
Stari zavet


== Eksterni linkovi ==

Teaching Troubling Texts: Study Session of Textual Reasoning at the annual meeting of the AAR 1999
"Difficult Texts" by Bonna Devora Haberman. How do we study difficult Jewish texts without apologizing for, justifying, or historicizing them? Arhivirano 2005-11-20 na Wayback Machine-u
Unitarian Universalist approach to reading the Bible
Prof. E.Anati: Archaeological discoveries at Har Karkom