Moisiu (hebr.  מֹשֶׁה Moshe; arab. موسى, Mūsā) ishte një hebre biblik, udhëheqës fetar, ligjprurës, profet, prijës ushtarak dhe historian. Mendohet që Moisiu të ketë jetuar në qindvjeçarin e VII p.e.r. Ai mbahet si shkruesi i Torahs, apo pesë librave të parë të Biblës (Zanafillës, Daljes, Levitikëve, Numrave, dhe Ligjit të përtërirë) dhe është një profet i rëndësishëm në Jahudizëm, Krishterim, Islam dhe Bahaizëm.


== Historia ==
Moisiu sipas përçimeve biblike ështëi dërguari i Perëndisë që nxori popullin izraelit nga skllavëria e Egjptit dhe e priu atë për 40 vjet në tokën e zgjedhur të premtuar nga Perëndia përmes Detit të Kuq dhe shkretëtirës. Ai poashtu në një zbulesë hyjnore në Malin e Sinait mori ligjet e shkruara nga vetë dora e Perëndisë me dhjetë urdhëresat.
Sipas Torës Moisiu vdiq në moshën 120 vjeçare (sipas kohëmatjes kalendarike hebraike në vitin 2488, apo në vitin 1272 p.e.r.), pasi pá tokën e premtuar dhe pa mundur ta shkelte atë i urdhëruar nga Perëndia.
Emri Moisi (hebr. Moshe) do të thotë "i shpëtuari nga ujrat". 


== Moisiu në krishterim ==
Sipas Biblës, Moisiu lindi nga një grua hebraike e cila e fshehi atë në kohën kur faraoni i Egjiptit urdhëroi vrasjen e të gjithë djemve judenj të sapolindur.
Moisiu ishte udhëheqësi i popullit hebre i cili udhëhoqi kthimin nga Egjipti për tek e ashtuquajtura Toka e Premtuar, Izraeli i sotëm.Ky rrugëtim zgjati afër 40 vite, dhe është i përshkruar në librin e dytë të Biblës që quhet Eksodi.


== Moisiu në islam ==
Moisiu sipas Islamit llogaritet si i dërguari i Allahut (Zotit) dhe njihet me emrin Musa.


== Lidhje të jashtme ==
Shkrimet - Prezenca e Moisiut në Bibël Arkivuar 8 janar 2020 tek Wayback Machine