Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Mozes (Hibrieëfs: מֹשֶׁה Mosje, Aadgrieks: Μωυσῆς Mōysēs of Μωσῆς Mōsēs, Letien: Moyses of Moses, Arabisch: موسى Moesa) waas volges de Biebel op gróndj van Numeri 12:6-8 en Deuteronomium 34:10, de grótste profeet en ouch 'ne lieërer en wètgaever. Volges de Koran is Mozes 'ne boeadsjapper en 'ne profeer. De Biebel neump 'm de leier vanne Israëliete biejen oettoch oet Egypte en tiejes d'n doortoch dore weusdje toet ane grenze van Kanaän.
Op gróndj van Exodus 1:11 dateertj me 'm gewuuenlik innen dertieëndjen ieëf veur Christus, op gróndj van datering gegróndj oppe Septuagint kump zie gebaordjejaor oet op rónjelóm 1482 v. Chr. Volges Exodus 2:11 vv. stamdje d'r oet Levitische eljers (Amram en Jochebed) en woort t'r es vónjeling opgebrach aan 't hof van 'ne farao, meugelik Thoetmosis II. Volges Exodus 3:1 vv. woort t'r bieje berg Horeb (Sinaïberg) gerope zie vouk te verlosse. De naam Mozes liek op 'n Egyptisch achterveugsel mitte meining "zoon van".


== Zuuch ouch ==
Tieën Gebaoje