Kisah-kisah nabi Musa as lé that ta reumpok lam Al-Qur'an. Sampé-sampé na lam padum-padum boh kitab (buku) seujarah para Rasul, oh geu peunyata kisah nabi Musa teumasôk kisah nyang panyang, na meu padum ôn lam kitab-kitab nyan.
Nabi Musa as lahé bak masa Fir'un laknatillah, nyang raja nyan zalém that, abéh ji poh maté aneuëk-aneuk miët agam nyang nibak bansa Bani Isra'é (Bani Israil).
That zalém raja Fira'un nyan, ji yue poh mandum aneuk manyak agam nyan seubab na ji leumpoe keuneuk lahé sidroe aneuk mièët nyang peureuloh keurajeuën jih.
Seubab nyan keuh bak watè lahé na Musa as, geu bri ileuham lé Allah bak mak nabi Musa as, beu geupasoe nabi Musa nyang mantong manyak lam saboh putoe (peti, tong), geu peu anyoet lam saboh kreuëng nyang kreuëng nyan ji lé rot keuë meuligoe Fir'un.