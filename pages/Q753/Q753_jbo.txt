ni'o lo tunka goi ko'a cu girzu ratni li reso fi'o sinxa la'o xy. Cu xy. .i ko'a cu frili tcena jinme sekai le ka mutce xamgu dikca frili bo muvdu gi'e selpli fi lo dinju marji .e lo dikca muvdu pluta .e lo mixre spisa


== ralju steci ==

ni'o ko'a cu xunre skari jinme fi'o barda le ka dikca je kelvo ke pagre bo curmi parbi kei lo curve jinme fi'o kelvo le kumfa to lo pa jinme poi ke'a zmadu ko'a cu rijno toi .i ko'a cu ralte lo steci skari ri'a le du'u ko'a minra lo xunre ja narja gusni gi'e cokcu lo drata skari fi'o nenri lo viska kuspe velboxna ri'a lo nejni cokcu kantu stura


== gundi terpilno ==
ni'o ko'a cu selpli le dicyca'a .e le stura mi'irlarcu .e le zdadai


== jmive terpilno ==
ni'o ko'a cu sarcu befeleza'i pluja spati ja danlu be'o jmive mivselratni
ni'o so'o le danlu cu pilno le tunka ratni le pu'u bevri le kijno ne'i le blanu ciblu


== xukmi ckaji ==

ni'o le kampu tunka kijytcini cu selcmi le mecysto tunka pamei kijytcini no'u la'o xy. Cu+ xy. .e le zmasto tunka remei kijytcini no'u la'o xy. Cu2+ xy. .ije le tunka cimei kijytcini .e le tunka vomei kijytcini cu rirci
ni'o le tunka tabjolkijno cu cafne jinsfe xukmi gi'e crino .i le tunka kijyjolsliri cu ledmroxa'i
ni'o le kijyjolreltunka .e le relkijyjoltunka cu tunka joi kijno xukmi


== citri ==
ni'o lo tcesau misro prenu cu facki ledu'u jmina le cmalai tinci le tunka leza'i le jalge jinme noi ke'a cu ransu cu zmadu le cuvytunka fileka frili le montisna .i lo tcesau xespre cu selsau lo lastu noi ke'a cu jimxre lo tunka .e lo zinki


== terkunra ==
ni'o le rartunka cu cmima le rarfau jinme cau le selratyjmina .iji'a ko'a cu faurfa'i nenri la .malykait. .a la .azurait. .a la .tcalkopairait. .a la .bornait. .a la .kovelrait. .a la kuprait.
ni'o ralju ke tunka selkunra pruce selgu'e la .tcelis. .e le mergu'e .e le bidgu'e .e le sralogu'e .e la .perus. .e le rukygu'e .e le kadnogu'e .e le jugygu'e .e la .polskas. .e la .kazaksten. .e la mexygu'e


== teryratni ==
ni'o le rarna tunka cu selcmima re le stodi teryratni no'u la'o xy. 63Cu xy. .e la'o xy. 65Cu xy. .ijeku'i reze le tolstodi teryratni cu zasti


== kanro joi javni steci ==
ni'o ro da poi tunka xukmi cu sruma vindu .imu'a li cino cu selgra le tunka sliri joi vomeikijno fi'o kakne le re'armrobi'o .i 1pi5 bi'i 2pi0 le milgra cu fadni le ka stidi snura tunka likdenmi ne'i le pixyjau .i lo tunka cu ka'erjimte le me la'o gy. dihydrophil hydratase gy. lanbi xumfra bixsutgau noi ke'a cu sidju pruce le cibla selci pagbu
ni'o le tunka cu simsa le .arseniko vidfau le vidfau ka bilma le selratni befva'u je vrusi .e le tolji'i .e le toltro xadmu'u .e le gasyfli