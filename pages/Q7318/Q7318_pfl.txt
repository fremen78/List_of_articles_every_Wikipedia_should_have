Daitsches Raisch vun 1933 bis 1945 - In de Zaait vunn 1933 bis 1945 war de Adolf Hitler an de Macht un hat de Zwedde Weltkriesch begonne.


== Inlaidung ==
"Gäbbd mär när zwelf Joa un Iia wärrn die Weld nimmi wirraärkänne!" hodda gsaad - un es hod geschdimmd: noo zwelf Joa waa alles in Drimma! Daitschlond waa ausradiad, zärfedzd un värbrannd unna Milliarde Tonne vun Bombe, niedärgemachd vunde zwää schdärgsde Armee vun däm Globus: vunde maderiälle Iwwalejehaid vun de USA un vunde pärsonelle Iwwamachd Russlonds. Wail än gonzes Volk äm greesewahnsinnische Fiera gfolschd is vun ääm Verbräsche ins negschde un wail känna mea uf die ghead hod, die gewaand hän - sulong, bis daßse nimmi hän waane känne, waildaßse im KZ waare orra hiegerischd worre sin. Wail än gonzes Volk sisch än Dreck um soi birgalisch Fraihaidsräschde gscheerd hod, wail känna mea de Muud khabd hod, dänne als schdärgere Reschdrigdzione endgejezudrede un än griminälles Reschiem doohie zu drehde, wos hieghead häd: in graad die KZs, die wuus fär soi Geeschnär ingerischd hod.
Ablaaf: Am 1. September 1939 hodd de Fiera vunn de Daitsche de Angriff uff Pole im Oste befohle. Zusamme mit dem russische Diktador Stalin unn soine Armee häwwe ess die Daitsche geschafft die polnisch Armee zu schloe. innerhalb vunn guud emm Monadd kapitulierde die gonze polnische Truppe. Pole wurd uffgedahld. Ä driddel kimmt zu Russland, de Rest wird Daal vumm "Großdaitsche Raich". Die Verbindete vunn Pole, England unn Frongraisch, erklärn Daitschland zwor de Krieg, unnernemme äwwer nix. Die Daitsche häwwe Trubbe uffgezooge on de fronzäsisch Ostgrenz, jedoch dunn se bis 1940 sich koan Millimeter uff Frongraisch zubewee.


== Webpeidsch ==

 Commons: Deutsches Reich von 1933 bis 1945 — Waitere Mulitimediadataie zum Artikel

Dossier über den NS-Staat
Das Bundesarchiv
NS-Archiv, digitalisierte Dokumente zum Nationalsozialismus
Dokumentarchiv: Sammlung der in der NS-Zeit erlassenen Rechtsnormen