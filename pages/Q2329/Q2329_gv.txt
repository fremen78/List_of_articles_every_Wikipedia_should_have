She banglane jeh sheanse ee kemmig (voish yn Ghreagish χημεία), as ish cur geill da stoo. Ta studeyrys kemmigagh bentyn rish ny troggalyn as troyn oc, as shen goaill stiagh caghlaaghyn breneenagh.  Son y chooid smoo, t'eh dellal rish breneenyn er nyn bossanaghey myr gasyn, co-vreneenyn, crystalyn ny meainyn.  Chammah's shen, ta kemmig bentyn da troyn as eddyr-obbraghey breneenyn ynrican, as jannoo ymmyd jeh'n fys shen er y cheim ry-akin da'n tooill.  Rere kemmig jeianagh, ta troyn corpagh stooghyn er nyn reaghey ec y cheim breneenagh, as ish er e shayll er ny reaghey ec kianglaghyn magnaidagh lectragh eddyr-vreneenagh rere leighyn obbrinaght whantum.
Ta kemmig lhie harrish fishig, as y daa cur geill da bree as yn aght t'eh ym-obbraghey rish stoo.  T'ee lhie harrish bea-oaylleeaght myrgeddin, ayns ny magheryn coheshaghtagh bea-chemmig as bea-oaylleeaght cho-vreneenagh erskyn ooilley.