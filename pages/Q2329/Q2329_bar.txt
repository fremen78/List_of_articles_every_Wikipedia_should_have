De Kemii (dt.: Chemie) is de Wissnschoft, de wo se mid de Stoffn und Stoffändarunga befossd. A Stoffändarung is, wann a so a Stoff midan ondan Stoff reagiad, oiso ebba wenn da Sauastoff midn Wossastoff zan Wossa reagiad. 
De easchtn Kemika – im Sinn vo da Kemii ois exakde Natuawissnschoft – hods im 17. und 18. Joarhundad gem. Friaha hods owa scho Alchemisdn gem, de wo voa oim vasuachd hom, doss' aus om Blei oda wos a Goid mocha kunntn.
A kemischs Element definiad se owa iwa de Ozoih vo de Protonen im Kean von am Atom, vo dohea ko ma oa chemischs Element (wia ebba Blei) ned iwa a kemische Reakzion in a ondas chemischs Element (wia ebba Goid) umwondln; hiafia brauchads a physikalische Reakzion. De kemischn Elemente san im „Periodnsystem vo de chemischn Elemente“ goadned.
Teibereiche vo da Kemie san de Oigmoane Kemii, Anoaganische Kemii, Oaganische Kemii, Biokemi, Physikalische Kemii, Technische Kemii und Theoretische Kemii.


== Schau aa ==
Grundlong vo da Kemii
Kuinwossastoffe