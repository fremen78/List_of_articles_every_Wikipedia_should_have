Il-Kimika (ġejja mill Eġizzjan kēme li tfisser "ħamrija") hija l-istudju tal-istruttura, kompożizzjoni u karatteristiċi tal-materjali, kif wkoll il-bidliet li jseħħu f'reazzjonijiet kimiċi.
Il-Kimika hija xjenza fiżika relatata ma' diversi studji fuq l-atomi, il-molekuli, il-kristalli u forom oħra ta' materjali (kemm li jeżistu weħidhom kif wkoll magħquda ma' materjali oħra). Dawn jinkorporaw il-kunċetti tal-enerġija u l-entropija, li huma relatati mal-possibbiltà li sseħħ reazzjoni kimika, kif wkoll mar-rata tar-reazzjoni. 
Il-fergħat ta' Kimika huma miġburin skond it-tip ta' materjal li jkun qed jiġi studjat. Dawn il-fergħat jinkludu fost ohrajn:

Kimika inorganika,
Kimika organika,
Kimika analitika,
Bijokimika,
Kimika fiżika,
Kimika ambjentali,
Kimika industrijali.
Ħarġu wkoll studji speċjalizzati eż. newrokimika (studji fuq il-kimika kkonċernata mal-moħħ uman).
Storikament, il-Kimika moderna żvolġiet mil-alkemija.