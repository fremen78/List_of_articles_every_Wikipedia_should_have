Niilu on Afriekan manderehen koillizes puoles virduaju läs 6650 kilometrii pitky jogi, kuduadu pietäh muailman pitkimbänny jovennu. Niilan piähuaroi ollah Valgei-Niilu, kudaman virdu algau Viktorienjärves Burundis, segä Sinine-Niilu, kudau virduau Efiopies. Kuivah hiekkumuah Niilan rannoile rodih omal aigua muinazen Jegiptan tsivilizatsii. Jogi on histourien aigua olluh tärgei liikendehväyly.