Le Nilo es un major fluvio fluente al nord in Africa del nord-est, generalmente reguardate como le plus longe fluvio in le mundo, con un longitude de 6650 kilometros (4130 millias). Le Nilo flue per dece paises: Sudan, Sudan del Sud, Burundi, Rwanda, Republica Democratic del Congo, Tanzania, Kenya, Ethiopia, Uganda, e Egypto.
Le Fluvio Nilo ha duo major affluentes, le Nilo Blanc e le Nilo Blau. Le Nilo Blanc es plus longe e nasce in le region del Grande Lacos de Africa central, e le plus distante fonte es ancora indeterminate, sed locate in o Rwanda o Burundi. Illo flue verso nord per Tanzania, Laco Victoria, Uganda, e Sudan del Sud. Le Nilo Blau es le fonte del major parte del aqua e solo fertile.  Illo origina a Laco Tana in Ethiopia e flue a in Sudan ab le sud-est. Le duo fluvios conflue juxta le capital de Sudan, Khartum.
Le section del nord del Fluvio Nilo flue quasi in toto per deserto, ab Sudan a in Egypto, un pais del qual civilisation ha dependite sur le fluvio desde le antiquitate. Le major parte del population e citates de Egypto jace preter le partes del valle del Nilo nord de Aswan, e quasi omne le sitos cultural e historic de Egypto antique es situate preter le ripas. Le Nilo fini in un delta grande que vacua a in le Mediterraneo.


== Vide etiam ==
Barrage de Aswan
Fluvio
Lista de fluvios per discarga
Lista de fluvios per longitude


== Referentias ==