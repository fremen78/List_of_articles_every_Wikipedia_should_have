Nil (en arabi النيل An Nil) es un flume màger del nòrd-èst d'Africa, amb 6671 km es un dels dos flumes mai longs del mond, l'autre essent Amazonas. La partida apareix a la confluéncia del Nil Blanc e del Nil Blau.
Lo Nil Blanc (Bahr al Abyad) apareis coma tal a la confluéncia de Bahr al Jabal e de Bahr al Ghazal al lac No. Per d'autres, lo Nil Blanc
pren sa font al Lac Victòria en Oganda e pren lo nom de Bahr al Jabal quand dintra al Sodan del Sud. Coma lo Lac Victòria, es alimentat per de flumes coma Kagera. Fòrça geografs dison que Nil, considerat al sens larg, pren sa font en Rwanda (Kagera) o en Burundi (Ruvyironza).
Lo Nil Blau (Bahr al Azraq) ven del Lac Tana en Etiopia.
Totes dos s'unisson a Khartom, capitala actuala de Sodan.
Nil se geta dins la mar Mediterranèa en formant un dèlta al nòrd d'Egipte. Amb las sieunas doas brancas, Nil travèrsa los estats seguents: Rwanda, Burundi, Tanzania, Oganda, Etiopia, lo Sodan del Sud, Sodan e Egipte.


== Nòtas ==