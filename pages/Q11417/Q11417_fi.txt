Itsepuolustuslaji, kamppailulaji ja taistelulaji -termit kuvaavat lajeja, joiden tarkoituksena on opettaa taitoja joita henkilö käyttää joko itsepuolustukseen eli puolustautumiseen fyysiseltä hyökkäykseltä, suorittaakseen hyökkäyksen tai kilpaillakseen lajissa.
Termit ovat epämääräisiä, kiistanalaisia ja osin rinnakkaisia; jäljempänä karkea jako termien eroista. Useat lajit sisältävät piirteitä kaikista tai joistakin termien määritteistä. Jokainen laji itse yleensä määrittelee tarkemmin lajin tarkoituksen ja ideologian, mihin laji pohjautuu.


== Taistelulaji ==
Taistelulajien perimmäinen tarkoitus on vastustajan vahingoittaminen, usein jopa tappaminen. Taistelulajit kuuluvat oleellisesti sodankäynnin historiaan, ja taistelulajien tekniikoissa on paljon jäljellä muun muassa miekka- ja keihästekniikoita. Useiden maiden asevoimissa opetetaan edelleen jotakin taistelulajia.
Useimpien nykyisten lajien perusta on jossakin taistelulajissa, joka on vanhin lajityypeistä. 


=== Tyypillisiä taistelulajeja ===
Jujutsu
Ninjutsu
Gongfu (kungfu)
Karate
Silat
Tang Soo Do
Pekiti Tirsia Kali


== Itsepuolustuslaji ==
Itsepuolustuslaji on ”lievennetty” taistelulaji, jossa pääasiallinen tarkoitus on vain oman (tai toisen henkilön) fyysisen koskemattomuuden suojaaminen. Lajeissa on suuria eroja tekniikoiden kovuudessa, niiden ollessa lievimmillään vain torjuntoja ja kovimmillaan hyökkääjää vakavasti vaurioittavia.


=== Tyypillisiä itsepuolustuslajeja ===
Aikido
Krav maga
Scandinavian Defendo
Systema
Senshido
P.F.D.S.
Hokutoryu ju-jutsu
Hapkido
Kapap
Jeet Kune Do


== Kamppailulaji ==
Kamppailulaji on ensisijaisesti kamppailu-urheilussa kilpailemiseen tarkoitettu laji. Sen säännöt, tekniikat ja luonne on luotu siten, että lajissa on mielekästä ja turvallista kilpailla. Niitä voi kuitenkin ylemmillä arvoilla soveltaa itsepuolustuksena.
Kamppailulajeista nyrkkeilystä, karatesta, miekkailusta, painista, taekwondosta ja judosta on tullut olympialajeja.


=== Kamppailulajeja ===
Brasilialainen jujutsu
Judo
Jujutsu
Karate
Lukkopaini
Miekkailu
Nyrkkeily
Paini
Potkunyrkkeily
Sambo
Savate
Taekwondo
Thainyrkkeily
Wushu
Taidō
Vapaaottelu


== Vaikeasti määriteltäviä lajeja ==
Jotkut lajeista eivät oman määritelmänsä mukaisesti sovi oikein mihinkään kolmesta luokasta, vaan muodostavat omaan filosofiaansa pohjautuvan lajin.
Eri japanilaisista kamppailu- ja itsepuolustuslajeista ja muista taistelulajeista johdetut taidot puolestaan muodostavat yhdessä oman kiinteän filosofisen näkemyksen jakavan kokonaisuutensa: budōlajit.


== Muita lajeja ==
Capoeira
Eskrima
Kendo
Iaido
Han moo do


== Kirjallisuutta ==
Lewis, Peter: Taistelulajien maailma.  ((The martial arts: Origins, philosophy, practice, 1987.) Suomentanut Kimmo Kankaanpää)  Hämeenlinna:  Karisto, 1998.  ISBN 951-23-3855-6 
Kyllönen, Ari: Judon heittotekniikat: Harai-goshi.  Kuopio, 2010.  ISBN 978-951-842-342-6 


== Aiheesta muualla ==

tietoa Suomessa harrastettavista kamppailu-, itsepuolustus- ja taistelulajeista
Suomalainen virtuaaliyhteisö kamppailulajiharrastajille