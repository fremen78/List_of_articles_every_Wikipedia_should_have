Kampkunst har tilnærmet samme betydning som kampsport. Mange utøvere av ulike kampformer mener det er misvisende å betegne kamputøvelsen som en sport, og foretrekker å se på det som kunst (jf. den engelske betegnelsen martial arts og den opprinnelig betydning av kunst som ferdighet). Dette gjelder nok spesielt innen de kampkunstene hvor man har sterkt fokus på meditasjon, filosofi og kata (inntrente teknikker), og der det ikke konkurreres. Eksempler på slike kampkunster er aikido, bujinkan budo taijutsu, katori shinto ryu, Sipalki og tai ch'i. 
Kampkunster kan også ha fokus på effektivt selvforsvar i kontekster uten gitte regler eller sportsmessige rammeverk. Eksempler på dette er tradisjonell karate, slik det opprinnelig ble praktisert i Okinawa, og moderne krav maga. Flere hapkido-stilarter faller også i kategorien kampkunst da mange stilarter ikke konkurrerer, mens andre igjen gjør det. 


== Stilarter ==
Begrepet «stilarter» er mye brukt innenfor kampkunst og kampsport for å forklare forskjeller innenfor b.l.a. filosofi, teknikker og utførelsen av disse.


== Eksterne lenker ==
 (en) Martial arts – kategori av bilder, video eller lyd på Commons