Hunros an Stevel Rudh (Hung Lou Meng 紅樓夢), yn terowel Drolla an Men (石頭記), yw ober meur a lien Chinek, hag onan a beswar novel klassek meur y'n lien na. Skrifys veu yn kres an 18ves kansvledhen y'n Ternieth Qing. Leverys yw bos an lyver skrifys gans Cao Xueqin (曹雪芹). 
Selys yw an lyver war deylu Cao y honan. Styrys yw avel kovheans dhe'n benenes aswonnys ganso pan veu yonker, ow komprehendya kowetha, kerens ha gwesyon. Konsidrys yw dhe vos onan a'n novelow benelek kynsa. Onan a'n novelow kynsa yw skrifys yn yeth teythyek Chinek a-der yeth klassek. Hemm a styr y vos skrifys yn keth fordh ha'n yeth kowsys. Hemm a weresas yeth teythyek Chienk dhe vos fordh gemeradow a skrifa lien.