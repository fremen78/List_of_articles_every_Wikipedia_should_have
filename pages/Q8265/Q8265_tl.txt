Ang Pangarap ng Pulang Silid o Hung Lou Meng o Dream of the Red Chamber ay isang nobela na binubuo ng isang daan at dalawampu (120) na mga kabanata tungkol sa pag-ibig sa pagitan ng isang lalaki at ng kanyang dalawang pinsang babae, katayuan sa lipunan, at ang pagiging kumplikado ng mga damdamin ng tao. Ito ay isinulat ni Cao Xueqin.


== Kasaysayan ==
Isinulat ang Pangarap ng Pulang Silid ni Cao Xueqin noong ika-labingwalong siglo, sa dinastiya ng Qing, simula 1742 hanggang sa kamatayan ni Xueqin noong 1763. Nailathala ito noong 1791. 
Ipinagbawal basahin ang Pangarap ng Pulang Silid noong Rebolusyong Pangkultura o Himagsikang Pangkalinangan (Inggles: Cultural Revolution). Bagama't nagkaroon ng isang pagkakataon kung kailan ipinagdiwang ang nobelang ito ng mga komunistang Tsino dahil sa paglalarawan nito ng kabulukan ng burgis at sa pagpapakita na ang inayos na pagpapakasal o kasalan ay isang atrasadong institusyon ng piyudal na Tsina.
Inalis ang pagbabawal sa nobelang ito ng pamahalaang Tsino noong matapos ang Rebolusyong Pangkultura. 
Naging isa sa pinakadakilang kayamanan sa larangan ng panitikan ng Tsina ang Pangarap ng Pulang Silid.
Ang nobelang ito ay nasa pangpublikong domain sa Estados Unidos.


== Buod ng kwento ==
Nagsimula ang nobela sa pagsilang ni Jia Baoyu na tagapagmana at isang taong mayroong malayang kaisipan at ideyalista. Nagrebelde siya laban sa kanyang ama na tumangging payagan siya na ituloy ang isang romantikong relasyon kay Lin Daiyu. Ipinilit ng kanyang ama na pakasalan niya si Xue Baochai.
Noong nalaman ng pamilya ni Jia Baoyu na mahal niya si Lin Daiyu ay sinabi ng kanyang pamilya na ikakasal siya kay Daiyu subalit ang totoo ay ikakasal siya kay Baochai. Ang planong ito ay nalaman ni Daiyu at siya ay nawalan ng malay at nagkasakit.
Habang ikinakasal si Baoyu ay namatay si Daiyu. Nawala sa sariling pag-iisip si Baoyu noong nalaman niya na ang kanyang pinakasalan ay si Baoyu.


== Tauhan sa nobela ==
Ang mga tauhan sa nobela ay kinabibilangan nina:

Jia Baoyu na isang tagapagmana na may malayang kaisipan at mas nais gugulin ang kanyang oras sa piling ng mga babae kaysa naging burukrata; Nakatira siya sa Daguanyuan, isang magandang hardin, kung saan ay mga babae lamang ang pinapayagan pumasok. 
Lin Daiyu na isang babaeng matalino at may katigasan ng ulo;
Xue Baochai na isang magandang babae na may talento subalit walang emosyonal na koneksyon kay Jia Baoyu.


== Mga sanggunian ==


== Mga panlabas na link ==
Ang  nobelang Pangarap ng Pulang Silid sa Proyektong Gutenberg
Impormasyon tungkol sa Pangarap ng Pulang Silid mula sa Unibersidad ng Peking na inilathala sa YouTube