Tenisová loptička spisovne aj tenisová lopta je špeciálny typ lopty, ktorý sa používa na hranie tenisu. Je vyrobená z pevnej gumovej duše, ktorá je obalená meltonom a nahustená vzduchom. Len lopty značky Tretorn sú úplne vyplnené pórovitou hmotou. Povrch je zvyčajne jednofarebný, predtým bol biely alebo oranžový, dnes je štandardne svetlá zelená s prechodom do žltej.


== Charakteristika ==
Priemer sa pohybuje v rozmedzí 6,35 – 6,67 cm, hmotnosť je 56,7 – 58,5 g, odskok činí 135 – 147 cm po dopade na pevný podklad z výšky 254 cm. Pri zaťažení je tolerancia prednej deformácie loptičky 0,56 – 0,74 cm a zadná deformácia 0,89 – 1,08 cm.


== Pravidlá ==

V profesionálnom tenise sú tenisové loptičky menené po odohraní deviatich hier, pričom prvýkrát po začatí stretnutia sa menia už po siedmich hrách, pretože je zohľadnené aj rozohranie. Tiebreak je braný ako jedna hra. Ak lopta počas výmeny praskne, potom sa výmena musí opakovať. Ak sa len zníži vnútorný tlak (je mäkká), ale nepraskne, tak sa výmena neopakuje.


== Poznámka ==
Vyradené (neprasknuté) tenisové loptičky veľmi dobre slúžia ako lacná detská hračka, a teda sa dajú veľmi dobre použiť napríklad pri rôznych športových či terénnych hrách v prírode. Ich výhodou je v tomto prípade pružnosť, malé rozmery vhodné pre detské ruky, ako aj nízka hmotnosť. Takisto sa často používajú aj ako hračka pre psov.


== Referencie ==


== Iné projekty ==

 Commons ponúka multimediálne súbory na tému Tenisová loptička


== Zdroj ==
Tento článok je čiastočný alebo úplný preklad článku Tenisový míč na českej Wikipédii.