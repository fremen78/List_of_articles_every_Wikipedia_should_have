Leyzok, pêlîstok ji tişta pê tê lîstin an ji bo lîstinê tê bikaranîn re dibêjin. Di zimanê zarokan de jê re "tîtik", "kaykay" dibêjin.
Li Kurdistanê hin binavkirinên wê yên nêzîk jî hene: Lîstik, leyîstek, lîztok. Ev tev jî yek in, ji tevlîheviya devokan tê. Bêjenasên kurd li ser nexebitîne ka koka bêjeyê "lîs, lîz, leyz, leys" e.
Li Kurdistanê bi sedan leyzokên bi destan dihatin çêkirin hebûn. Herwiha Kurdistan kana lîstikên zarokan bû. Bi sedan lîstikên zarokan hebûn. Bi bandora neyînî ya polîtîkaya pişavtinê ya dewletên li Kurdistanê desteser in û bi pêşketina teknîkê niha lîstikên zarokan ketine xetereya tunebûnê. Zarokên kurd bi taybetî li Bakurê Kurdistanê êdî bi zimanên biyanî diaxivin û lîstikên serdema nûjen dilîzin.
Kes nizane, kengî destpê kiriye, serpêhatiya mirovan bi leyzokan re. Bi hezaran salan berê jî leyzok hebûne, dihatine lîstin û bikaranîn.
Dîroknasên rojavayî dibêjin cara barê li Misira kevnare leyzok hatine hilberîn. Berê jî dihatibûye bikaranîn lê peyzokên berê wekî kevir, dar, tiştinên xwezayî bûne. Li Misirê hatine çêkirin û firotin.


== Hin leyzokên zarokên kurd (heya salên 1990'î) ==
Gang
Kakol (leyzok, bi heman navê çivîkek jî heye), qankol, kanqol
Vîzîk, vîtok, zîzok, bildirik, teqol, tekol
Kap, kap û nîr
Goga kulavî (ji hiriyê)
Dok, doq
Terûş, tirrûş, terûj
Mok, moq
Gurle
Kevirkan, kevkan, kevkanî, kefkanî
Kupînoz
Pitikên lawan (pistik, pistok), pitokên kuran
Pitikên keçikan (dotik, dotok), pitokên qîzan / keynikan
Trembêlok (gelek cure ku tev jî bi navên ji zimanê zarokan in hatine binavkirin. Bo mînak, badok, tatoz-firoz, ûnika bidolav, kamyona ji têlê, taksiya tê kişandin hwd)
Bendê lîstikê
Çember
Kaşkaşk, taxok, tawûg, kaşe
Çanaxkaş, çanax
Fîq, fîrfîrk, tûtik
Totkaneya qul, totika qul
Bafirika bişirik, bafirika bêşirik
Aşê avê
Meşka rodikê
Erebeya ga ya ji qalikê zebeşê


== Girêdanên derve ==
Muzexaneya leyzokan a vîrtûal Girêdana arşîvê 2011-08-11 li ser Wayback Machine (almanî)
Carl, EMO, Mesju, Zitzmann Girêdana arşîvê 2011-08-30 li ser Wayback Machine
Agahdariyên berfireh li ser fîrmayên hilberîna leyzokê dikin Girêdana arşîvê 2011-10-22 li ser Wayback Machine (almanî)