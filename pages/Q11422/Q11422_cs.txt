Urania, nakladatelství odborné literatury je české nakladatelství odborné literatury a beletrie. Pro odlišení od německého nakladatelství Verlag Urania používá pro tituly vydávané v anglickém jazyce upravený překlad svého názvu Urania Publishers.


== Historie ==
Nakladatelství odborné literatury Urania bylo zaregistrováno v obchodním rejstříku v roce 1990. Založil je PhDr. Pavel Bělíček se záměrem vydávat potřebné řady vysokoškolských skript a učebnic. Postupně své ediční zájmy rozšířilo i na encyklopedické, příručkové a vědecké studie zaměřené na literární dějiny, filosofii a metodologii vědy. Dalším významným krokem bylo otevření edic původní beletristické tvorby, a to zejména moderní poezie.
První učebnice tvořily texty pro studenty jazykové školy Wilkins Language School, která ve výuce vycházela z metodiky funkčních komunikativních přístupů.. Rozvíjely směr britského profesora D. A. Wilkinse, zakladatele průkopnické školy "pojmových osnov" (Notional Syllabus). K vedlejším aktivitám nakladatelské činnosti patřilo i překládání odborných textů v cizích jazycích.
Těžiště nakladatelské práce nicméně tkvělo ve vydávání odborných učebnic pro studenty anglistiky, a to zejména fonetiky, morfologie, mluvnice a úvodů do studia angličtiny. Později k této anglistické řadě přibyly učebnice dějin filosofie a metodologie moderních věd. Sloužily jako výukový materiál pro výuku cizích studentů na Karlově universitě v Praze. Jen okrajově se nakladatelství Urania věnovalo vydávání učebnic a programových materiálů v projektu ÚJOP UK Malá universita.


== Teoretické cíle ==
Od učebnic pro vysokoškolskou výuku se odpoutaly publikace zaměřené jako teoretické studie k systematice věd. Část z vydaných publikací se věnuje dějinám literatur, estetiky a filosofie, ale neomezuje se jen na obvyklou kompilaci historických údajů. Jejich ideovým vzorem jsou „směrové dějiny beze jmen“ (histoire sans noms) a Lefebvrovy "dějiny viděné zezdola, a nikoli odshora" (histoire vue d’en bas et non d’en haut), jež pokládají masové sociální a ideové proudy za důležitější než izolované osobnosti klasiků a tzv. "velkých autorů".
Řada vydaných prací přechází od studia dějinného procesu k jeho teoretickému zobecnění.
Jejich cílem je metodologická revize soudobých vědeckých směrů a škol, jež byly ve svých počátcích přínosem, ale postupně času ustrnuly v dogmatické předsudky bránící novým úvahám. Jejich překonávání napomáhají směry soudobého skepticismu a občanská sdružení jako Sisyfos (Klub českých skeptiků). Na analýzu soudobých iracionálních a pseudovědných směrů založilo nakladatelství Urania edici a webový portál Democritus Association.
Za klíčový program své ediční činnosti pokládá nakladatelství edici systematických encyklopedií, věnovanou projektu systematických věd. Zveřejňuje publikace, jež revidují tradiční podání látky a navrhují v humanitních oborech soustavnou vývojovou taxonomii, jaká se v evoluční biologii, chemii a dalších přírodních vědách prosadila už od 19. století. Jejich nejdůležitějším výstupem jsou teoretické studie nesoucí v názvu přívlastek "soustavná" či "systematická".


== Stěžejní edice ==


=== Vysokoškolské učebnice ===
Tato edice sleduje vydávání vysokoškolských učebnic z filosofie a filologie tištěných v brožovaném formátu A5. Nezůstávají jen u záběru pouhých skript, podrobností přesahují většinu dostupných českých učebnic a rozvíjejí výklad pomocí moderních exaktních a matematických metod.

A Manual of English Phonetics. Prague 1993, 184p., 2nd edition 2001.
An Introduction to Modern Linguistics. Prague: Urania 1992, 82p.
A Modern English Grammar. A Semantic Outline of English Morphology. Prague 1994, 375p., 2nd edition 2001.
Historical Perspectives of English Studies in Czech Humanities. Prague 2001, 105p. [Teoretický přehled problémů a perspektivních řešení moderní anglistiky.]
A History of Classic Philosophy. Prague 1993, 179p.
Filosofické základy metodologie moderních věd. Praha 2006.


=== Literární dějiny ===
Tato edice publikuje práce z dějin literatury a estetiky, ale nezůstává u netvůrčího kompilativního popisu matérie, autorů a jejich děl. Pokouší se překonat poznání jiných srovnatelných příruček tím, že nastiňuje kulturní vývoj literatury, estetika a filosofie jako souvislý proces, který jeví povahu periodického vlnění proudů, hnutí a směrů. Tím vnáší do kulturních dějin soustavnost vlastní zatím jen evolučním přírodním vědám.

Dějiny literární estetiky I–III [The History of Literary Aesthetics.]
I. Od antiky až po romantismus. Praha 2009, 390p.
II. Od romantismu po meziválečnou avantgardu. Praha 2004, 313p.
III. Od meziválečné avantgardy po postmodernu. Praha 2004, 309p.
Geneze levicové kritiky ve Spojených státech (1900–1940). Praha 2009, 381p. [The Genesis of Lef-Wing Criticism in the United States.]
Dějiny marxistické estetiky. Praha 2008, 390p. [The History of Marxist Aesthetics.]
Dějiny české literatury v statistických grafech a tabulkách I-V [The History of Czech Literature in Statistic Graphs and Tables.]
I. Od počátků po baroko. Praha 2008, 358p.
II. Od baroka po májovce. Praha 2008, 360p.
III. Od májovců po poetismus. Praha 2008, 345p.
IV. Od poetismu do válečných let. Praha 2009, 381p.


=== Teoretické studie ===
Tato ediční řada opouští rámec vysokoškolských osnov a snaží se zpracovat partie humanitních věd formou samostatných studií. Z větší části jsou věnovány srovnávací jazykovědě, v nichž se daří skloubit jen studium blízkých jazykových rodin, ale chybí nástiny souvislé jazykové geneze.

Australo-Negroid Languages. A Linguistic Survey of Negro-Australoid and Caucaso-Siouan Languages. Prague 1993. pp. 119–224.
Indo-European Languages. The Linguistic Prehistory of Indo-European Languages. Prague 1993, pp. 225–314.
Prehistoric Dialects I–II. An Outline of Human Glottogenesis and a Comparative Survey of All World Language Families). Prague 2001. 799p.
English Semantics. The Semantic Structure of Modern English. Prague 2005, 353p.


=== Filosofické práce ===
Oborům filosofie, logika a metodologie věd je věnována ediční řada Philosophica zaměřená na usouvztažnění a usoustavnění oborového členění hlubší teoretickou syntézou. Její publikace se nepokoušejí razit nějaký nový subjektivní filosofický pohled a směr, ale opět sledují zřetel klasifikace a třídění. Ukazují, jak se v dějinách periodicky opakují kulturní vlny podobných proudů a jak zavdávají podklady k zavedení soustavné filosofické ideologie ladící dobře s cykly sociálního a hospodářského vývoje.

Teoretické základy sociálních a politických věd. Praha 2001, 375p.
Rukověť soustavné politologie: srovnávací typologie historických forem státnosti a směrů kulturněpolitické ideologie. Praha 2016, 379p.
Filosofické úvahy velkých myslitelů : výběr myšlenek slavných autorů v kontextu ideových proudů dějin filosofie (s H. Knížetovou a B. Knížetem). Praha 2015. ·
A Systematic Survey of Theoretical Mathematics. Prague 2009, 387p. (in cooperation with his son Tomáš Bělíček). [The systematic philosophical propedeutics of modern mathematics.]


=== Systematické encyklopedie ===
Nejzávaznější příspěvky k poznání podává ediční řada systematických encyklopedií rozvíjející projekt evoluční systematiky věd. Ukazuje, že humanitní vědy stále zápasí s nerozvitým stavem chatrných teoretických základů a nemohou se pohnout z místa, dokud jim evoluční přístupy nenabídnou stejně nosné soustavné třídění, jakým se mohou vykázat exaktní obory přírodovědné. ·

Towards a Reform of Modern University Studies. Ad reformandum universitatem. Democritus Association. Prague 2008, 198p.
Poetika folklóru – Etnogeneze žánrů ústní slovesnosti. Historická poetika I. Praha 2001, 212 stran [The Poetics of Oral Folklore. Historical Poetics I.] ·
Encyklopedie soustavné literární vědy I–IV. Praha 2011, [The Encyclopaedia of Systematic Literary Theory]. ·
I. Literární teorie. Praha 2011, 347p.
II. Literární sociologie. Praha 2011, 327p.
III. Literární historie. Praha 2011, 342p.
IV. Literární poetika. Praha 2011, 374p.
Systematic Poetics. Prague 2017.
I. Literary Theory and History. Prague 2017, 376p.
II. Literary Ethnology and Sociology. Prague 2017, 370p.
III. Formal Poetics and Rhetoric. Prague 2017, 357p.


=== Malá universita ===
Stranou hlavních edičních aktivit zůstávala edice Malá universita. Vycházela z ne zcela zdařeného projektu nových forem pomaturitní přípravy na universitu. Měla vydávat malé úvody do studia jednotlivých věd, jež by studentům sloužily jako výukový materiál v kursech.

Introducing linguistics : first steps in linguistic studies. Praha: Ústav jazykové a odborné přípravy KU, 2006
Introduction to phonetics. Praha : Ústav jazykové a odborné přípravy KU, 2005.


=== Democritus Association ===
Zvláštní postavení má v nakladatelské činnosti edice Democritus Association zaměřená na vydávání metodických materiálů. Neslouží ani tolik obecné čtenářské obci jako skeptickým občanským sdružením jako Sisyfos, jež z nich čerpají inspiraci a mohou se její argumentaci obracet na školské a kulturní instituce.

Postmoderní krize humanitních věd a úkoly jejich obnovy. Démokritos 2004, 96p.
Postmodern Irrationalism in Sciences and Recovery from its Diseases. Democritus Association 2005, 96p.
From Socialism to Demotism. A Manifesto of the Democratic Left for the 21th Century. Prague: Democritus Association. Prague 2004.
Ozdravné kroky k zotavení současného školství. Praha 2014.


=== Plameny ===
Zcela odlišný záběr má edice Plameny určená vydávání původní básnické, prozaické a dramatické tvorby. Jejím smyslem není vydávat výnosným způsobem beletristické tituly známých autorů, ale naopak podporovat novátorské snahy umělecké avantgardy. Tato edice původní poezie a beletrie zatím zveřejňovala výběry z básnické tvorby několika kmenových autorů. Vydané tituly se soustřeďovaly na Kobaltovo období proprealismu, kdy rozvíjel Majakovského a Sanguinetiho poetiku. Charakterizoval ji modernistický volný verš členěný zalomenými řádky a odřazovanými dovětky do zajíkavé občanské výpovědi.

Martin Kobalt: Holá duše. Výbor z poezie. Praha: Urania, 2008, 99 stran. [Rané básně metafyzického ladění z konce 60 let.]
Martin Kobalt: Vozataj slov. Výbor z veršů z let 1972-1982, Praha: Urania 2007, 92 stran.
Martin Kobalt: Totálka. Ekologické balady z konce tisíciletí. Praha 2008, 86 stran. [Přechod od proprealistického konceptualismu a hyperrealismu k ekologickým vizím poznamenaným náladami katastrofického environmentalismu 80. let.]
Martin Kobalt: Baedeker přírodních krás napříč kontinenty. Velké epické skladby. Praha 2009, 109 stran. [Výběr delších eliotovských a poundovských skladeb modernistické civilizační poezie.]
Martin Kobalt, Jan Kratochvíl: Hra na Krista. Praha 2008. [Avantgardní hra o dvou hledištích bez čelního jeviště ve stopách totálního divadla Petra Handkeho.]
Josef Vodvaz (pseudonym): Apokalypsa sv. Purdochia. Tajná kronika Valachů. Praha 1995, 158 stran. [Joyceovský a tolkienovský humoristický román zacílený na rekonstrukci dávné mytologie moravské krajiny.]


== Odkazy ==


=== Reference ===


=== Externí odkazy ===
https://www.pavelbelicek.eu Archivováno 20. 1. 2021 na Wayback Machine.
https://web.archive.org/web/20170223044218/http://vyznamneosobnosti.cz/pavel-belicek/
http://spisovatele.upol.cz/pavel-belicek-pseud-martin-kobalt-josef-vodvaz/
https://web.archive.org/web/20170316204940/http://www.democritusassociation.org/kobalt/index.html
http://www.democritusassociation.org
https://web.archive.org/web/20170331025153/http://democritusassociation.org/urania/
http://www.worldcat.org/search?qt=worldcat_org_all&q=Pavel+B%C4%9Bl%C3%AD%C4%8Dek
http://www.worldcat.org/search?qt=worldcat_org_all&q=Martin+Kobalt