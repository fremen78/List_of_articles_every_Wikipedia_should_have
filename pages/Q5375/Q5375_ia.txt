Le cricket es un sport que se joca con bat e bolla, in le
qual se confronta duo equipas de dece-un jocatores cata uno. Se joca
in un campo de herba, plus o minus elliptic, cuje extension non debe
esser inferior a le de uno de football. In le centro del campo il ha un
terreno rectangular que on cognosce con le nomine de pitch. Le sport es specialmente popular in le paises del Commonwealth Britannic.


== Historia del cricket ==
Le origines del cricket son dubitose e illos ha date
loco a un multitude de speculationes. Le majoritate del
investigatores affirma que le cricket esseva inventate per pueros del
communitates ubicate inter Kent e Sussex in le Etate medie. Anque il se
ha datos de un sport simile, appellate creag,
que practicava le principe Edward de Nawenden in 1300.
Altere frequente
revindication ha essite le influentia flaminge. Paul Campbell,
professor del Departimento de Anglese e Theatro del Australian
National University
de Cambridge, discoperiva un poema que data de 1533, attribuite a
John Skelton, un famose poeta e dramaturgo del epocha, que es le
prime referentia cognoscite re le joco del cricket. In
illo, Skelton se refere al flamingos como le reges del crekettes,
le bastones curvate que utilisava le pastores e que suppositemente
utilisava le texitores pro colpar un bolla. 
Circa 1550 illo jam se
jocava in alcun scholas e plus tarde, in le seculo XVII, le cricket
se expandeva verso le sur de Anglaterra ubi se jocava matches
organisate con 11 jocatores por latere. A fines del seculo XVIII jam
era le cricket le sport national de iste pais. Con le creation del
Marylebone Cricket Club (MCC)
il se fixava le regulas e se supervisava le joco usque 1959. Plus tarde
il se faceva alcun cambios e se realisava le prime Cuppa del Mundo in
1975. Hodie illo es un joco extrememente popular in le paises que lo
ha adoptate. 


== Dynamica de joco ==
Le equipa
battitor
es le que annota le carrieras. Le battitores joca in pares, uno in un
extremo del campo de cricket (pitch)
ab ubi se batte (striker end) e
le altere ab ubi se lancea le bolla (non-striker
end). Le
battitor que se incontra in iste momento in le striker
end debe
batter le pelota lo plus longe possibile a fin que illo le da tempore a
ambe battitores de currer al altere extremo, ante que le pelota esse
retornate a ulle latere. Le acto de arrivar ambe battitores al
altere extremo, produce un carriera. Si le pelota es battite lo
sufficientemente longe, il se pote annotar plus carrieras al ir e venir
al altere extremo usque le pelota retorna. Le battitor que termina in
le striker end es
le que se affronta al sequente bolla.
Le equipa que
lancea tenta non solo restringer le numero de carrieras, ma anque
eliminar al battitores del equipa contrarie.


== Vide etiam ==
A. E. J. Collins


== Linguas fonte ==