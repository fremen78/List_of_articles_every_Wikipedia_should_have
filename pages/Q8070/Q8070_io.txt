Ondego o cunamio* (ca lasta vorto venas de la Japoniana 津波, signifikanta "portuala ondo") esas serio di granda ondi qui formacesas pro la movado di enorma quanto de aquo, ordinare en oceano od ank en granda lago. Ter-tremi, submara volkanal erupti, o l'impakto di aeroliti, sub o super aquala surfaco povas havar povo suficanta por krear ondegi. Ank ul atomal explozo povus krear suficanta povo por to.
Diferante del ordinara ondi qui originas de marei o de la forco di vento, amba eventi kreita da rotaco di la Tero e gravitado, ondegi originas de la movo di enorma quanto de aquo pro singla grandega evento.