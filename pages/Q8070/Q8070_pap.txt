Tsunami (hapones: 津波, literalmente: 'ola di haf'), ta un mareyada (hulandes: vloedgolf) ku ta surgi di un maremoto (temblor den laman). Un maremoto ku surgi den oséano hundu no ta hasi nada ainda i ta difísil lokalisá, ei no ta surgi ola grandi di tsunami, e ta forma un bulto chikitu riba oséano ku niun barku no ta sinti'é, pero si e maremoto tin un magnitut di 9.0 òf mas, riba eskala di Richter. 

E plachinan tektóniko ku ta primi na otro ta surgi preshon enormemente unda e plachi oseániko ta hala pasa bou di e plachi kontinental i hisa e fondu di laman 30–60 meter ku e masa di awa ku ta bini kune, ta bai forma e ola di e tsunami ku altura 10 a 20 meter. E ola di tsunami aki tin mas o ménos velosidat di 500 òf 1000 km/o riba oséano. Si e fenómeno aki surgi den fraktura ku ta kore dilanti di kosta di un isla òf kontinente unda laman no ta hundu e ta oumentá den un tsunami destruktivo, e ta haya un otro forma riba laman di kosta ora esaki ta hala bai bèk. Ora e ta alkansá kosta e parti dilanti di ola ta retrasá, su tras ta oumentá miónes liter di awa mas, alsa e ola 10 meter òf mas promé k'e bira basha riba kosta òf un siudatnan riba liña di kosta, manera a sosodé na Sendai (Hapon) kasi nada no ta keda para.


== E volkan Krakatou ==

Un siglo pasa riba 26 di ougùstùs 1883 e volkan Krakatou riba e isla Anak Krakatou di Indonesia a eksplotá. E eksploshon tabata enorme i katastròfal, te na kosta di West Australia por a tend'é. Efekto di e katastrofe tabata mundial. Stofnan fini di e volkan a bai altu den atmosfer i kousá skuridat den dia, hopi añanan despues tabata un katastròfe pa naturalesa, stof di e volkan a kai te riba Merka. Dor di e ekploshon e seru i un parti mas grandi di e isla a desparsé bou di awa i kousá un tsunami destruktivo den historia ku ola di ku 40 meter altu. E tsunami a kousá bida di 36.000 hende riba area di kosta di e islanan den besindario i paisnan na Oséano indio. Olanan di e tsunami a yega kosta di Afrika, west di Merka i Sur Amérika. E isla no ta hopi konosí, pero e tin un historia grandi. Despues di aña 1883 ku e isla desparsé kompletamente, na aña 1900 tabatin un erupshon bou awa i na 1927 e isla a subi 9 meter riba awa. Despues di e siguiente erupshonnan e isla tabata na aña 2005 tresshen meter riba awa.


== Teremoto na Chili ==
E teremoto di aña 1960 na Chili ku un magnitut di 9,5 riba eskala di Richter tabata esun di mas fuerte di siglo 20. E tabata un maremoto ku a surgi 160 km riba kosta di Sùit Chili dia 22 di mei 1960. E maremoto a kousá hopi bida i daño na e pais i tambe na area di kosta di paisnan na Osean Pasifeko despues ku a surgi un tsunami. Kousa di tsunami tabata un pida di e plachi Nazca ku a pasa bou dje plachi Sùit Amerikano, 15 minüt despues un ola di 25 meter a dal riba kostanan di Chili. E movementu di e plachinan tektoniko a kousá olanan ku a bai 10.000 km leu, 16 ora despues e olanan yega islanan di Hawaï i ainda ola di 11 meter haltu tabata dal riba kosta. Despues di 22 ora olanan di 5,5 meter a yega kosta  di Hapon, tabatin hopi daño i viktima riba area di kostanan na Osean Pasifeko


== Atjeh (Samatra) ==
Kasi pa hasi 80 aña despues ku e volkan krakatou i hundí den laman i kousá e tsunami di mas destruktivo di e tempu aya. Lo no tin niun hende mas den e regio ku lo a kede kòrda tsunami di krakatou te ora ku bolbe surgi un tsunami na Hawaï na aña 1964 ku kousá daño i viktima den regio ei i na California. 
Hopi hende no tabata korda mas riba e maremoto di mas fuerte den historia di aña 1960 ku a pasa Chili, aya a surgi tambe un tsunami ku a hasi hopi daño na Sùit i Nort Amerika i henter e regio di Oséano Pasífiko. Despues di e 2 tsunami ei ekspertonan riba tereno di geologia kier a bini ku un sistema pa avisá tsunami na tempu, pero hopi pais den regio a haya ku e sistema ta bai kosta kopi sen pa loke kisas ta pasa un bes den 100 aña. Pero dia 26 desèmber 2004 den oranan di mainta a yaga ora ku niun hende no pensa riba, un maremoto ku'n magnitut di 9,0 riba eskala di richter den laman na kosta di Atjeh provinsia di Sumatra (Indonesia). E maremoto tabata 30 km bou di nivel laman unda e plachinan tektoniko di mas importante di lithosfer a dal pasa bai bou otro i hisa e fondo di laman 40 meter ku a surgi un tsunami destruktivo ku a kousa 250.000 viktima. Solamente riba e isla Sumatra kaminda un parti di e siudat Banda Aceh a desparsé kompletamente i den region ei 167.000 hende a bira viktima.
E ola a keda kore 3000 mia riba oséano bai te kosta di Afrika; na Somalia el a hasi daño i kosta bida hende i tambe paisnan den region. E ola a keda kore ku e mes energia ku el a surgi bai Sri Lanka, India, Tailandia, Malasia i otro islanan di Indonesia. Riba kosta di paisnan na Oséano indio hopi hendenan di diferente nashonalidat a bira viktima, turistanan ku tabata pasa vakashon den region na momentu di e tsunami.