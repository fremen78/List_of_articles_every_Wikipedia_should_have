Arcu, del llatín arcus, ye l'elementu constructivu llinial de forma curvada, que salva l'espaciu ente dos pilastres o murios. Puede adoptar formes curves diverses. Ye bien útil pa salvar espacios relativamente grandes con pieces pequeñes.
Estructuralmente, un arcu funciona como un conxuntu que tresmite les cargues, yá sían propies o provenientes d'otros elementos, hasta los murios o pilastres que la soporten. Pola so propiu morfoloxía les pieces tán sometíes a esfuercios de compresión, fundamentalmente, pero tresmiten emburries horizontales nos puntos de sofitu, escontra l'esterior, de forma que tiende a provocar la dixebra d'éstos. Pa compensar estes aiciones suélense adosar otros arcos, pa permedialos, murios d'abonda masa nos estremos, o un sistema d'arriostramientu pente medies de contrafuertes o arbotantes. Delles vegaes utilícense tirantes metálicos, o de madera, pa suxetar les pieces inferiores.
Tamién se llama asina a les estructures construyíes anguaño con forma arquiada, anque sían d'una sola pieza, y que, nos sos sofitos, funcionen de la mesma que los construyíos con doveles.
Una bóveda xenérase pente medies de suma d'arcos iguales, afechiscamente trabaos, pa llograr un elementu constructivu "superficial"; si los arcos son de mediu puntu la superficie va ser semicilíndrica. 
Una cúpula constrúyese pente medies de conxunción d'arcos iguales que se sofiten nuna circunferencia; si los arcos son de mediu puntu la superficie va ser semiesférica.


== Referencies ==


== Enllaces esternos ==