Fundamentalismus is dat Torüggriepen up Normen un Weerde so as düsse oorsprünglik un faken ook algemeen begänge weren. Fundametalismus kann ook Kunstformen, Ansichten, politsche un religiöse Leren beteken. Religiöse Fundamentalismus kann ook uut Orthodoxie ruutwassen, wenn de Ansichten radikale Formen anneemt.
Dat Woord stammt uut den Verenigten Staten un hadde sienen Oorsprung in den US-amerikaanschen Protestantismus to’n Beginn van den 20 Jaarhunderd un beteken religiöse Gruppen, de allens wat in de Bibel schreven steet, gans wöördlik uutdüden un dat Levend un de Sellschopp na düsse Interpretaschoon uurichten wollen. Vandage bruukt een den Begreep Fundametslimus man döörgaans veel breder un betekent jeed enen, de strikt un heel wöördlik an bestimmte Grundprinzipien fasthöölt. Vaken begriept Lüde dat Woord ook as een fiendlik Scheldwoord, de up hardleersche Ansichten, Fanatismus, obskure un unklare Blickwinkel oder sektenhaftig Bedregen hendüden kann.


== Nawiese ==