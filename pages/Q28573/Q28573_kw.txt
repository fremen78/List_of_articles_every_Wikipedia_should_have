Emperoureth Inka, henwys Tawantinsuyu gans hy burjysi, (yeth Quechua rag "Gwlaskor a'n Peder Rann") o an brassa emperoureth yn Amerika kyns-Colombo. Kres breselek, menystrek ha politek a'n emperoureth o sita Cusco. An hwarheans Inka a dhallathas y'n ugheldiryow Perou y'n 13ves kansvledhen a-varr. An Spaynyon a dhallathas fetha Emperoureth Inka yn 1532 hag erbynn 1572 an diwettha stat Inka a veu fethys yn tien.
A 1438 dhe 1533, an dus Inka a synsas rann vras a Amerika Dhyghow west, gans kres a'n Andes, dre fethans ha keshevelyans hebask. Pan o an ermperoureth an brassa, hi a synsas Perou arnowydh, Ekwador west, Bolivi kres west ha soth, Arghantina northwest, Kolombi sothwest ha rann vras a Jile arnowydh. Yeth sodhogel an stat o Quechua.

Yma'n erthygel ma owth usya an Furv Skrifys Savonek a-barth Kernowek kres.