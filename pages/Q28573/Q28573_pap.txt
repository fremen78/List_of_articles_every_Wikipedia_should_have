E sivilisashon Inka tabata e imperio pre-kolombiano mas grandi riba e kontinente merikano. E centro militar i administrativo tabata situá na kaminda awendia ta Cuzco, Peru. E sivilisashon Inka e nanse den e serunan di Peru un kaminda den e siglo 13 despues di kristu. 
Di 1438 pa 1533 nan a usa varios metodo di konkista pa assimilisashon pa un region grandi di Sur Amérika den nan reino. Centrá ront di e serunan di Andes. Di Colombia na parti nort pa Chile na parti sur i Argentina na parti ost. Esaki a pasa na un manera komparabel ku e imperionan historiko di Oropa.

E lenga ofisial di e Inkanan tabata Quechua, aunke mas ku shen dialekto i variante lokal tabata papiá. Den nan lenga e Inkanan tabata referi na nan imperio na Tawantinsuyu ku kiermen E Kuater Regionan of E Kuater Provensianan Uní.  
Den e imperio tabatatin varios religion lokal of Huaca pero tabata enkorigi e adoransia di Inti e dios di solo. E inkanan tabata konsidera nan rei, of Sapa Inca e yu di solo.