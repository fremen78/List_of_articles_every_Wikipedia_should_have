Inca Empire, jiske sarkari naam Realm of the Four Parts (Quechua bhasa:Tawantinsuyu) rahaa, Christopher Columbus ke America aae se pahile, sab se barraa empire rahaa. Cusco city ii empire ke administrative, political aur military centre rahaa. Ii empire 13 century me Peru ke highlands me suruu bhais rahaa aur Spain ke conquest ke kaaran 1572 me khalaas bhais rahaa.
1438 se 1533 talak Inca empire me western South America ke jaada hissa rahaa. Iske centre Andes Mountains rahaa. Ii empire me aaj ke Peru, western [Ecudor]], western aur south central Bolivia, northwest Argentina, South Colombia aur central Chile rahaa. Ii Eurasia ke empire log ke baraabar rahaa aur iske sarkari bhasa Quechua rahaa.
Inca empire ke rakam aur koi duusra empire nai rahaa kaahekiii empire bina pahiya, kheti waala jaanwar, loha aur likhe ke dhang ke banaa rahaa. Ii empire ke iske imaarat, patthar ke ghar, rasata ke network, textile khaatir jaana jaae hae.
Ii empire me paisa nai rahaa aur log ek duusre se chij badlat rahin. Tax ke labour se pay karaa jaawat rahaa. Iske badle me Inca ke raj kare waala log janta ke jamiin dewat rahin.
Log dher dieties ke puja karat rahin lekin Inca ruler log Surya Bhagwaan ke puja ke protsaan dewat rahin. Inca log aapan raja ke Suraj ke lrrkaa maanat rahin.


== References ==