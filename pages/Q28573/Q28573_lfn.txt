La sivilia de la Incas ia comensa como un tribu en la rejion de Cuzco en Peru moderna. Asi, la Sapa Inca (xef de la incas) prima de mito, Manco Capac, ia fundi la Rena de Cuzco sirca 1200. Su la xefia de la desendentes de Manco Capac, la stato ia crese par asorbe otra comunias de la Andes. En 1442, la incas ia comensa un crese grande su la xefia de Pachacutec. Sua nom sinifia leteral "la tremente de la tera". El ia formi la Impero de la Incas (Tawantinsuyu), cual ia deveni la impero la plu grande en la Americas ante Colombo.
La impero ia sufri de un gera interna en cual la frates Huascar e Atahualpa ia combate lunlotra. La concistores espaniol, gidada par Francisco Pizarro, ia usa la acaso per concista la teritorio de la incas en 1533. En la anios seguente, la concistores ia es capas de uni sua potia supra la rejion intera de la Andes. Los ia supresa la rebelas de la incas a multe veses asta la fundi de la Visrealia de Peru en 1542. La cade final de la incas a Vilcabamba en 1572 ia fini sua resiste contra la espanioles. Ma multe de sua costumes cultural resta en grupos etnical como la popla cetxua e la popla aimara.


== Lias esterna ==
Wikimedia Commons â€“ fotos de stradas e canales