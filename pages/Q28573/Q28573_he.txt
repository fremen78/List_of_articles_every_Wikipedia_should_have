התערוכה  הבינלאומית קלינטק היא תערוכה שנתית, שהוקמה בשנת 1997, ועסקה בתחום המים. מאז 2008 מוצגים בה גם תחומי הכלכלה ירוקה בכללותם: הבנייה הירוקה, מיחזור, תחבורה ירוקה, אנרגיה מתחדשת והתייעלות אנרגטית ועוד.
קלינטק  מתקיימת  בשנים האחרונות בבנייני האומה ומאורגנת  על ידי חברת "משוב גרופ והיא מציגה בכל שנה   טכנולוגיות שמשפרים את הביצועים התפעוליים, היעילות או היצרנות בעודם מפחיתים עלויות, תשומות, צריכת אנרגיה, יצור אנרגיה  מתחדשת  מחזור  פסולת או זיהום אויר.
תערוכת קלינטק מאמינה בכלכלה הירוקה, לדעת מארגניה שימוש בטכנולוגיות קלינטק גם המסייעות לפתור את בעיית התחממות כדור הארץ, המחסור העולמי ההולך וגובר במים, זיהום האוויר וכדומה וגם יוצרים רווח כלכלי. קהל היעד של התערוכה מורכב מאנשי מקצוע (מהנדסים וחוקרים), משקיעים בתחום, ראשי רשויות מקומיות, מנהלי מחלקות איכות הסביבה ברשויות ומנהלי מפעלים. בסך הכל, מבקרים בה עשרות אלפי אנשים מדי שנה.
במקביל לתערוכה מתקיימים כנסים מקצועיים: כנס בנייה ירוקה בארגון המועצה לבניה ירוקה, כנס בנושא מיחזור בארגון עמותת אדם טבע ודין והתאחדות התעשיינים, וכן כנס התייעלות אנרגטית של מרכז השלטון המקומי, מרכז המועצות האזוריות וחברת החשמל.
תערוכת קלינטק הוקמה ביוזמת חיים אלוש ו- "Clean Tech"; עד 2008 נקראה תערוכת "אקווה ישראל".


== היסטוריה ==
התערוכה התקיימה לראשונה בקיבוץ געש שבשרון תחת השם "אקווה ישראל" והוצגו בה נושאים הקשורים לטיפול במים בתעשייה, ברשויות המקומיות ובחקלאות. בשנת 1998 עברה התערוכה לאקספו תל אביב .
בשנת 2008 החליטה הנהלת התערוכה להרחיב את התחומים בתערוכה ושינתה את שמה לקלינטק. בשנים האחרונות  תערוכת קלינטק מתקיימת בבנייני האומה בירושלים.


== תחרות Green ten ==
תחרות "עשר הרשויות הירוקות בישראל" החלה בשנת 2008 ביוזמת משוב גרופ . מטרת התחרות היא לעודד את ראש הערים והרשויות להשקיע ולפעול ביתר שאת למען איכות הסביבה. בכל שנה וועדה ציבורית בוחרת את הרשויות אשר הצטיינו בתחומים הבאים: מיחזור, בנייה ירוקה, התייעלות אנרגטית, אנרגיה מתחדשת, גינון חסכוני במים ועוד.
עשר הערים והרשוית שנבחרו לשנת 2012 הן כפר סבא, הוד השרון, חולון, רעננה, דימונה והרצליה, המועצות המקומיות שהם וכפר ורדים והמועצות האזוריות גליל עליון ועמק חפר.
עשר הערים והרשויות שנבחרו לשנת 2018 הן: הרצליה, נתניה, אשדוד, ראשון לציון, חולון, יבנה, ערד, ג'ת, מועצה אזורית מרחבים ומועצה אזורית חוף אשקלון.
רשויות פורצות דרך: אלעד וגדרה.


== ראו גם ==
קלינטק
אגרומשוב
משוב חקלאות


== קישורים חיצוניים ==
תערוכת קלינטק
אתר תחרות ערים ירוקות
אתר משוב גרופ
דימונה העיר הירוקה בישראל https://www.news08.net/%D7%93%D7%99%D7%9E%D7%95%D7%A0%D7%94-%D7%A0%D7%91%D7%97%D7%A8%D7%94-%D7%9C%D7%A2%D7%99%D7%A8-%D7%94%D7%99%D7%A8%D7%95%D7%A7%D7%94-%D7%91%D7%99%D7%A9%D7%A8%D7%90%D7%9C/