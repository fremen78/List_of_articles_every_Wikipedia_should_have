Iran (Farsi: ايران), jiske ek dafe Persia bola jawat rahaa West Asia aur Middle East ke ek des hae. Iske border Afghanistan, Armenia, Azerbaijan, Iraq, Pakistan, Turkey, aur Turkmenistan se hae. Iske capital aur sab se barraa city Tehran hae. Iran dunia ke 17th sab se barraa des hae aur iske abaadi 88 million se jaada hae. ii dunia ke uu chaar des me se ek hae jiske Islamic Republic bola jaae hae, aur jiske Sharia kanuun se govern karaa jaae hae.
Dharam: Islam
Overseas population: 5 million (Americas 2 million, Europe 1.2 million, Asia 1 million, Australia, 600,000, Africa 200,000.


== Itihaas ==
Iran ke bahut din talak bahaar ke log Persia bolat rahin. 1935 me Reza Shāh Pahlavi, jon ki uu time shah rahaa, des ke naam badal ke Iran kar diis, kuch log soche hae ki Adolf Hitler ke khusi kare ke khatir. Iran naam, Aryan se aae hae jiske matlab "Land of Aryans" hae. Zoroastrians, ke book me iske Avesta bolaa jaae hae. 
500 BC me, abhi ke jon Iran hae Persian Empire ke center rahaa. Alexander the Great ii des ke capture kar liis rahaa aur iske baad Achaemenid dynasty Persia ke raaj karis. Iske baad Sassanian dynasty (AD 224-651) raaj karis.
Aur log bhi Persia ke occupy karin jaise ki Arabs (7th century), Turks (10th century) aur Mongols (13th century).  Fir bhi Iran aapan  culture ke jinda rakhis.
Safavid dynasty (1502-1736) Islam aur Shi'a Iran ke dharam banais lekin ii time talak Iran ke jaada log Islam ke maanat rahin. Iran ke aakhri raja Pahlavi dynasty kr rahaa jon ki 1925 se 1979 talak raaj karis, jab ek revolution ke baad Ayatollah Khomeini ek Islamic republic banais.


== Jagha ==
Iran ke area 1,648,195 km2 (636,372 sq mi) hae. Ii 6th sab se barraa des hae jon ki puura Asia me hae aur West Asia ke duusra sab se barraa des hae. Iske latitude  24° N aur 40° N ke biich me hae aur longitude 44° E aur 64° E ke biich me hae. Iske 35 km northwest ke border Armenia se hae, 179 km ke border Nakhchivan se hae,  611 km ke border Ajerbaijan se, north me Caspian Sea se, northeast me 922 km ke border Turkmenistan se, east me 936km ke border Afghanistan se aur 909 km ke border Pakistan se, south me Persian Gulf aur Gulf of Oman, west me 1,458 km ke border Iraq se aur 499 km ke border Turkey se hae.
Iran me dher bhukamp aae hae. Average ek Richter scale me ek magnitude 7 ke bhukamp har das saal me hian pe aae hae. Jaada bhukamp dharti ke bahut bhittar nai rahe hae aur dher barbaadi kare hae.
Iran me Iranian Plateau hae aur ii dunia ke ek sab se jaada pahaarr waala des hae. Iran ke north haraa-bharaa samthar jamiin, Caspian Sea ke nagiich hae. Des ke east me desert hae aur hian pe 2005 me dunia me sab se jaada temperature record karaa gais hae (70.7 °C).  Ii des ke plains ke Caspian Sea ke coast, north me, aur Persian Gulf aur Gulf of Oman ke coast south me, paawa jaae hae.

Iran ke island jaada kar ke Persian Gulf me hae. Urmia Lake me 102 island hae, Aras Naddi me 427 island hae. Iran ke ek island Gulf of Oman ke duur jagha, Pakistan ke nagiich hae. Kuch island me tourist jaae sake hae lekin jaada ke military aur jangli jaanwaar ke khaatir surakchhit rakkhaagais hae.


== Chapa ke gallery ==


== Notes ==


== References ==
Akbarzadeh, P. (2003) "Iran or Persia? Farsi or Persian? Which Ones Should be Called ?!" Archived 2008-12-10 at the Wayback Machine. Payvand News of Iran.
Norton, K. (2002) "ARYAN" Archived 2007-12-13 at the Wayback Machine. Rhetoric of Race Dictionary Project. College of New Jersey.