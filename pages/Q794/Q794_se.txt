Iran (persiagillii: ایران Īrān) dahjege Irana islamlaš dásseváldi dahje Iran islamlaš dásseváldi (persiagillii: جمهوری اسلامی ایران‎ Žomhūrī-je Eslāmī-je Īrān) lea riika Gaska-nuorttis Ásias. Irana oaivegávpot lea Teheran.


== Sajádat ja rájit ==

Irana rádjeriikkat leat Armenia ja Azerbaižan davveoarjin, Turkmenistan davvenuortin, Afganistan ja Pakistan nuortin ja Irak ja Durka oarjin. Irana guhkimus rádji lea Iraka; ráji guhkkodat lea badjel 1300 km. Davvin ja lullin Iranas eai leat rádjeriikkat. Irana davábealde lea 600 km Kaspimeara riddu. Riikka lulábealde leat Persialuokta, Hormuznuorri ja Omanluokta. Lullirittu guhkkodat lea badjel 2000 km.


== Historjá ==
Jagi 1935 rádjái riikka virggalaš namma lei Persia.


== Guovlojuohkin ==

Iranas leat 5 guovllu, main leat 31 provinssa (persiagillii: استان ostān, ml. استان‌ها ostānhā). Geassemánu 23. b. 2010 ođđaseamos ja 31. provinsa Alborz sierranii Teherana provinssas. Provinssat leat juhkkon šahrestánaide ja šahrestánat fas hálddahusbiirriide (bakhš).


== Motto ja álbmotlávlla ==
Irana de facto -motto lea "Iehčanasvuohta, friddjavuohta, islamlaš dásseváldi" (persiagillii: استقلال، آزادی، جمهوری اسلامی, Esteqlāl, Āzādi, Žomhuri-je Eslāmi). Su álbmotlávlaga namma lea Irana islamlaš dásseválddi nationálalávlla (persiagillii: سرود ملی جمهوری اسلامی ایران, Sorud-e Melli-je Žomhuri-je Eslāmi-je Irān).


== Gáldut ==


== Geahča maid ==
Máilmmi riikkat