Iran (farsi: ايران – Īrān), ôficjalnŏ nazwa: Islamskŏ Republika Iranu (farsi: جمهوری اسلامی ايران – Dżōmhuri-je Eslâmi-je Iran) – państwo na Bliskim Wschodzie, co leży nad Morzym Kaspijskym, Zatokōm Perskōm i Zatokōm Ōmańskōm.
Piyrszŏ wersyjŏ miana Iran pojawiyła sie już we Aweście, kaj je mŏwa ô Aryānām – krŏju Ariōw. Jeji formōm strzednioperskōm było używane ôd Sasanidōw ôkryślynie Ērānszahr – krŏj Ariōw. Mimo to we europejskich gŏdkach aże do XX stoleciŏ na ôkryślynie Iranu używano powszechnie miana Persyjŏ, a niy Iran. Miano Persyjŏ pochodzi ôd nazwy ludu, co stanowi tajla ludōw irańskich, co przibyły na terytorium dzisiyjszego Iranu pod kōniec II tysiōncleciŏ p.n.e.