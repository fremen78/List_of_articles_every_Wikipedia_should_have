Kledage, ok Kledaasch oder Kledung(e) is all dat, wat sik de Minschen öber ehren Liev treckt. Also allens dat, wat se över ehre naakte Huut treckt, womet se ehre naakte Huut verstecken / bedecken doot. 
Kledage fangt veelfach mit dat Ünnertüüg / de Ünnerwäsch an, wie Ünnerhemd un Ünnerbüx. Allens wat doröber trocken warrt, het ünnerscheedlik Form un Bewandnis:

dat kann sien, dat’n sik vör Dreck bi de Arbeet schütten will,
nödig is ok, dat’n sik vör Wehdoon un Verwunnen schütten mutt,
vele Lüüd kleedt sik so, dat se glieks as to een besünnern Beroop hörend to kennen sünd,
ebenso wüllt vele Lüüd mit ehr Kledage, dat se to een besünner Sellschopschicht hörend to sehen sünd,
de mierste Kledage finnt’n avers ut den Grund, wiel sik de Minschen no een Mood richen doot.
Kleden doot sik de Minschen woll al siet veel mehr as 100.000 Johr.
Dat Materiaal, ut dat de Kledage maakt warrt, hett sik över de Johr / Johrhunnerte düütlich ännert: Weer anfangs woll in’e Hauptsaak Fell un Hoor vun de Deerten, wöör dat denn ganz lang weevten Kraam ut Planten wie t.B. Flass. Dorna keem spunnen un knütte Woor ut Wull vun t.B Scheep, denn keem spunnen un weevte Woor ut t.B. Boomwull. Hüütdodaags gift dat veelfach weevte Woor ut künstlik Herstellung.


== Weblenken ==