Gwand oda Gwanda is da Sammebegriff fia olle Stoffe, wo in Keapa vom Menschn eng eihhuin und eam ois Schutz und Ausdrucksmiddl deana.


== Sinn und Zweck ==
Da Sinn vo dem Gwand is zum oan da Schutz:

vor da Wittarung
voa da Hitzn zum abkuin und voa de stoarkn Sunnastroin
voa da Käidn, doß ma ned dafreat

vor da Neigia
wens Gwand aus am Stoff gmacht is durch den ma net durchschaung ko und vo dem duach de Mode no ebbs iwabliem is, dann schitzts vor neigiarige Blick. Des is guad zwengs da Scham.

vor da Gwoit
a Gwand des aus am festn Stoff is, des schitzt ned nua voa da Witterung sondan a voa grebare Valetzunga. So hom de oidn Rittasleidt eana Gwand aus Eisn und Leda gmocht. In da Orwadswejd gibts a Reih vo Spezialgwanda, wia zum Beispui bei da Feiaweah oda beim Militea.

fia an bstimmtn Zweck
Gwand des an bstimmtn Zweck dafuin soi owa ned umbedingt zum onlegn gmocht is, so z. B. as Socktiachl
Zum andan, daß ma gwisse Gruppn ausanandahoitn ko, de se gean ausanandahoidn lossn woin.

Hozadsgwand
Orwadsgwand
Religionsspezifisches Gwand (Menchskuttn, Chorgwand, Burka)
Trachtn: Lederhosn, Diandl
Trauagwand
Uniform, Amtstracht, Firmengwand
Vareinsgwand
Und ledztlich hods an gewissn Lustfaktor, wo ba da Mode in Vordagrund tritt.


== Eihteilung ==
Gwand kennt ma so eihtein:

Freizeitgwand: Bikini, Jogginghosn
Gschlecht und Oita: Diandlgwand, Lederhosn, Kindagwand
Fia bstimmte Keapatei: Haferlschuah, Untahosn, BH, Handschuah
Materiai: Ledergwand, Pejz, Baamwoi, Schofwoi, Seidn
Modegwand, Szenengwand
Fian bstimmtn Oloss: Trauagwand, Hozatsgwand, Umstandsgwand
Orwadsgwand: Amtstrocht, Ordnsgwand, Kluft (Zunftgwand), Freimauragwand, Deanstgwand, Birogwand
Qualitet: Markngwand, Biogwand, Lumpmgwand
Ois Schutz: Tarngwand, Hitzeschutzgwand, Regngwand, Seglagwand, Tauchagwand
Sträflingsgwand, KZ-Gwand
Gwand fia Viecha


== Materiai, aus dem Gwand gmocht is ==
Im Prinzip wead a Gwand heidzdog aus am jedn Materiai gmacht, des se in Fasan spinna und draus a Stoff webn lasst oda des ois soichs scho dafüa geigned is, heagstejd.
Doi spuit hauptsächle da Vawendungszwegg, de Hoitbarkeid und da Preis a Roin.
Huptmaterialen aus dene Gwand gmacht wead:

Bapia
Fasan von am Viech
Seidn
Woi
Alpacawoi
Angora- oda Karnicklwoi
Schofwoi
Haud von am Viech
Leda
Glattleda
Spoitleda
Kunstfasan
Polyacrylate
Polyamide (z. B. Nylon)
Polycarbonate
Kunststoff
PVC-Folie
Tyvek (R)
Mineralien
Asbest
Glosfasa
Stoafasa
Pflanzliche Fasan
Baamwoi
Blattln vo Schuif oda Palmen
Hanf
Leinen
Sisal


== Im Netz ==