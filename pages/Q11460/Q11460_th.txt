
== พระประวัติ ==
หม่อมเจ้าชมิยบุตร ชุมพล เป็นพระโอรสในพระเจ้าบรมวงศ์เธอ กรมหลวงสรรพสิทธิประสงค์ ประสูติแต่หม่อมคำเมียง ชุมพล ณ อยุธยา เมื่อวันที่ 28 ธันวาคม พ.ศ. 2452 ที่วังสงัด ตำบลทุ่งศรีเมือง อำเภอเมือง จังหวัดอุบลราชธานี หม่อมคำเมียงผู้เป็นหม่อมมารดาเป็นหลานตาของพระยาวิเศษภักดี (ท้าวโท) เจ้าเมืองศรีสะเกษคนสุดท้าย ทายาท พระยารัตนวงษา (อุ่น) พระนัดดา เจ้าแก้วมงคล หม่อมเจ้าชมิยบุตร เสกสมรสกับ หม่อมพึงใจ ชุมพล ณ อยุธยา (สกุลเดิม อมาตยกุล)


== การศึกษา ==
ทรงสำเร็จการศึกษาชั้นมัธยมศึกษาปีที่ 6 จากโรงเรียนเทพศิรินทร์ เมื่อปี พ.ศ. 2470 หลังจากนั้นได้เข้าศึกษาที่โรงเรียนนายร้อยทหารบก และต้องออกจากโรงเรียนเนื่องจากชั้นประถม 2 ลงมา ถูกยุบ ต่อมาในปี พ.ศ. 2471 ได้ไปศึกษาที่โรงเรียน Williston Academy เมือง Easthampton Massachusetts U.S.A หลังจากนั้นได้ศึกษาวิชาบัญชีชั้นสูงและการพาณิชย์ ที่ Rider College (Rider University is a private university)
หลังจากสำเร็จการศึกษาแล้ว หม่อมเจ้าชมิยบุตร ชุมพล ได้เข้ารับราชการที่กระทรวงเศรษฐการ ดำรงตำแหน่งต่าง ๆ เช่น อธิบดีกรมพัฒนาธุรกิจการค้า ผู้ตรวจราชการกระทรวงเศรษฐการ (ปัจจุบันคือกระทรวงพาณิชย์) และดำรงตำแหน่รองปลัดกระทรวงเศรษฐการ เมื่อวันที่ 10 กรกฎาคม พ.ศ. 2510
หม่อมเจ้าชมิยบุตร ชุมพล สิ้นชีพิตักษัย เมื่อวันที่ 25 ตุลาคม พ.ศ. 2547 สิริพระชันษา 94 ปี 9 เดือน 27 วัน พระราชทานเพลิงศพ ณ เมรุหลวงหน้าพลับพลาอิศริยาภรณ์ วัดเทพศิรินทราวาส เมื่อปี พ.ศ. 2548 นับเป็นหม่อมเจ้าองค์สุดท้ายแห่งราชสกุลชุมพล


== เครื่องราชอิสริยาภรณ์ ==
พ.ศ. 2539 –  เครื่องราชอิสริยาภรณ์จุลจอมเกล้า ชั้นที่ 1 ปฐมจุลจอมเกล้า (ป.จ.) (ฝ่ายหน้า)
พ.ศ. 2543 –  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก (ม.ป.ช.)
พ.ศ. 2531 –  เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ (ม.ว.ม.)
พ.ศ. 2528 –  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นที่ 1 ประถมาภรณ์ช้างเผือก (ป.ช.)
พ.ศ. 2513 –  เครื่องราชอิสริยาภรณ์อันมีเกียรติยศยิ่งมงกุฎไทย ชั้นที่ 1 ประถมาภรณ์มงกุฎไทย (ป.ม.)
พ.ศ. 2511 –  เครื่องราชอิสริยาภรณ์จุลจอมเกล้า ชั้นที่ 2 ทุติยจุลจอมเกล้า (ท.จ.) (ฝ่ายหน้า)
พ.ศ. 2503 –  เหรียญจักรพรรดิมาลา (ร.จ.พ.)
พ.ศ. ไม่ปรากฎ –  เหรียญกาชาดสมนาคุณ ชั้นที่ 2 (เหรียญเงิน)


== พงศาวลี ==


== อ้างอิง ==