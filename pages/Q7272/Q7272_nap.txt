'O suggialismo è nu cumplesso d'ideuloggìe, muvemiente e dduttrine legato a orientamiente puliticie 'e smerza tennente a na trasfurmazione d''a sucietà finalizzata a rreducere 'e ddesuguaglianze nfra 'e cittadine ncopp''o chiano suciale, ecunomeco e gghiurereco.
riggenariamente tutte 'e duttrine e mmuvemiente 'e matrice suggialista miravano a ppersequì 'e proprie obiettive attravierzo ll'abulizione d''eclasse suciale e 'a suppressione tutale d''a pruprietà privata d''e miezze 'e pruduzione e 'e scagno. Nzì ô 1848, 'e tiermene suggialismo e ccummunismo erano cunziderate ntercagnabbile. Dinto chell'anno, dint''oManefesto d''o Partito Cummunista di Marx ed Engels, s'opera 'a destinzione ntra "suggialismo utopeco" e "ssuggialismo scientifeco", 'o sulo, chest'urtemo, ca secunno Marx e Engels pô garantì 'a transizione vierzo na fase successeva, 'o "cummunismo", p'evedenziarne pulemecamente 'e defferienze cu 'o primmo.
Muvemiente comme chello fascista e nnazziunalsuggialista, ê nnizie, erano sulite defenirse "suggialiste" pe ccercà 'e piglià cchiù cunzenzo pussibbele dâ pupulazione, pure si erano, 'n rialtà, 'n cuntrasto cu ll'idee suggialiste, eccezione fatta p'alcune caratteristeche comme ll'anticapetalismo.


== Descrizione ==
Pe ssuggialismo se ntenne uguaglianza furmale cu ll'obiettivo d'arrivà pure chella sustanziale.
Dint''o penziero marxista, 'o suggialismo e 'o cummunismo addeventajeno ddoje fase d''a revuluzione: 'a fase suggialista, zoè chella d''e statalizzazione, ca ffacevano parte d''a dittatura d''o pruletariato, ca sse rializzava 'n nu nuovo cuncetto 'e Stato, deverso 'a chello burghese; po 'a fase cummunista, ca prevedeva ll'abulizione d''e classe, ntesa comme lebbera assuciazione 'e tutte. Cuntrariamente a ll'anarchismo, ca fino 'all'innizio prevedeva n'abulizione 'e qualsiase organezzazione statale, chesta cuncezione 'e Carlo Marx prevedeva quindi ddoje fase: 'a dittatura d''o pruletariato e 'a sucietà senza classe. 'A seconna fase fuje abbannunata quase subbito dê regime d''osuggialismo riale.
Riggenariamente nfatti dint''a fase cummunista se prevedeva 'a dessuluzione d''o Stato, pecché cunziderato a cchello punto inutele: 'e bene e 'e miezze 'e pruduzione erano turnate â cullettivetà. Ogge, data ll'evuluzione d''e tiempe, 'e ddoje fase vanno a ccuincidere: dunque se pô parlà 'e na sustanziale cuincidenza d''e dduje tiermene, suggialismo e ccummunismo. Chiste assaje spesso sonno ausate comme sinonimme, ma 'o termene suggialismo sembra pussedé  n'accezione cchiù ampia.


=== 'O "Revisiunismo" ===
Fuje chiammata revisiunista 'a currente muderata e rrefurmista d''omarxismo ca ssurgette vierzo 'a fino d''o XIX seculo, regenata 'all'osservazione ca 'o cumportamiento 'ell'ecunomia capetalisteca nun sembrava curresponnere ê previsione d''o marxismo.
Aroppo 'a depressione 'e ll'urtime decienne d''o XIX secolo nfatti, era nniziato nu nuovo periudo 'e prusperetà ca ssembrava riabeletà 'o lebbero cummercio e 'a feducia dint''o capetalismo e ppe cchesto 'a cumponente muderata d''o suggialismo (ca a ll'ebbreca veneva chiammata ndifferentemente suggialismo demucrateco o suggialdemucrazia) elaburaje 'a "tioria revisiunista", ca 'mprateca se prefiggeva d'abbannunà 'o marxismo pe gghiognere â cumpleta azzettazione 'ell'ecunomia 'e mercato, magare cu quacche "agghiustatella". 'A allora culoro ca azzettajeno 'o revisiunismo e prusequireno ncopp''a via d''o capetalismo pe rrializzà reforme dinto ll'interiesse d''e fatecature fureno ndifferentemente chiammate "suggialiste demucratice" o "suggialdemucratice" (n'esatta defferenza ntra 'e dduje tiermene s'è sulo dint''a seconna metà d''ó Noveciento). Culoro ca nvece abberzavano 'o revisiunismo e 'a via refurmista fureno 'e "suggialiste marxiste" e 'e "cummuniste o suggialrevuluziunarie" (nzieme chiammate generecamente "massimaliste"). 'O maggior esponente d''o revisiunismo fuje 'o turesco Eduard Bernstein (1850- 1932).