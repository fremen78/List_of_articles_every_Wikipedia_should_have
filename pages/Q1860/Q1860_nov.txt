Anglum es vestgermanidi lingue, kel es nun li maxim vastim usati lingue del monde. Lu bli parla kom unesmi lingue da li majoritate del popule in pluri suvereni states inklusenti li Unionati Regia, li Usa, Kanada, Australia, Irlande, Novi Selande e pluri Karibeani nationes. Lu es li triesmim maxim generalim usati matrelingue pos chinum e spanum. Lu bli vastim lernati kom duesmi lingue e es un del 23 ofisiali lingues del Europani Unione, un del six ofisiali lingues del Unionati Nationes e ofisiali lingue in mult landes del Britanian Commonwealth, tant kom in multi mondal organisationes.