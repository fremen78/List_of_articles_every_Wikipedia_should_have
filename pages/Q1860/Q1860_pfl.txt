Die englisch Schbrooch (korz Englisch, aichni Schraibwais English) iss e germanischi Schbrooch, wu urspringlich uff de Britische Insle behaimad iss, die zum weschtgermanische Zwaich gheert.
De Name vun de Schbrooch dud sich vun de hisdoorisch Reschion unn vum Volg vun de Angle ablaite.
Im Vaglaich zu ehre nägschde Vawande aus em weschtgermanische Zwaich, d. h. vor allem vun de friesische Schbrooch unn em Niererdaidsche, hot die englisch Schbrooch im Laaf vun de Zaid starge Sunnerendwigglunge ausgebild, wu se haid vun alle nohe vawande Schbrooch daidlich abhewwe.
Im Laaf vun de Johrhunnadde hot sich Englisch bis haid zu änner Weldschbrooch endwiggeld, die wu haid waider verbraid uff de Ärd iss, als jeri anneri Schbrooch uff dere Weld.
Es Englische werd in de Schule vun viele Länner als erschdi Fremdschbrooch unnerrichd unn iss aa die offiziell Schbrooch vun de määschde Organisatione. Viele vun denne nutze näwer Englisch awwer aa noch annere Schbrooche.
In Englische Tegschde werd es glaiche Alfabet wie im Ladainische benutzd.


== Die englischschbroochisch Weld ==
Haidzedaa dunni weldwaid iwwer 340 Millione Mensche Englisch als Muddaschbrooch babble.
Dodezu kumme dann noch die Zwäddschbroochla dezu dere ehr Zahl uugfähr zwische 200 Millione unn waid iwwer 1 Milliadde Mensche bedraad.


== Amtsschbrooch ==

In folgende Lända is Englisch die Amtsschbrooch. Hinnedro is die Anzahl vun Muddaschboochla gegewwe, sofern ma se kenne.

Englisch is außadem ä Amtsschbrooch vun de Afrikanische Union, de Organisation Amerikanischer Staate, de UNASUR, de EU unn ääni vun de sechs Amtsschbrooche vun de Verainde Nadsione.


== Nachweise ==