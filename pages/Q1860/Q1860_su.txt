Basa Inggris (basa Inggris: English)  nyaéta basa Jérmanik Kulon, nu asalna ti Inggris. Basa ieu mangrupa kombinasi antara sababaraha basa lokal nu dipaké ku urang Norwégia, Dénmark, Saxon jeung Angel ti abad ka-6 nepi ka-10. Dina taun 1066, ku sabab  ditalukkeunana Inggris ku William the Conqueror, 
satuluyna basa Inggris kalayan kacida inténsifna mulai dipangaruhan ku basa Latén jeung basa Perancis. Tina sakabéh kosakecap basa Inggris modéren, diperkirakeun ±50% na asalna tina basa Perancis jeung Latén.


== Sajarah basa Inggris ==
Tuwuhna basa Inggris biasa dibagi numutkeun tilu mangsa:

Basa Inggris Kuna atawa basa Anglo-Saxon, taun 700 – 1066
Basa Inggris Tengahan, antara taun 1066 – 1500
Basa Inggris Anyar, mulai ti abad ka-16


== Basa–basa sakulawarga ==
Basa Inggris kagolongkeun kana rungkun basa Jérmanik, utamana tina cabang Jérmanik Kulon. Kulawarga pangdeukeutna nyaéta basa Friesland. Lian ti éta, basa Walanda (kaasup ogé basa-basa Jérman hilir lianna) kaasup deukeut kénéh. Basa Jérman (Basa Jérman tonggoh) rada leuwih jauh deui.
Tapi ti sakabéh basa Jérmanik, basa Inggris mangrupa basa pangséjénna sacara tatabasa jeung kosakecap. Kosakecap basa Inggris loba dipangaruhan ku basa Perancis, nu asup ngaliwatan talukna bangsa Normal jeung satuluyna ngaliwatan pamakéan basa Perancis minangka basa resmi salila mangabad-abad di lingkungan pamaréntahan


== Status basa ==
Basa Inggris nyaéta basa munggaran di Amérika Sarikat, Australia, Bahama, Barbados, Bermuda, Britania Raya, Guyana, Jamaika, Selandia Anyar, Antigua jeung Barbuda, Saint Kitts jeung Nevis sarta Trinidad jeung Tobago.
Lian ti éta basa Inggris ogé mangrupa salah sahiji basa resmi di sababaraha nagara, saperti di Afrika Kidul, Nigeria, Belize, Kanada, Hong Kong, Irlandia, Singapura jeung lianna.
Di dunya, basa Inggris mangrupa basa kadua munggaran nu diulik. Basa Inggris bisa sumebar alatan pangaruh pulitik jeung imperialismeu Inggris nu diteruskeun ku Britania Raya di dunya. Salah sahiji papatah Inggris jaman baheula ngeunaan karajaan Inggris nu katelah Imperium Britania (British Empire) nyaéta tempat "di mana panonpoé teu kungsi surup” (“where the sun never sets”).


== Tempo ogé ==
Sajarah basa Inggris


== Tumbu luar ==

(en) Laporan Ethnologue - bahasa Inggris
(en) BBC - Radio 4 - Routes of English
(en) Esl Base - informasi ngeunaan pangajaran Basa Inggris minangka basa asing
(en) LanguageMonitor - Lembaga pangawas pamakéan basa Inggris kontémporér
(en) Kamekaran Basa Inggris


=== Kamus ===
Oxford English Dictionary - kamus basa Inggris panglengkepna
All free English dictionaries - kumpulan kamus gratis
Cambridge Dictionary
Longman English Dictionary