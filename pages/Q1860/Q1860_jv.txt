Basa Inggris iku basa Jermanik Kulon, sing asalé saka Inggris. Basa ini sawijining kombinasi saka pirang basa lokal sing ditrapaké déning wong-wong Nurwègen, Dhénemarken, Saxon lan Angel saka abad kaping 6 nganti 10. Banjur ing taun 1066, Inggris dibedhah déning William the Conqueror, sang panakluk saka Normandia, Prancis Lor. Mula sabanjuré basa Inggris kena prabawa intènsif basa Latin lan basa Prancis. Saka kabèh kosakata basa Inggris modhèren, diperkirakaké kurangluwih 50 % asalé saka basa Prancis lan Latin.


== Sajarah Basa Inggris ==
Perkembangan basa Inggris lumrahé dibagi dadi telung mangsa:

Basa Inggris Kuna utawa basa Anglo-Saxon, 700 – 1066
Basa Inggris Tengahan, antara 1066 – 1500
Basa Inggris Anyar, wiwit abad kaping 16


== Basa – basa kerabat ==
Basa Inggris kagolong kulawarga basa Jermanik, lan mligi saka cabang Jermanik Wétan. Kerabaté sing paling cedhak iku basa Frisia. Saliyané iku basa Walanda (lan uga basa Jerman ngisor liyané) uga isih cedhak. Basa Jerman (Basa Jerman dhuwur) rada luwih adoh manèh.
Anging saka kabèh basa Jermanik, basa Inggris iku basa sing liya dhéwé tatabasa lan kosakatané.


== Status Basa ==
Basa Inggris iku basa pratama ing Amérikah Sarékat, Australia, Bahama, Barbados, Bermuda, Karajan Manunggal, Guyana, Jamaika, Niu Selan, Antigua, Saint Kitts dan Nevis lan Trinidad lan Tobago.
Saliyané iku basa Inggris uga salah sijining Basa resmi ing akèh nagara liyané ing donya. Antara liya ing Afrika Kidul, Belize, Kanada, Filipina, Hong Kong, Irlandia, Singapura lan sabanjuré
Ing donya basa Inggris iku basa kaping loro sing pratama disinaoni. Basa Inggris bisa nyebar amarga déning prabawa pulitik lan imperialisme Inggris banjur Karajan Manunggal ing donya. Salah sijining paribasa Inggris jaman mbiyèn bab karajan Inggris sing diarani Kakaisaran Karajan Manunggal (British Empire) iku ya papan sing “Srengéngéné ora tau sumurup” (“where the sun never sets”).


== Uga pirsanana ==
Sastra Inggris
Sastra Inggris Kuna


== Pranala njaba ==
Re-Romanization of English
More than 20000 English words recorded by a native speaker

Cithakan:Basa resmi Uni Éropah