Ang Ininglis kun pinulongang Ingles (English) usa sa mga pinulongang Indo-Uropeyo (sa sanga sa Kasadpang Hermaniko), nga gisugdan ug gitabi sa Inglatera, sa Hiniusang Gingharian kun UK. Mao kini ang primerong pinulongan (ang gitabi sa mayoriya sa populasyon) sa Australya, Kanada, Tinipong Bansa, Hiniusang Gingharian, Irlanda, ug New Zealand. Sa karon, daghang nasod Iningles ang usa sa mga ka-opisyal nga pinulongan, apil na ang Pilipinas (gisakopan sa Amerika) ug ang mga miyembrong nasod sa Komonwelt sa Britanya sama sa Indya ug Habagatang Aprika
Ang Iningles mao ang kasagarang ginagamit sa mga internasyonal nga organisasyon ug diplomasya (Prinanses kaniadto), ug sa siyensya ug teknolohiya apil na ang Internet.
Kini nga pinulongan napasikat sa kalibotan sugod lang sa ika-20 siglo tungod sa kolonyalismo ug globalisasyon diin ang Britanya ug Tinipong Bansa nga parehong maimpluwensyang nasod, mao ang mga nagsabwag niining pinulongan.


== Tan-awa usab ==
English language tests (Ininglis)
Mga pinulongan sa Pilipinas


== Mga sumpay sa gawas ==

British Council Philippines
TESOL Philippines Archived 2015-04-02 at the Wayback Machine