Englisch iss die erscht Schprooch heidedaags vun de Majority vun de Leit mit Pennsilfaanisch Deitsche Voreldere, unn so, fer die Majority vun de Pennsilfaanisch Deitsche. Meehnschde Amische unn Fuhremennischde lanne Englisch erscht in der Schuhl, net deheem, awwer some vun'ne lanne Englisch vun ihre eldere Brieder unn Schweschdere eb sie Schuhl schterde. Yuscht baut all Deitsch schwetzere schwetze aa Englisch. Exceptions waere velleicht Leit mit arrig Special Needs, awwer even sie lanne Englisch wann sie kenne. Some Leit mit Special Needs lanne yuscht Englisch unn net Deitsch, zum Beischpiel Amisch Kinner wu net heere kenne (arrig hattheerichi Kinner). Englisch iss die Schprooch fer Bisniss unn fer schwetze mit Nochbere ass Deitsch net schwetze kenne. Englsich waar bekennt (falschlich) in de Colonial Zeide ass wie Welsch (cause en latt Englischschwetzere in Colonial Pennsilfaani waare an sellezeit welsch). Englisch iss en germanischi Schprooch was vun de Schprooche vun die Anglos unn die Saxons iss. Englisch hot aa viel Wadde vun Franzeesisch weil die Normans vun der Saut hot England in 1066 in me Grieg iwwergnumme.


== Gschicht ==


=== Weaverland Mennonite Conference ===
1976, noch sellem Daadum, in Lebanon Kaundi, singe die Weaverland Conference Mennonites yuscht in Englisch in ihre Versammlingsheiser.


=== Conservative Amish-Mennonite Conference ===
1919 Fer es erscht Mol, es Conservative Amish Mennonite Conference hot sei Conference Minudde in Englisch unn in Hoch Deitsch gedruckt, anschtatt vun yuscht in Hoch Deitsch.
1950's Die letschde Gmeene in em Conservative Amish Mennonite Conference switsche zu Englisch.


=== Wisler Mennischde ===
1948, noch sellem Daadum, in Indiana, singe die Wisler Mennonites yuscht in Englisch.


=== Conservative Mennonite Conference ===
1923, noch sellem Daadum, druckt es Conservative Mennonite Conference sei Conference Minudde yuscht in Englisch.


=== Lancaster Mennonite Conference ===
1850's Schterdt vun some englische Breddiches in Mennischde Gmeeheiser in Lengeschder Kaundi
1880's in Lengeschder Kaundi. Es sinn some Mennischde Breddicher wu duhne yuscht in Englisch breddiche.
1902 En englisch Liedbichli Church and Sunday School Hymnal gyuust in re Lengeschder Kaundi-Mennischt Gmeehaus.


=== Virginia Mennischde ===
1847 Englisch-schprooch Mennischde Kaerichliedbichli watt gepublisched in Virginia


=== Virginia Fuhremennischde ===
1901 Old Order Schplitt in Virginia. Englisch schunn die Schprooch eb der Schplitt, so yuscht Englisch iss gyuust fer Breddiches.


=== Reformed Mennischde ===
1847 Erscht Reformed Mennonite Kaerichliedbichli mit some Hymns in Englisch