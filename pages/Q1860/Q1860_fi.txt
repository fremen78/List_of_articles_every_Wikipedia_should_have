MOT on Kielikone Oy:n kielipalveluiden tuotenimi. MOT-kielipalveluihin kuuluvat sanakirja-, konekäännös- ja kielentarkistuspalvelut, jotka on tehty yhteistyössä sanakirjakustantajien ja kieliasiantuntijoiden kanssa. MOT-tuotteita ja -palveluita on saatavilla Windows-, Internet-, intranet- ja mobiiliympäristöihin.
MOT ilmoittaa olevansa digitaalisten sanakirjojen osalta Suomen markkinajohtaja. MOT-tuotteita ja -palveluita käytetään yrityksissä, julkishallinnossa, oppilaitoksissa ja yksityistalouksissa. Kielikoneella on sivujensa mukaan ollut asiakkaita yli 100 maassa.


== Tuotteet ==
MOT Online: Internetin kautta käytettävät MOT-kielipalvelut. MOT Onlinen palveluita ovat MOT Dictionaries -sanakirjapalvelu, MOT Proofing  kielentarkistuspalvelu sekä MOT Translation -konekäännöspalvelu.
MOT Dictionaries: Internet, Windows, intranet, Nokia S60 -alustoille kehitetty sanakirjapalvelu.
MOT Professional: Windowsille ja Linuxille kehitetty sanakirjaohjelmisto.
MOT Proofing: Internetin kautta käytettävä kielentarkistuspalvelu.
MOT Translation: Internetin kautta käytettävä konekäännöspalvelu.
MOTTravel: Mobiilipuhelimille kehitetty ilmainen matkasanakirja.
MOT Workstation: Windows -alustalle kehitetty asennettava sanakirjaohjelmisto.
MOT Mobile: Nokia S60, Nokia Series 80, Pocket PC -alustoille kehitetty asennettava sanakirja.
MOT Compact: Matkapuhelimeen asennettavat tai tietokoneilla käytettävät kompaktit sanakirjat. Kukin MOT Compact -sanakirja sisältää noin 30 000 hakusanaa per kieli sekä englanninkielisen määritelmän hakusanoille.
MOT Sanakirjapalvelu: Internetin kautta käytettävä sanakirjapalvelu.


== Lähteet ==