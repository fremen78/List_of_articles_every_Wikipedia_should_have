An Amihanan na Polo, midbid man bilang Heograpikong Amihanan na Polo iyo an punto sa Amihanan na Hemispero na kun saen an aksis kan pag-itok kan Kinaban nagsasabatan sa saiyang ibabaw. Pig-aapod iyan na Totoong Amihanan na Polo tanganing ma-idintipikar sa Magnetikong Amihanan na Polo.
Mantang an Habagatan na Polo namomogtak sa sarong kontinental na land masa nin daga, an Amihanan na Polo namomogtak sa katahawan kan Kadagatan Arktiko dawa na an mga katubigan haros permanenteng natatahoban nin nagpapadagos sa pagliwat na dagat nin yelo. An rarom kan dagat sa Amihanan na Polo pigsusukol sa 4,261 m (13,980 ft) sa paagi kan Russian Mir submersible sa 2007 asin sa  4,087 m (13,409 ft) sa paagi kan USS Nautilus kaidtong 1958. Kaya baga iyan bakong praktikal na magtogdok nin sarong permanenteng estasyon sa Amihanan na Polo (bakong siring kan Habagatan na Polo). Minsan siring, an Soviet Union, asin sa huri an Rusya, nagtogdok nin nagkapirang manned drifting stations sa sarong pangkagabsan na taonan na basehan poon kan 1937, an iba sainda nawar√¢ na o haranihon sa Polo. Poon kaidtong 2002, sarong grupo nin mga of Ruso taonan na nag-istablisar nin sarong pribadong base, Barneo, harani sa Polo. Nag-ooperar iyan sa laog nin dikit na semana durante kan kaamayai kan spring. An mga pag-aadal kaidtong dekada 2000 ihinula na an Amihanan na Polo posibleng magin talingkas na sa yelo huli sa Arctic ice shrinkage, na may timescales nagkakalaen poon kaidtong 2016 sagkod sa huri kan ika-21 na siglo.


== Toltolan ==