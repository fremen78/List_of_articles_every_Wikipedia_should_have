Francisco de Goya y Lucentes (30 March 1746 — 30 April 1828) Spain ke ek painter rahaa. Uu Spanish Royal Family ke dher portrait banais rahaa. Uske sab se jaada famous painting "Charles IV of Spain and His Family" aur "The Third of May 1808" rahaa.


== Jindagi ==


=== Jawani ===
Goya ke janam Fuendetodos, Aragón, Spain me Benito de Goya y Franque aur Gracia de Lucientes y Salvador se bhaes rahaa.  Uu aapan bachpan ke din Fuendetodos me bitais, jhan pe uske palwar ek ghar me rahat rahaa jiske uske maiya ke palwar own karat rahaa. Lagbhag 1749, me uske palwar logan city of Zaragoza me ek ghar kharidin aur kuch saal ke baad huan pe rahe lagin. Goya,  Escuelas Pias me school parrhis, jahan pe uske,  Martin Zapater mila jon ki uske khaas dost hoe gais. 14 saal ke umar me uu  painter José Luzán ke saathe apprentiship suruu karis.
Baad me uu Madrid gais jahan pe uu Anton Raphael Mengs, ek painter  jon ki Spanish royalty ke nachdik rahaa, ke niche kaam karis. Uu aapan master se larris, aur ueske test ke mark kharaab rahaa. Goya Royal Academy of Fine Art ke khatir 1763 aur 1766 me entry bhejis, lekin uske huan pe bharti kare ke mauka nai milaa.. 
Uske baad uu Rome gais jahan pe 1771 me uske  City of Parma ke organise karaa gais painting competition organized me second prize mila.  Wahi saal, baad me uu Zaragoza laut gais aur cupola of the Basilica of the Pillar ke paint karis. Uu Francisco Bayeu y Subías ke niche parrhis aur uske painting aur achchhaa hoe lagaa.


== Chapa ke suchi ==


== References ==