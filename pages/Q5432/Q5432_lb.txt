De Francisco de Goya (Francisco José de Goya y Lucientes), gebuer den 30. Mäerz 1746 zu Fuendetodos, am Aragón a gestuerwen de 16. Abrëll 1828 zu Bordeaux, war e spuenesche Moler a Graphiker.


== Säi Liewen ==
1746 gouf de Goya als Jong vum José Goya a vun der Engracia Lucientes zu Fuendetodos bei Saragossa gebuer.
De Goya huet fir d'éischt beim José Luzan zu Saragossa geléiert, duerno ass hien an Italie gaangen an huet do wärend senger Léierzäit d'Technik vun der Freskemolerei studéiert. 1771 ass hien erëm komm an huet sech zu Madrid installéiert.
1775 huet hie sech mat der Josefa Bayeu bestuet.
Vun 1776 un huet de Goya fir den Anton Raphael Mengs Teppecher entworf an déi deemoleg Palaisen El Prado an El Escorial dekoréiert.
Gläichzäiteg war de Goya Portraitist vum spueneschen Haff an huet do beim Adel Carrière gemaach. Hie gouf Member, duerno Direkter vun der kinneklecher Akademie a 1786 Moler vum Kinnek.
1792 huet hien duerch eng schwéier Krankheet säi Gehéier verluer.
Spuenien stoung vun 1808 bis 1814 ënner napoleonescher Herrschaft. Aus Angscht viru politescher Verfollgung vun der restauréierter spuenescher Monarchie, geet de liberale Goya 1824 an den Exil a Frankräich.
De 16. Abrëll 1828 stierft hien zu Bordeaux.


== Wierker (Auswiel) ==

1777 - Riña en el Mesón del Gallo
1777 - El paseo por Andalucía
1778 - La cometa
1786 - La nevada
1786 - 1787 - Cazador junto a una fuente
1786 - 1787 - La vendimia
1795 - La Duquesa de Alba y la dueña o La Duquesa de Alba y la "beata".
1799 - Los caprichos
1810 -1820 - Los desastres de la guerra
1814 - Los fusilamientos del tres de mayo
1814 - Dos de mayo de 1808, también llamado La carga de los mamelucos
La maja desnuda
La maja vestida


== Trivia ==
De spuenesche Filmpräis Premios Goya ass no him benannt.


== Um Spaweck ==

Wierker vum Francisco de Goya