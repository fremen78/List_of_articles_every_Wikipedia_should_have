Edad Media ta e periodo historico di e civilizacion occidental entre siglo 5 y siglo 15. Convencionalmente, su inicio ta na aña 476 cu e caida di e Imperio Romano di Oeste y su fin na 1492 cu e descubrimento di America, of na 1453 cu e caida di e Imperio Bizantino, fecha cu tin e singularidad di coincidi cu e invencion di e imprenta publicacion di e bijbel di Gutenberg y cu e fin di e guera di Cien Aña.
Te awe, historiadonan di e periodo ta prefera di matiza e ruptura entre Antiguedad y Edad Media di manera cu entre siglo 3 y 8 ta papia di Antigedad Tardío, cu lo tabata un gran etapa di transicion den tur ámbito: den e aspecto economico, pa e sustitucion di e manera di produccion esclavizador pa e manera di produccion feudal; den e aspecto social, pa e desaparicion di e concepto di ciudadania romano y e definicion di e estamento medieval, den e aspecto politico pa e descomposicion di e structuranan centraliza di e Imperio Romano cu a bay den un dispersion di poder; y den e aspecto ideologico y cultural pa e absorcion y sustitucion di e cultura clasica pa e teocentrico culturanan cristian of islamico (cada un den su espacio).
E ta ser dividi den dos periodo grandi: Edat di Meza (siglo 5-10, sin un diferenciacion cla cu Antiguedad Tardío); y Edad Media Bajo (ss. 11-15), cu na su turno por wordo dividi den un periodo di plenitud, e Edad Media Pleno (ss. 11-13) y e dos ultimo siglonan cu a testigua e crísis di siglo 14.