Ang Tungang Panahon usa ka bahin sa kasaysayan nga milungtad og libo ka tuig. Kini kasagarang gitakda nga nahitabo gikan sa pagkahugno sa Kasadpang Imperyong Romano niadtong ika-5 nga siglo hangtod sa pagsugod sa Sayong Modernong Panahon niadtong ika-16 nga siglo. Pipila sa mga panghitabo niining panahona mao ang pagkatap sa sistema sa Piyudalismo ug Monarkiya, sa pagkatunga sa Kasadpanong Kristiyanismo tungod sa Repormasyon, ug ang pagsugod sa Renasans.
Ang Tungang Panahon mao ang ikaduhang "panahon" base sa tradisyonal nga pagbahin sa kasaysayan sa Uropa ngadto sa tulo ka "panahon": ang Klasikal nga Panahon, ang Tungang Panahon, ug ang Modernong Panahon.