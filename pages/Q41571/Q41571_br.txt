Dindan e furm ez eo an drougsant, a vez graet doug-Sant-Yann, droug-uhel hag epilepsiezh anezhañ ivez, ur c'hleñved-spered hêrezhel unan dleet da labezioù en empenn. Ober a ra e reuz dre c'hloazioù, reuted e tout an izili hag ur barr-krenañ er c'horf en e bezh, dianalañ, ur seurt eon e pleg ar muzelloù betek koll e anaoudegezh. Ur waskenn, ar gwall g-"kelhienn" a vez degouezhet alies a-raok kouezhañ e drougsant. Cheñch a ra temz-spered an den a-damm-da-damm, mil inervet bepred, tout an traoù a zo sammus evitañ, koll a ra un tamm deus e skiant. Ar bredvezeg alaman Ernst Kretschmer a soñje gantañ e c'hellje prouiñ ez eo techet tout ar gwielennoù (tud gant ur skeledenn fortus ha kaherek) hag ar re all distumm d’an drougsant.
E-pad pell ha betek bremañ zoken e veze sellet ouzh an drougsant evel un droug “santel“ (hag alese e teu an anv brezhonek); gw.: Droug- , -Sant) peogwir e krog e-barzh an den klañv evel pa vije "kaset" ar c'hleñved gant an droukspered marteze pe ar speredoù santel, hag evit lod a-berzh Doue e-unan. Gant ar respet kemmesket gant aon rak ar c'hleñved e weler un dra all a-bouez ivez: tud dispar zo bet tapet gant an drougsant a-sort gant unan deus ar re vrudetañ deus an dud a ijin a oa gant an drougsant: Fyodor Dostoyevskiy. Met evel an darn-vuiañ deus ar re zo gant an drougsant e oa kentoc'h tapet gant an arziotaj, tost-tre an arouezioù deus outañ hag ur c'hleñved-embredel-rik.


== Daveoù ha notennoù ==