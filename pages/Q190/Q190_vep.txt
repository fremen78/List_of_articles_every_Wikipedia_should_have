Jumal vai Ülähäine i Taivhaline om suren, sakraližen Ülembaižen Olijan nimi teistižiš da deistižiš uskondoiš.
Monoteistižiš religijoiš (hristanuskond, islam, judaizm) Jumal om Absolütan personofikacii, transcendentine ülembaižen realižusen avaiduz, i ližaks Hän om ühthine da üks'jäine, ei ole Hänen pojavid. Om äi jumaloid politeistižiš religijoiš, eriližidenke «funkcijoidenke» i parembuzidenke; no heiden keskes päjumal om olmas (ozutesikš, Jumou vepsän mifologijaspäi; m. k. monolatrii).
Kaiked mail'madme 60..90% täuz'igäšt ristitištod uskotas Jumalha.


== Jumalha sidodud vepsän muštatišed ==
Erased muštatišed oma ottud «Mi meles, se i keles»-kogodusespäi.

Andoi jumal sun, andab sömäd-ki (supalan-ki).
Hän jumalkodas om rott'ud. (dročejan ristitun polhe)
Jumal ei käske edelpäi teta.
Jumalan bardha em voigoi tabatas.
Jumalata ala mäne nikuna.
Kaite, i Jumal kaičeb.
Kuna Jumal ozuti, sihe koled-ki.
Laud om jumalan kämen'.
Mehed manitad, a Jumalan ed manita.
Mehel om mela kädes, a Jumal venehen veb.
Mez' magadab, a Jumal varjoičeb.
Mez' söb, mez' sab, mehele andab Jumal.
Min Jumal andab, sen Mustikei kandab.
Pästa Jumal paimeta verhid živatoid da kacta verhid lapsid.
Rahvahaspäi voib kaik sijad peitta, a Jumalaspäi ei voi.
Sinun sana da jumalale korvha.


== Kacu mugažo ==
Jumalnaine
Teizm
Deizm
Jumalantedo
Mail'mheng
Jumalan olendan küzund
Metafizik
Londuz
Jumalanbembel'
Jumalanboronaine
Jumalankäzi
Jumalanlehmäine
Jumalansä


== Homaičendad ==