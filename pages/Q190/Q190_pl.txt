Izba Tradycji Kolejnictwa w Bydgoszczy – muzeum prowadzone na przestrzeni lat przez Bydgoskie Towarzystwo Przyjaciół Kolei i Stowarzyszenie Miłośników Kolei w Bydgoszczy; mieściło się w kompleksie dworca kolejowego Bydgoszcz Główna na zakończeniu peronów 3 i 4 patrząc w stronę nastawni.


== Historia ==
Izba Tradycji Kolejnictwa w Bydgoszczy jest kontynuacją Izba Tradycji Bydgoskich Dróg Żelaznych oraz Ośrodka Muzealnego Bydgoskiego Węzła Kolejowego, który otwarto w 1979 roku, w związku z przypadającą wtedy 130 rocznicą powstania Królewskiej Dyrekcji Kolei Wschodniej w Bydgoszczy. Muzeum urządzono w zrekonstruowanym pierwszym budynku dworca bydgoskiego z 1851 r. Kolejarze zaczęli tam prezentować swoje zbiory, pamiątki, modele zorganizowanym grupom odwiedzających. Od tego czasu pozyskano dla placówki wiele interesujących eksponatów.
Izba Tradycji Bydgoskich Dróg Żelaznych jest prowadzona społecznie, do 2019 przez Bydgoskie Towarzystwo Przyjaciół Kolei, a od 2019 przez Stowarzyszenie Miłośników Kolei w Bydgoszczy. W szczególności izba jest dostępna w takie dni, jak Dzień Kolejarza, czy Europejski Dzień Bez Samochodu.
W marcu 2004 izba przestała funkcjonować, a eksponaty przeniesiono do sali przy III peronie i po 4 miesiącach udostępniono zwiedzającym. 22 września 2012 roku muzeum zaprzestało działalności na terenie dworca Bydgoszcz Główna, zaś 24 listopada tego roku otwarto nową siedzibę na dworcu Bydgoszcz Wschód, natomiast od 2015 roku Izbę Tradycji na dworcu głównym wskrzeszać próbowało bydgoskie Stowarzyszenie Miłośników Kolei, oddolnie i niezależnie od muzeum na stacji Bydgoszcz Wschód. W 2019 na mocy porozumienia Bydgoskiego Towarzystwa Przyjaciół Kolei ze Stowarzyszeniem Miłośników Kolei w Bydgoszczy - działalność muzeum została wznowiona w pierwotnym miejscu. W 2022 roku Stowarzyszenie Miłośników Kolei w Bydgoszczy wyprowadziło się z budynku wraz z eksponatami gromadzonymi od lat 70 XX w. i będącymi stałą ekspozycją budynku przez lata.
W tym samym roku w tej lokalizacji - pod nazwą używaną dotychczas przez SMK - działalność rozpoczął Instytut "Kolej na Ciebie", który to jednak nie ma żadnego dostępu do historycznych eksponatów Ośrodka Muzealnego Bydgoskiego Węzła Kolejowego, które są w posiadaniu Stowarzyszenia Miłośników Kolei w Bydgoszczy, planującego reaktywację muzeum w nowej lokalizacji. 


== Ekspozycja ==
Muzeum gromadzi pamiątki po dawnej kolei, skupiając się głównie na epoce jej szczególnego rozwoju, tj latami między 1945 a 1989. Na stałą ekspozycję składają się elementy wyposażenia technicznego kolei, czyli rzeczy takie jak szczypce konduktorskie, elementy semaforów kształtowych, telefony i centralki telefoniczne, lampy naftowe jak i elektryczne, mundury (historyczne i współczesne, polskie i zagraniczne), akcesoria torowe, czapki pracowników kolei z różnych państw Europy (Polski oraz państw sąsiadujących), tablice kierunkowe pociągów, prędkościomierz rejestrujący z lokomotywy, tablice dworcowe, zegary kolejowe, modele kolejowe, zdjęcia (archiwalne i współczesne) oraz bogate zbiory literatury archiwalnej, fachowej i hobbystycznej.


== Zwiedzanie ==
Otwarte w czasie imprez okolicznościowych oraz po uzgodnieniu.


== Najważniejsze imprezy ==
Dzień Kolejarza (organizowany co roku)
Zlot Turystyczny – 2006
155 lat kolei w Bydgoszczy – 2006
Dzień Dziecka
Pociąg specjalny Bydgoszcz – Toruń przez Unisław Pomorski – 26 maja 2007
Europejska noc muzeów (organizowany co roku)
Dni techniki kolejowej
160 lecie kolei w Bydgoszczy – 2011
Pożegnanie lata – 2011
10 lecie Bydgoskiego Towarzystwa Przyjaciół Kolei – 2011
Pociąg Specjalny – 14.04 2012
Europejski dzień bez samochodu & 140. rocznica drogi żelaznej z bydgoszczy do inowrocławia – 2012
KO-PIERNIK 2013 – Pociąg Specjalny 13.04.2013
Ogórkiem na dworzec 2013r (od 3 sierpnia do 15 września)
KO-PIERNIK 2014 – Pociąg Specjalny 12.04.2014
Ogórkiem na dworzec II 2014
KO-PIERNIK 2015 – Pociąg Specjalny 18.04.2015
Bydgoski Festiwal Nauki – (BSW) ul. Unii Lubelskiej 4c 2016r


== Galeria ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Przypisy ==


== Linki zewnętrzne ==
Oficjalna strona Bydgoskie Towarzystwo Przyjaciół Kolei