Xikwembu xitekiwa kuri Xivumbiwa xale henhla ka swivumbiwa hinkwaswo la misaveni, matilweni nile hansi ka misava. Xi tshama henhla-henhla ematilweni laha Xi tshamaka henhla ka xitulu xa Xona lexi hlayisiwaka hi tintsumi ta xona hiku hambana-hambana. I mutumbuluxi wa misava ni swilo hinkwaswo leswi swinga kona la misaveni,naswona vanhu va veka ripfumelo ra vona eka xona.  Vukwembu byi hlamuseriwa hi vadyondzi va swa taripfumelo, byi hlanganisa lexi tivaka hinkwaswo, xa matimba hinkwawo, lexi nga kona hinkwako naswona lexi veke kona kusukela e kusunguleni.
Xikwembu hakanyingi xi vona xi ri hava miri wa nyama,,hambiswiritano nhlamuselo ya ku tumbuluxa misava  yi vangele leswaku xikwembu xihlamuseriwa hi vununa hikuva i Tanana wa Hina. 
Xikwembu xina mavito yo tala kuya hi ku hambana hambana ka vukhongeri. E Gibita ya khale, xikwembu a xi vitiwa Aten, loyi a a tshembiwa leswaku i mutumbuluxi lonkulu. E Bhibheleni ra xiyuda xivuriwa, "Loyi anga Yena", naswona hi tetragrammaton YHWH (Yaweh) (Xiheberu: יהוה‎‎, leswinge: "Ndzi loyi ndzinga Yena"; "Loyi anga kona") ma tirhisiwa tani hi mavito ya Xikwembu, kasi Yahweh na Yehovah ma tirhisiwa tani hi mavito ya xikwembu. Eka vukreste bya vunharhu-vun'we, xikwembu xi tiviwa tani hi Xikwembu - Tatana, Xikwembu-N'wana na Xikwembu-Moya wo kwetsima. Eka vukhongeri bya Xiyuda, swi tolovelekile ku vita Xikwembu hi Elohim kumbe Adonai. Eka vukhongeri bya Xisurumani, ku tirhisiwa vito Allah, "Al-El", kumbe "Al-Elah", tani hi vito ra Xikwembu.
Mavonele yo hambana hambana ya tumbuluxe vukhongeri lebyi pfumelaka leswaku vukhongeri hinkwabyo byi khongela xikwembu xin'we hambi leswi byin'wana na byin'wana byi xi twisisaka hi ndlela yo hambana.


== References ==