Un deo es un esser con poteres o attributos supernatural, objecto de fide e adoration per un populo.
In religiones monotheistic, Deo es un esser supernatural, generalmente de representation masculin, concipite como le originator e rector del universo, le objecto principal de fide e adoration. 
Metaphoricamente pote esser appellate deo un persona qui recipe un grande admiration de alteres a causa de percipite prodessas superhuman. Exemplo: Elvis esseva un deo in le mundo del musica rock-and-roll del annos 1950s.


== Deo in le christianismo ==


=== Characteristicas de Deo ===
Istes es alicun characteristicas de Deo secundo multe ecclesias christian:

Omnipresente
Omnipotente
Omnisciente
Omnibenevolente: "Completemente bon", Deo es absolutemente bon, in Ille il non ha tracias de mal. Per exemplo, le phrase "bonum diffusivum sue" (ab le latino, significante pro "diffunder su bonitate")
es un referentia a Deo como le sol fonte de ben in le mundo.

Omnitemporal: Deo que existe in omne tempore; le eternitate del Esser supreme.


=== Voluntate de Deo ===
In le theologia christian, le voluntate de Deo se distingue in tres sortas:

Voluntate decretori (A. "decretive will").
Le voluntate de Deo, le qual decreta (ordina positivemente) le occurrentia de evenimentos.
Voluntate prescriptive.
Le voluntate de Deo pro le conducta e le fide human, dictate per le Senior al homine in Su Parola.
Voluntate permissive.
Le voluntate de Deo que permitte le occurrentia de evenimentos.
Dei gratia (latino). es un phrase (D. G.) usate pro recognoscer le soveranitate e poter de Deo in omne area del existentia human. Equivale a "Si Deo lo vole".


== Vide etiam ==
Atheismo
Jehovah
Religion
Monotheismo
Polytheismo


== Referentias ==