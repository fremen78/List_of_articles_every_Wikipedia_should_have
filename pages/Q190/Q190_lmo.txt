Dio ind el pensee monoteista l’è despess vist compagn de on vess supremm, on creador e l’ogett prenzipal de la venerazion de ona communitaa de fidej. Dio el ven concepii ‘me on’entitaa che la gh’ha minga de corp – idest che l’è transcendenta – e che tutt la pœu, che la sa tutt, che l’è indepertutt e che la ghe vœur ben a tucc.
Ind ona quaj religion Dio el gh’ha minga de gener sessual ma l’è consideraa nomà coma on prenzippi metafisegh; ind dij olter, inscambi, a ghe disen che l’è o on omm o ona donna. El pœu vèss concepii sia coma on’entitaa cont ona personalitaa, sia coma on quajcoss che l’è tropp grand e sconfinaa per posséd ona personalitaa compagna de quella dij omen normaj o dij olter creatur. Ind i filosofij teista, Dio l’è el creador e sostegnidor de l’univers intregh, inveci in quej deista lù l’è nomà el creador de tusscoss. Ind el panteesim a l’è l’univers midemm e ind el panenteesim l’univers l’è domà ona part piscininna de lù. Per quij che gh’hann minga de religion Dio l’esist propri nò, menter per i agnostegh l’esistenza de Dio la se pœu gnà savè e gnà provà. Dio el ven anca concepii ‘me la font de tutta la moralitaa ind la soa massima estension. 
Ind i agn, on fracch de teolegh e filosef hann descuttii ins la prensenza o l’assenza de Dio e hann desvilupaa di tesi per provà tutt dò i posizion.


== Anca de vardà ==
Dia
Dio ind el cristianesim
Allah
Realtaa ultima
Teologia


== Referenz ==


== Olter progett ==

 Wikiquote el gh'ha dent citazzion de o su Dio
 Wikimedia Commons el gh'ha dent imagin o alter archivi su Dio