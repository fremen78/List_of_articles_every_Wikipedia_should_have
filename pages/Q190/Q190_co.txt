Per i credenti, Diu hè a persona creatrice è vardiana di u mondu. Diu hè supranaturale, immurtale, è di più trascendente o immanente à l'omu.
Vede ancu à Patre, Figliu è Spiritu Santu.
Diu hè aspessu cunsideratu cume u creatore di u mondu. Teologii anu datu assai attributi à e cuncezzione di Diu. A più cumuna hè quella di l'onniscienza, di l'onniputenzia, l'onnipresenzia è l'onnibenevulenza (a buntà perfetta), a simplicità divina, è l'esistenza necessaria. Diu, à volte, hè statu descrittu cume incorpurale, è a surgente di ogni obligazione morala. Quessi atributi sò tutti più o menu ammissi da u ghjudaisimu, u cristianisimu è l'islamu.
Diu porta parechji nomi, cume Yawheh (יהוה) o Elohim (אלהים) in ebreu, o Allah (الله) in arabu.
I filosofi chì credenu in l'esistenza di Diu sò chjamati i teisti, cume Descartes o Santu Augustinu. Astri sò ateisti, cume Jean Paul Sartre. Baruch Spinoza hè un esempiu di filosofu chì cridia in un Diu immanente (è micca trascendente).


== Credenza in Diu in Auropa ==
In 2000, 53% di a populazione di u mondu s'identificava cù una di e trè maiò religione monoteiste (33% essendu cristianu, 20% musulamnu è menu di 1% ebreu) .
Stu graficu mostra a repartizione di a credenza in Diu trà Auropa, cù i percentuale di quelli chì anu dettu ch'elli credenu in Diu in 2005 :


== Detti, pruverbi, parole è citazione ==
Diu hè mintuvatu à spessu in a litteratura è a cultura corsa. Par asempiu, in i pruverbii:

Ùn trema una foglia chì Diu nùn voglia.
Aghji fedi è Diu pruvvedi.
Aiuta ti, Diu t'aiuta.
Diu ti vardi di un bon' ghjinnaghju.
Hè megliu ricumandà si à Diu chè à i so santi.
Ind' eddu ùn ci n'hè, Diu purveddi.
L'anima à Diu, è a ropa à chì si devi.
L'anima à Diu, u corpu à a terra.
L'omu pruponi è Diu disponi.
Poni in terra è spera in Diu.
In una ora, Diu lavora.
Quandu u frate s'annega, hè vulintà di Diu.
Chì Diu cerca, Diu trova.
Chì ghjetta petra à Diu, in capu li ritorna.
Core alegru, Diu l'aiuta.
Diu ti franchi di u focu, di l'acqua è di i falsi tistimonii.
Diu ti guardi da chì ùn hà russore.
Diu hà fattu eppo farà.
o in a ghjastema:

Ch'idda ti falghi a man'di Diu.


== Rifarenzi ==