Homa (pê fekê Zazakiyê bini: Huma, Oma) taê dinan de vıraştoğo kainato, erd u asmênio u vıraştoğo heme çiyano, vıraştoğo en gırdo. Xısusên Homa dinanê monoteisti de esto. Homa quweto en berzo u serê merdıman de ca gêno. Konseptê Homay, din be din vıriyeno. Politeizm de Homa tek niyo u her çi sero Homaê bini estê. No bawerkerdış Yunanıstano Antik u mitolociya Nordike de zaf verêno, esto. Maney politeizmi çekuyanê poly (zaf, xeyli) u theoi (homa) ra vıraziyao. Estiya Homa vênayış be vênayış vıriyeno u her ca de hem (eyni) niyo. Homay politeistan tenya niyo u ê xeylê Homayan rê bawer kenê. Monoteizm (ya zi Teizm) de Homa tenyao u yewo, ey ra ğeyri Homa çıniyo u nêşeno bo zi. No bawekerdış vano ke eke zêdey yew ra Homa nêşeno bo. Homao tenya, wayirê heme çiyano u oyo ke her çi vıraşto. Eno bawer de Homa her çi çıniya ra vıraşto, quweta xo zaf gırda u o her çi zano. Panteizm de Homa kainato. Yani Homa u kainat hemê (eyniyê). No bawerkerdış de Homa yew ten (merdım) niyo u pêro dinanê rocvetışi de esto. Deizm de Homa tenyao u en gırdo. Wayirê her çiyo. Homay deistan zey Homay monotesitano hema deisti din ra bawer nêkeni. Cınsiyetê Homay pêro çıniyo u belli niyo hema zıwanan de Homay rê vatene çekuyanê nerili gureniyenê.


== Etimolociya Homay ==
Homa zıwanê Zazaki de maney "Reb"i (be Erebki: رَبٌّ, be İbranki: Rabi רב) areze keno. Zafêri Homay rê Heq (be Erebki: الحقّ) zi vaciyeno. Heq, İslam de yew nameyo ke Qurane de vêreno u 99 (neway u new) namanê Ellahi ra yewo.


== Homay sero vênayışi ==
Monoteizm
Politeizm
Teizm
Deizm
Panteizm
Ateizm
Agnostisizm
İgnostisizm

6