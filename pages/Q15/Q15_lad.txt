Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

Afrika es el tréser kontinente en ekstensiyon. Limita al nord kon la Mar Mediterraneo, al oksidente con el Oseano Atlantiko i al oryente kon la Mar Kolorada, el Oseano Indiko i Asia al este a traverso del kanal de Suez. Anke tiene una superfisie total de 30.272.922 km2, la kuala representa el 22% del total de la tierra, la povlasion es de tan solu 910.844.133 abitantes, menos del 16%. El kontinente se organisa en 53 paizes, siendo todos eyos myembros de la Union Afrikana, kon eksepsiyon de Marroko.


== Istoria ==
 
Se kree ke el sud o el oryente de Afrika es el sitio de orijen de la Umanidad i de allí proseden las espesies de omínidos i antropoides ke dieron lugar a los seres umanos i ke se an ido ekspandiendo por el resto de kontinentes, inkluyido el Homo sapiens sapiens ase kaji 190.000 anyos.
Asta los primeros syéklos de la era kristyána la istorya del Afrika del Nord se mistura kon la de la Mar Mediterraneo. Entre tanto, las rejiones del Afrika Subsahariana biven dezvelopamientos diferentes entre eyos.
Asigun el istoryador grego Eródoto (484 a.E.K.), una ekspedisyon fenisia auspisiada por el faraon Nekao (616 a.E.K.) navego por tódu el kontinente afrikano por prima ves.
Los orijenes del trafiko komersial entre el oksidente i el sentro de Afrika i la kosta de la Mar Mediterraneo se pierden en la pre-istorya. Los primos relatos kuentan de los nomadas ke organisaban el komersio entre Leptis Magna i el Chad. Este komersio iva bivir el su primer auge en el syéklo I a.E.K. kon el kresimiento del Imperio Romano. Sobre todu se merkaba kon oro, esklavos, marfil i animales eksótikos para los djuegos de sirko en Roma en tróko kon bienes de lukso de Roma. De fákto es en esta époka en la ke nase el própio nombre de Afrika. Dempues de la derrota de Kartago por Roma en la Treséra Gerra Púnika se va establese la provensiya romana de Afrika ke iva abarkar kaji la Tunesia de oy endia. Al kreser la provensiya fue lo ke dio nombre a tódu el kontinente. Una emportansia tuvo tambien el mayor uzo del gameo a partir del syéklo I en el nord de Afrika.
A partir del syéklo VII los arabos ivan invadir Afrika del Nord. El komersio de karavanas I la ekspansiyon islamika alimentan el establesimyénto de muevas relasiones entre las "dos Afrikas".
El Imperio Kanem-Bornu iva egzistir en Afrika entre el syéklo XIII i los anyos 1840. En el su momento de mayor esplendor iva abarkar el area de lo ke oy endia es el sud de Libia, Chad, nordeste de Nijeria, oryente de Nijer y nord de Kamerun.
El Reyno del Kongo fue un estado ubikado en lo ke oy endia es el nord de Angola, Cabinda, la Repuvlika del Kongo y la parte oksidental de la Repuvlika Demokratika del Kongo. La su esfera de influencia iva yegar endemas a los estados serkanos.
La total repartisiyon de Afrika por las potensias evropeas, inisiada a partir del syéklo XVII tuvo lugar, en 1885, kon la Konferensia de Berlin I el empiese de la Priméra Gerra Mundial, en la kuala los imperios koloniales se ivan ekstender má pishín en Afrika ke en kualos kiera otro lugar del mundo, si bien dos payises, Liberia i Etiopia, ivan konsigir mantener la su independensia. Es un egzemplo del Muevo Imperialismo jenerado por la nesesidad de los payises evropeos de obtener materias primas para el pishín kresimiento de la su produksiyón endustrail dempués de la Revolusiyon Endustriala, empesada en Inglaterra a fines del syéklo XVIII.

Al final de la Sigunda Gerra Mondiala los aliados no ivan konsigir ponerse de akódro sobro del futuro de la antika kolonia italiana de Libia. En este momento es un territorio má de sinko vezes mayor ke la própia Italia. Afilu la su povlasyon no sobrepasa el milyón de abitantes, por lo ke iva representaba un destino apropiado para la poblasión desplasada de Italia por la gerra, ke empeso a prokurar lugares a los kualos emigrar. Las diferensias entre el Oksidente y la Union Sovyetika (URSS) asen ke finalmente la Organisasiyon de las Nasiones Unidas (ONU) iva desidir dar la independensya al payis deshándolo en manos del rey Idris.
Ansina Libia se iva trokar en la prima kolonia afrikana en konsigir la su independensia, en 1951, a la ke iva sigir la de Ghana en 1957. Más adelántre las potensias evropeas ivan lamentar este fákto, pues iva kontribuyir a aktivar las diferentes lutas por la independensia afrikana. Endemás, ivan perder para eyos la ultima oportunidad de konstruyir un estado evropeo en el la kosta sud de la Mar Mediterraneo


== Jeografiya ==
Afrika es kaji toda una enorme i antika plataforma kontinental masisa i kompakta, elevada entre 600 i 800 msnm, krusada por grandes rios (afilu pokos) i kaji sin aksidentes jeografikos. 
Tres bandas klimatikas sigidas se van repetir al nord I al sud del Ekvador, kon klimas mediterraneo, desértiko, subtropikal i tropikal luvioso, este ultimo, tanto de sabana komo de selva. Afrika es el kontinente kon el ma alto índize de oras de sol al anyo, el kualo puede ser el orijin del su nombre (Afrika, del latín ‘sin frío’).
El suelo es riko en minerales i kon munchas yanuras ande no se ankontra la moska tsetsé. Las prinsipales rejiones sembradas se ankontran en las tierras altas oryentalas i en la rejion de los Grandes Lagos, alkunos deltas i beiras de rios i afilu en el Sahel.


=== Prinsipales ekosistemas ===
Maghreb
Desyérto del Sahara
Sahel
Sabana
Desyérto de Namibia
Desyérto del Kalahari
Delta del Okavango
Grandes Lagos
Altiplanisie Etiope
Tierras altas de Kenia
Gran Valey del Rift
Selva de la kuenka del Kongo
Selva kostera ekuatoriala atlantika.


=== Prinsipales isolas i arkipélagos ===
Arkipélago de las isolas Kanarias
Arkipélago de Kabo Védre
Bioko
Santo Tomé i Prinsipe
Madagaskar
Arkipélago de las Maskarenyas
Zanzibar
Pemba
Arkipélago de las Komoras
Arkipélago de las Seychelles
Sokotora.


=== Prinsipales rios ===
Senegal
Volta
Niger-Benue
Kongo (el sigundo má kaudaloso del mundo, luego del amerikano Amasonas)
Oranje
Limpopo
Nilo (el sigundo má lungo del mundo, dempues del amerikano Amasonas)
Zambeze.


== Division politika ==

Afrika esta konformada por 53 payises independientes, 17 dependensias i 6 territorios no rekonosidos.


=== Payises independientes ===


=== Territorio nasional de payises no afrikanos ===
Espanya:
Seuta
Chafarinas
Meliya
Penyon de Velez de la Gomera
Isola de Perejil
Isolas Alusemas
Isolas Kanarias
Sahara Oksidental (de jure)
Fransia:
Mayotte
Reunion
Bassas da India
Isola Europa
Isolas Gloriosas
Juan de Nova
Tromelin
Portugal :
Madeira
Yemen :
Sokotora


=== Territorios no rekonosidos ===
Azawad
Sahara Oksidental
Puntland
Repuvlika de Kabinda
Somalilandia


== Ekonomiya ==

La mayor parte de los payises afrikanos mantienen relasiones komersiales i ekonomikas kon las sus antikas potensias kolonialas de la Union Evropea (UE).
Egziste una organisasion paresida a la Union Evropea, yamada Union Afrikana, de la ke forman parte todos los payises del kontinente eksepto Marroko, inkluyida la Repuvlika Araba Saharaui Demokratika. La mayor parte de los payises afrikanos están subdezvelopados o en vias de dezvelopamiento.


== Demografiya ==
Las estimasiones sobre la poblasion no son presisas déke lo antiko munchos sensos nasionalos, se kree ke biven en Afrika no menos de 800 milyones de personas.
En Afrika la mayor parte de la povlasion es del tipo preto o rasa preta, serka de un 80% del total de la povlasion, kon eksepsion de la kosta de la mediterránea donde la mayoria son del tipo umanos arabo-bereberes i kavkazoides-mediterráneos. Entre el Trópiko de Kaprikornio i el Trópiko de Kánser la povlasion es kaji en la su totalidad preta, ke esta dividida en katro grupos prinsipalos, los ke son: Sudanez (Sahel i payises del Golfo de Ginea), Nilótiko (Nilo, desde Sudan asta los Grandes Lagos), Kushitiko (Meseta Etiope i Kuerno de Afrika) i Bantu, ke okupa toda el area desde las sharás ekvatorialas asia el Sud del kontinente, relasionado kon dos grupos muy chikos; los Twa i otros grupos mal yamados pigmeos, abitantes de los boskes i los Kung-San mal yamados boskimanos de las rejiones áridas del ekstremo sud del kontinente.
Migrantes de orijin franses se ankontran en el Magreb i pokos en las grandes sivdades de Afrika Oksidentala, los de orijin espanyol en Marroko i el Sáhara Oksidental, mientras ke en Angola i alkunas sivdades kosteras de Afrika Oksidentala, egziste un numero menoritariyo de grupos misturados de orijien Afrikano-portugezo i libanesos. Enel sud de Afrika, ivan yegar kolonos Neerlandezes los kualos, misturados kon almanes y Ugonotes franseses konforman los bóers, los kualos tienen mas de 400 anyos en el kontinente, el kualo konsideran tan próprio komo los afrikanos pretos. En Sud-Afrika i en Namibia los blankos konforman menoriyas emportantes, de un 14% en Sud-Afrika i un 6% en Namibia. En Zimbabue los kolonos inglezos tambien konformaban una menoriya emportante fina los diyas de Rhodesia del Sud, anke dempues ivan emigrar a Sud-Afrika, Ostralya, Reyno Unido, Mueva Zelanda i Kanada, i sólu keda un 3% de blankos evropeos en el payis.


== Karakterístikas de la povlasion ==
En Afrika las karakterístikas de la povlasion i la su esperansa de vida va trokar asigún las kondisiones. En Afrika del Nord i enel Sahara, la mayor parte de los sus abitantes son adultos i superan a la povlasion de mansevos, anke no egziste un envejesimyento progresivo. Enel Afrika subsahariana la mayor parte de los sus abitantes son mansevos, anke en los anyos má resientes la povlasion adulta esta kresiendo. Esto se da prinsipalmente en payises komo Etiopia i Somalia, anke en Sud-Afrika tambien egziste un kresimyénto de povlasion adulta afilu tambien de la povlasion de mansevos, i la egzistensia del SIDA en munsha de la povlasion las va redusir. Endemas, regularmente el kontinente pasa por krisis de alimentos.


== Relijion ==

Muncha jente en el kontinente sige relijiones trasidionales afrikanas, konosidas komo animistas. Estas kreensias se dan basho relijiones universalis komo el Islam o el kristianismo, a los ke misturan kon las sus kreensias tradisionales.
El Islam domina en el Nord i tiene presensia emportante en el Sahara, el Sahel, Afrika Oksidentala i Afrika Oryentala. El kristianizmo monofisita, anke mas antiko ke el Islam, sólu egziste en Etiopia, Eritrea i en menoriyas kóptikas en Ayifto. Dempues del arribo de los kolonos de Evropa, ivan surjir el katolisismo i protestantismo.
Afilu tanto el Islam komo el kristianizmo se ankontran en el kontinente kon sinkretismos komo el Kimbangizmo o la Kilisia Kristiana Selestiala, las kualas kresen shukur a los konseptos de las relijiones tradisionales afrikanas; estas tambien tienen una presensia destakada en Amerika, espesialmente el Vudu en Ayti, la relijion Yoruba i las relijiones del antiko Reyno del Kongo en el Karibe i en Brasil prinsipalmente.
Egzisten endemas minoriyas induistas, sobre todu en Sud-Afrika i en sivdades de la payises ke tienen beiras enel Oseano Indiko, komo Mombasa, Dar es Salaam, Malindi, Nairobi, Durban, Pietermaritzburg, Maputo, Toamasina, Antsirabé, Dodoma i espesialmente en la isola de Maurisio i en la wilaya de ultramar fransesa de Reunion.


== Ver endemas ==
Panafrikanizmo
Arte afrikano
(1193) Afrika, asteroide nombrado en onor del kontinente.


== Atamientos eksternos ==
Ikuska.com (portal kon informasion detalyada sobro de los puevlos i kulturas de Afrika).
Habéres
Afrika.no (en inglez).
Afrol.com (informasyon en kastilyano).
Encyclopediak.com (artikolo sobro de Afrika en una ansiklopedia de los anyos veinte).
IPS.org (Inter Press Service)
NYTimes.com (The New York Times Africa)
ThomasSankara.org (informasion en kastilyano)
Direktorios
AfricaDatabase.org (base de datos).
Afrika.no (base de datos del Konsejo Norvejio para Afrika).
Columbia.edu (Universita de Columbia).
DMOZ.org (Open Directory Project).
lib.uchicago.edu (Universita de Chicago; estudios afrikanos, en la Biblioteka Joseph Regenstein Library).
LOC.gov (Library of Congress, sala de lektura de África i Medio Oryente).
SAS.UPenn.edu (Universita de Pensilvania: Sentro de Estudios Afrikanos).
SUL.Stanford.edu (Universidad de Stanford: Africa South of the Sahara).
Politika
AfricanFront.com (Frente de Unificasyon de Afrika).
CommissionForAfrica.org
Libcom.org (istorya de la klasa lavorante en Afrika).
Asosiasiones i ONG ke dan ayudo en Afrika
Afroaid.net (apoyo umano para Afrika).
UAM.es (Universita Otonoma de Madrid: Buro de Aksion Solidaria i Kooperasyon).