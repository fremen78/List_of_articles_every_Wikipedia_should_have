Burung (Jawi: ‏بوروڠ‎code: ms is deprecated ‎) merupakan haiwan vertebrata bersayap, berkaki dua, berdarah panas dan bertelur dalam kelas Aves yang besar dan pelbagai terdapat di serata dunia, dari kawasan gurun sehinggalah di Kutub Utara, juga di kawasan hutan hujan Amazon, dan Greenland. Terdapat lebih daripada 8,600 spesies burung yang telahpun dikenal pasti yang dibahagikan kepada 27 order. Selain itu, terdapat banyak subspesies yang jika dikira berserta dengan spesies yang diketahui mengandungi lebih 3,200 jenis.
Burung merupakan homoioterma, berdarah panas, dengan suhu tetap 40-44 °C. Tulang burung adalah ringan dan berongga di kebanyakan tempat untuk mengurangkan ketumpatan dan beratnya. Semua burung mempunyai paruh, yang berbeza hanyalah bentuk dan saiz paruh mereka. Kebanyakan burung mempunyai bulu pelepah kecuali sedikit yang tidak mempunyai bulu pelepah. Burung jenis teropod dipercayai berevolusi daripada reptilia, seperti dinosaur, yang hidup kira-kira 180 juta tahun yang lampau. Burung berubah dan kehilangan gigi dan ciri reptilia yang lain, semasa mengalami proses evolusi yang mengambil masa berjuta-juta tahun. Pada masa yang sama, bulu pelepah tumbuh pada ekornya dan sayapnya.
Walaupun kebanyakan burung mampu terbang, terdapat beberapa spesies yang tidak mampu seperti burung unta, rea, emu, kiwi dan penguin. Kesemua burung mempunyai sayap walaupun pada burung yang tidak dapat terbang, sungguhpun ia mungkin kecil dan tidak berguna. Burung boleh mengeluarkan telur. Pada kebiasaannya burung betina akan mengeram telur, kadangkala kedua-dua pasangan akan bergilir, dan dalam sesetengah spesies burung hanya burung jantan yang akan mengeramkan telur tersebut. Terdapat juga spesies burung yang bertelur dalam sarang burung lain untuk dieramkan oleh keluarga burung angkat.


== Ciri-ciri ==
Ciri-ciri utama burung adalah seperti berikut :-

Badan dilitupi oleh bulu pelepah.
Mempunyai paruh yang tidak bergigi dan dua kepak.
Mempunyai sisik pada kakinya.
Bertelur dan telurnya dilindungi oleh cangkerang keras.
Bernafas melalui peparu.
Berdarah panas.


== Taburan ==
Burung hidup dan berkembang biak di sebahagian besar habitat darat dan pada tujuh benua sehingga membentuk koloni di kawasan ekstrem mereka seperti di pedalaman Antartika. Taburan biokepelbagaian tertinggi burung adalah di wilayah tropika. Keadaan ini juga sudah diduga sebelumnya bahawa kepelbagaian burung paling ketara adalah hasil daripada penspesiesan di daerah tropika; walau bagaimanapun, kajian baharu menemukan penspesiesan tahap tertinggi di kawasan latitud tinggi yang diimbangi dengan darjat kepupusan lebih besar daripada kawasan tropika. Beberapa keluarga burung telah beradaptasi dalam menjalani hidup di lautan dunia, dengan beberapa spesies burung laut datang ke darat hanya demi tujuan pembiakan dan beberapa penguin telah tercatat menyelam sedalah 300 meter (980 ka).
Banyak spesies burung yang telah membentuk populasi di wilayah kerana dibawa atau diperkenalkan oleh manusia ke kawasan-kawasan baharu. Beberapa kes memang disengajakan seperti Phasianus colchicus yang diperkenalkan dan dibiak sebagai burung buruan. Selain itu, ada beberapa kes yang berlaku secara tak sengaja seperti pembentukan populasi Myiopsitta monachus liar di beberapa bandar Amerika Utara setelah melepaskan diri daripada kurungan. Beberapa spesies, termasuk burung bangau kendi, Milvago chimachima dan burung galah, telah membiak meluas merentasi kawasan habitat asal berikutan amalan-amalan pertanian yang membentuk habitat baharu yang sesuai.


== Kelas burung ==
Kelas burung (Class:Aves) pula terbahagi kepada beberapa aturan seperti berikut :-

Struthioniformes, Burung Unta, Kesuari, Emu, Kiwi, dan seumpamanya.
Tinamiformes, Kesuari-Ayam
Anseriformes, Itik, Angsa dan seumpamanya.
Galliformes, Ayam, Kuang dan seumpamanya.
Sphenisciformes, Penguin
Gaviiformes, Seselam
Podicipediformes, Tetimbul
Procellariiformes, Albatros, Merpati-Laut dan seumpamanya.
Pelecaniformes, Undan, Pucung dan seumpamanya.
Ciconiiformes, Burung Botak, Upih dan seumpamanya.
Phoenicopteriformes, Flamingo
Accipitriformes, Helang dan seumpamanya.
Falconiformes, Rajawali dan seumpamanya.
Gruiformes, Keria, Sintar dan seumpamanya.
Charadriiformes, Rapang, Kedidi dan seumpamanya.
Pteroclidiformes, Merbuk-Gurun
Columbiformes, Merpati, Pergam, Punai dan seumpamanya.
Psittaciformes, Nuri, Bayan, Kakaktua dan seumpamanya.
Cuculiformes, Sewah, Burung Mati Anak, Cenuk, Bubut dan seumpamanya.
Strigiformes, Burung Hantu
Caprimulgiformes, Burung Tukang dan seumpamanya.
Apodiformes, Layang-layang Sabit dan Burung Madu.
Coraciiformes, Pekaka, Berek-berek dan seumpamanya.
Piciformes, Belatuk dan seumpamanya.
Trogoniformes, Kesumba
Coliiformes, Tetupai
Passeriformes, Ciak, Pipit dan seumpamanya.


== Senarai burung ==
Senarai nama burung-burung Malaysia
Antara spesies burung ialah :-

Burung Gembala Kerbau
Burung Ranggung Padi
Burung Bangau Leher Hitam
Burung Bangau Kecil
Burung Bangau Sederhana
Burung Helang Kembara Hitam
Burung Pucung Gelam
Burung Pucung Keladi
Burung Pucung Seriap
Burung Pucung Serandau
Burung Pekaka Sungai
Burung Pekaka Paruh Pendek
Burung Perling Mata Merah
Burung Pergam Besar
Burung Tekukur
burung Botak Besar
burung Botak Upeh
burung Undan Merah Jambu Hitam
burung Pucong Keladi
burung Sekendi Kepala Hitam
burung Angsa Mesir
burung Angsa Hitam
burung Merak Pongsu
burung Cenderawasih
burung Serak Gunung
burung Kuang Cermin
burung Kuang Raya Gunung
burung Kuang Cermin
burung Kuang Raya
burung Merah Mata
burung Merak
burung Pegar
burung Siul
burung Serok
burung Enggang Papan (Buceros rhinoceros)
Burung Hantu punggur (Strix leptogramurica)
Burung Hantu Ketumbuk ketampi (Ketupa ketupu)
Burung Hantu Rumput (Tyto longimembris)
Burung Hantu Coklat (Phodilus badius)
Burung Hantu Telinga Panjang (Asio otus)
Burung Hantu Telinga Pendek (Asio flammeus)
Pungguk (Ninox scutulata malaccensis)
Burung Madu Sriganti (Nectarinia jugulris)
Burung Lang Alap Jambul (Accipiter trivigartus)
Burung Lang Kanguk
Burung Julang Mas (Aceros)
Burung Bangau
Burung Belatuk
Burung Bangau
Burung Helang
Burung Layang-layang
Burung Murai
Burung Pipit
Burung Unta
Burung Merak
Burung Enggang
Burung Kenari
Burung Undan
Burung Emu
Burung Tiung
Penguin
Burung Puyuh
Burung Hering
Burung Kakaktua
Burung Hantu
Bayan Parakeet
Burung Nuri
Burung Kiwi
Burung Siul
Burung Ruak-ruak
Burung Gagak
Burung Raja Udang
Burung Merpati
Burung Flamingo
Burung Kelicap
Burung Enggang
Burung Kenyalang
Burung Rajawali


== Rujukan ==


== Pautan luar ==

Senarai burung Indeks arkib di Wayback Machine
Apakah burung itu?
Canggihnya Pengemudian Burung Diarkibkan 2004-12-15 di Wayback Machine