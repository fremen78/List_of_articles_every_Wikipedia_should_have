Edhen (liesplek ydhyn) yw esel unn ugh-urdh a enyvales (Lat. Aves), pub huni gans diw esker, pluv, lithyow yn-rag ow kul eskelli, eskern kew, ha gallos dedhwi.
Yma 10,912 eghen vyw ha 160 eghen dhifeudhys y'n bys ma; ytho, ynsi yw an liesekka klas a viles gans mell keyn war dir. Yma nebes ydhyn ow tybri sugen bleujyow, plansow, has, hwesker, logos, puskes, karyn, po ken ydhyn. Difun dydhweyth a vydh moyha ydhyn, mes re anedha a vydh difun nosweyth po mo. Lies edhen a vyaj yn pell (po divroa) may hallens skeusi rag kewer yeyn.
Yn mysk gnasow kemmyn ydhyn yma gelvin askornek heb dens, dedhwi oyow krogenek, ha korf eskern skav mes kres. An vrassa rann anedha a yll neyja y'n ayr, mes niver a eghennow (yn arbennik war enesow) re gollas an gallos ma: r.e. pennow-gwynn, strusyow hag kiwis.
Sur yth hevel y'n eur ma ydhyn dhe esplegya diworth arghpedrevanes, h.y. diworth an bagas Maniraptora a'n is-urdh Theropoda. Ydhyn ytho yw rann a'n klas Reptilia (kramviles), ha'ga nessa kerens y'n klas na yw krokodiles. Yma ydhyn, kramviles erell, ha bronnviles ow furvya an Amniota, enyvales gans mell keyn a omgerdhas rag triga war dir.


== Teyluyow ==
herwydh an Unyans Ydhyniethel Keswlasek (IOC)
(An niveryow a gomprehend eghennow yw difeudhys.)


=== Eghennow ydhyn mayth usi erthyglow y'ga hever ===
Golvan
Palores
Treron sieboldii
Rudhek
Tinwynn
Papynjay sisserow


== Devynnow ==