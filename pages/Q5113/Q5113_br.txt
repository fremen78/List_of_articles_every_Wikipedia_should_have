An evned (pe laboused) zo loened mellkeinek pluek hag askellek. Pevar ezel zo dezho, ha daou anezho, anvet an divaskell, a dalv d'an darn vrasañ anezho da nijal. War-dro 25 urzhiad evned zo.
Kanañ pe richanañ a ra an evned peurvuiañ. Darn a ragach pe a c'hragailh (piged). 
Evnoniezh a vez graet eus studi an evned. Evneta zo kement ha chaseal evned, hag an evnetaerezh a zo gwelet evel un arz gant tud zo.


== Urzhadoù evned ==

N'emañ ket a-du an holl evnoniourien gant an doare da rummata an evned. Amañ-dindan ez eus lakaet un doare da rummata anezho. E-kichen pep urzhiad, etre krommelloù, ez eus lakaet ur skouer pe ziv.

Usurzhad Paleognathae (49 spesad) :
Struthioniformes (struskañval)
Apterygiformes (kiwi)
Casuariiformes (kazoar)
Rheiformes (nandou)
Tinamiformes (tinamou)
Usurzhad Neognathae (10 000 spesad) :
Anseriformes (alarc'h)
Galliformes (fazan)
Charadriiformes (gouelan)
Turniciformes (turniz)
Gaviiformes (splujer)
Podicipediformes (plomer)
Procellariiformes (albatroz)
Sphenisciformes (mank)
Pelecaniformes (pilikant)
Phaethontiformes
Ciconiiformes (c'hwibon)
Cathartiformes
Phoenicopteriformes (flammeg)
Falconiformes (falc'hun)
Accipitriformes (skoul)
Gruiformes (garan)
Mesitornithiformes
Pteroclidiformes (ganga)
Columbiformes (dube)
Psittaciformes (kaketou)
Cuculiformes (koukoug)
Musophagiformes (tourako)
Opisthocomiformes
Strigiformes (kaouenn)
Caprimulgiformes (adren)
Apodiformes (glaouer)
Trochiliformes (evn-kelien)
Coraciiformes (diredig)
Upupiformes (houperig)
Piciformes (speg)
Trogoniformes (trogon)
Coliiformes
Passeriformes (golvan)


== Lennegezh ==
Div gontadenn dastumet gant Fañch an Uhel.
Evnig ar Wirionez, an dour a dañs, hag an aval a gan
Evnig e û aour.
Teir son dastumet gant Fañch an Uhel.
Evnig Krec'h-Simon
An Evnig rous
Evnig Sant Nikolaz
Ur varzhoneg gant Maodez Glanndour, Marv an Evned


== Anv divoutin ==


=== Anv-tud ===
Le Nezn, anv-tiegezh, eus kornad Plouganoù.
En anvioù-pluenn barzhed ar C'horsez e veze implijet stank ar ger evn (evel ar gerioù skrilh hag eostig), un amzer zo bet; anaout a reer:
Evnig Penn-ar-C'hoad, saver Son ar C'hafe.


=== Anv-lec'h ===
Roc'h an Evned, e Logivi-Plaeraneg: [1]
Karreg an Evned, e mervent Enez Rennod e Tregastell
Kêr-an-Evned, anv meur a di, e kostez an aod.


== Gwelout ivez ==
Rummad al laboused renket hervez o anv boutin
Rummad al laboused renket hervez o anv skiantel
Timbroù a-zivout al laboused

evnoniezh
bara-an-evn


== Dave ==
Le Trésor du Breton Parlé, Jules Gros, trede levrenn, pajenn 153.