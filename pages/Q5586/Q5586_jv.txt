Katsushika Hokusai (葛飾北斎) (1760-1849) punika satunggiling seniman, juru lukis, juru patung kaliyan juru ukiyo-e Jepang rikala jaman Edo, ingkang lair ing Edo (sapunika Tokyo).
Pengarang buku gambar 13 jilid mawi sesirah Manga Hokusai (dipunwiwiti ing 1814) kaliyan cithakan blok "36 Pemandhangan Gunung Fuji" (kirang langkung taun 1823-1829), ingkang ugi kalebet "Ombak Ageng ing Lepas Pasisir Kanagawa", Hokusai dipunanggep salah satunggiling tokoh wigati ing babagan ukiyo-e, utawi "gambar donya ngambang" (pagesangan sadinten-dinte).
Hokusai ugi misuwur déning karya gambar erotisipun mawi gaya shunga. "Fukujusô" karyanipun, punika rangkéyan 12 gambar ingkang muji kagengan slira kaliyan adreng, mawi dipunanggep salah satunggiling saking tigang karya shunga ingkang saé piyambak. Karyanipun dados inspirasi wigati kanggé aliran impresionis Éropah kados Claude Monet.
Katsushika Hokusai punika langkung dipunajèni ing kabudayan Wétan tinimbang ing Jepang piyambak. Kathah karya pelukis Jepang ingkang dipunimpor dhateng Éropah ing abad kaping 19 saha dipunkolèksi artis-artis kados ta Claude Monet, Edgar Degas, kaliyan Henri de Toulouse-Lautrec, ingkang karya-karyanipun nedhahaken prabawa Jepang.


== Karya ==
Hokusai gadhah karier panjang, anging karyanipun ingkang langkung wigati dipundamel nalika sampun langkung 60 taun. Karyanipun ingkang misuwur piyambak punika inggih séri ukiyo-e 36 Pemandhangan Redi Fuji(富嶽三十六景 Fugaku Sanjūrokkei), ingkang dipundamel antawis taun 1826 kaliyan 1833.
Magnum Opusipun utawi karyanipun ingkang saé piyambak inggih Manga Hokusai inggih punika kasusun saking 15 jilid (北斎漫画), satunggiling buku ingkang kebak sketsa-sketsa invèntif saha dipuntrebitaken wiwit 1814. Gaya karikaturipun asring dipunanggep perintis manga modhèren.
Pinten ukiyo-e saking 36 Pemandhangan Redi Fuji:

		
			
			
		
		
			
			
		
		
			
			
		
		
			
			
		

Mimpi Sèmah Sang Juru Iwak (erotis)


== Ugi pirsani ==

Ukiyo-e
Shunga
Manga


== Pranala njawi ==
Hokusai-Museum ing Obuse, Jepang