Katsushika Hokusai (葛飾 北斎, c. 31a a vis Hedra 1760 – 10ves a vis Me 1849), aswonnys avel Hokusai yn sempel, o artydh Nihonek ukiyo-e a oos Edo yn furv lymnansow ha pryntys. Aswonnys an gwella yw ev rag kevres a bryntys stock prenn Hwetek warn Ugens Gwel a Venydh Fuji (Nihonek: 富嶽三十六景, Hepburn: Fugaku Sanjūrokkei), hag a yssyns prynt a vri Yn-Dann Donn ryb Kanagawa (Nihonek: 神奈川沖浪裏, Hepburn: Kanagawa-oki Nami Ura). Maynek o Hokusai yn displegya ukiyo-e a is portrayans fogellys war geisha, benenes ow kul ober reydhyel ha gwarioryon dhe is ledanna a art fogellys war tirwedhow, plansow hag enevales.
Hokusai a wrug Hwetek warn Ugens Gwel a Venydh Fuji avel gorthyp dhe dardh viajya a-bervedh yn Nihon hag avel rann a vern personek yn Menydh Fuji. Yth o an kevres ma, yn komparek Yn-Dann Donn ryb Kanagawa ha Gwyns Soth, Myttin Kler (Nihonek: 凱風快晴, Hepburn: Gaifū kaisei), a surhas y vri yn Nihon ha pella dhe-ves.
Aswonnys an gwella yw Hokusai rag y bryntys ukiyo-e,  mes ev a wre oberi yn lies mayn, y'ga mysk lymna ha delinya lyvrow. Ev a dhallathas avel flogh yowynk, ha pesya dhe wellhe y is bys yn y vernans, 88 y vloodh. Hokusai a askorras moy es 30,000 lymnans, linennans, prynt stock prenn hag aven rag lyvrow. Nowedhyansek yn y formyans ha marthys y deknik, Hokusai yw gwelys avel onan a'n vestrysi an ughella yn istori art.

Yma'n erthygel ma owth usya an Furv Skrifys Savonek a-barth Kernowek kres.