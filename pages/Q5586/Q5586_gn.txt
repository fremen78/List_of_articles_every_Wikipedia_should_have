Hokusai héra teéva niko Katsushika Hokusai, (Edo, ko'ãga hína Tókio, 31 jasypa 1760 - 10 jasypo 1849), ha'e akue peteĩ mbosa’yhára ha ta'ãngakarãi apohára Hapõ retãgua, omba'apóva pe tembiapoporã reko hérava Ukiyo-e pe ára Edo pukukue rehegua. Ha'e niko peteĩ herakuãvéva umíva omba'apóvagui ko tembiapoporãre héra he'iséva «yvy ovevúiva ra'angakuéra». Herakuãite avei ha'e niko héra hetaitéva hekove pukukuévo, herakuéra apytépe oĩ Shunro, Sori, Kako, Taito, Kakyoin, Iitsu ha Manji.
Hembiapokue tuichaiterei ha opaichagua. Techapyrãme, hembiapokuépe hérava Hokusai Manga (北斎まんが, Hokusai Manga) (1814-1849), ojehecha itáva oikoháicha ára ha ára, ohechauka ha'ete ha hetia'épe umi itavagua rekove.Ojapo avei ta'ãngakarãi ojehechahápe hekoha, techapyrãme oĩ ko hembiapokue hérava Mbohapypa poteĩ yvyty Fúji ra'anga (富嶽三十六景, Fugaku Sanjūroku-kei)(ca. 1830-1833) ha pe ambuéva hérava Sa yvyty Fúji ra'anga (1834), umíva niko ohechauka ha'e ohayhuiteha pe yvyty Fúji. Umíva apytépe niko oĩ Kanagawa y apeno guasu (神奈川沖浪裏, Kanagawa Oki Nami Ura) ha Fúji ára sakã aja (凱風快晴, gai kaze kaisei), umíva niko omombarete Hokusai rerakuã porã, Hapõ retãme ha tetãnguéra ambuévape.

Amo saro'y XIX aja oguahẽ táva Parĩme Hokusai ha tembiapoporã apohára ambuéva hembiapokue Hapõ retãygua. Upépe heta tembiapoporã apohára ambuéva ombyaty umi hembiapokue, techapyrãme Vincent Van Gogh, Paul Gauguin ha Henri de Toulouse-Lautrec, umíva hembiapokuépe ojehecha oĩ avei mba'e ogueromandu'áva Hokusai rembiapokue. Pe karai marandekóre oñemoarandúva héra Richard Douglas Lane he'i Hokusai rehe:Añetehápe, oĩrõ peteĩ tembiapokue omoherakuãitéva Hokusai réra, Hapõ retãme ha tetãnguéra ambuévape, oĩ va'erã ko ta'ãngakarãi aty ombopy'arasáva ...

	Hakusai rembiapokue techapyrãme
		
			
		
		
			
		
		
			
		
		
			
		


== Mandu'apy ==


== Joajuha ==
 Wikimedia Commons oguereko ta'ãnga Hokusai reheguaCommons.