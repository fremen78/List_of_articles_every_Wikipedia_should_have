വടക്കൻകേരളത്തിൽ തെയ്യവുമായി ബന്ധപ്പെട്ട ആരാധനാലയമാണ് 'മുണ്ട്യ'.

മുണ്ട്യകളോട് ചേർന്ന്  കാവുകളും കാണുന്നു. അതിനാൽ, ഇവ മുണ്ട്യക്കാവ് എന്നറിയപ്പെടുന്നു. തടിയൻകൊവ്വൽ ചീമേനി, ഒളവറ , പടന്ന, കൊഴുമ്മൽ, കൊയോൻകര, നടക്കാവ്, പുലിയന്നൂർ, കുലേരി തുടങ്ങിയ പ്രദേശങ്ങളിൽ മുണ്ട്യക്കാവുകൾ കാണാം. മുണ്ട്യകൾ മിക്കവാറും തീയരുടെ ആരാധനാലയങ്ങളാണ്. ചീമേനി മുണ്ട്യക്കാവ് മണിയാണിമാരുടേതത്രെ.

വിഷ്ണുമൂർത്തി, രക്തചാമുണ്ഡി, അങ്കക്കുളങ്ങര ഭഗവതി തുടങ്ങിയ ദേവതകളാണ് പ്രായേണ മുണ്ട്യകളിൽ ആരാധിക്കപ്പെടുന്നത്. ചില മുണ്ട്യകളിൽ വയനാട്ടുകുലവൻ ദൈവവും ഉണ്ട്. ഇവിടങ്ങളിൽ തെയ്യവും തിറയും കെട്ടിയാടിക്കുന്നതിനെയാണ് കളിയാട്ടം എന്നുപറയുന്നത്. 


== അവലംബം ==