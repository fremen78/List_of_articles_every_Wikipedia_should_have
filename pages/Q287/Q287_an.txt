A fusta (palabra d'uso historico en aragonés), u mas a sobén en aragonés moderno madera, ye a materia lenyosa d'o tronco d'una planta, mas que mas en árbols y matullos que se caracterizan por tener troncos. En un sentito mas amplo, a fusta puet referir-se a atros materials y teixitos con propiedaz comparables. A fusta ye un material heterochenio, higroscopico, celular y anisotropico. A fusta se composa de fibras de celulosa (entre o 40% y o 50 %), d'hemicelulosa (entre un 15% y un 25%) unitas por lignina (entre un 15% y un 30%).
A fusta la producen y emplegan as plantas con fins estructurals, porque resulta estar un material estructuralment efectivo, por ista mesma caracteristica s'usa amplament por os humans.
Una vegata tallata y xuta, a fusta se fa servir ta muitas aplicacions diferents. Una d'ellas ye a fabricación de polpa u pasta, materia primera ta fer papel. Artistas y fusters tallan y unen trozos de fusta con ainas especials, ta fins practicas u artisticas. A fusta ye tamién un material de construcción muit important dende os prencipios d'as construccions humanas y contina estando-lo hue.


== Referencias ==


== Bibliografía ==
(es) Vignote Peña, Santiago . Tecnología de la madera. Mundi prensa libros, 2006. ISBN 9788484762638.


== Vinclos externos ==
 Se veigan as imáchens de Commons sobre  a fusta.
(ca) Dentrata en a Gran Enciclopledia Catalana.