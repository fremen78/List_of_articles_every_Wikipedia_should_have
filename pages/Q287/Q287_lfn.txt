Lenio es un sustantia dur e fibrosa cual on trova en multe plantas, spesial en arbores.
Plantas cual conteni lenio es capas de sta par se mesmas e deveni multe grande. En un arbor vivente, la lenio move acua e nurintes a la folias e otra texedas cresente.
En un arbor, stratos nova de lenio formi constante entre la cortex e la lenio esistente, larginte la arbor. La siensa de dendrocronolojia dati lenio par esamina esta stratos, cual, en un talia traversante de la tronco de un arbor, aspeta como anelos.