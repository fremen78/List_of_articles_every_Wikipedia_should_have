In le physica de particulas, le interaction forte (anque appellate le fortia forte, fortia nuclear forte, o fortia coloric) es un del quatro interactiones fundamental del natura, le altere tres essente le  fortia electromagnetic del electromagnetismo, le fortia o interaction debile, e le fortia gravitational del theoria del gravitation. Como con le altere interactiones fundamental, illo es un fortia noncontactate. A scala atomic, illo es circa 100 vices plus forte que le fortia  electromagnetic, que se es ordines de magnitude plus forte que le interactiones debile e gravitational.
Le interaction forte es observabile in duo areas. Sur le scala grande, illo es le fortia que liga protones e neutrones insimul, pro formar le nucleo de un atomo. 
Sur le scala parve, illo es anque le fortia que tene quarkes e gluones insimul pro formar le proton, le neutron, e altere particulas, tal como le mesones.
In le contexto de ligar protones e neutrones (nucleones) in nucleos, le interaction forte es appellate le fortia nuclear (o fortia forte residual).
In iste caso, illo es le residuo del interaction intra nucleones inter quarkes; illo es causate per le fraction spontanee del symmetria del interaction forte e es portate per mesones (pro exemplo, piones). Pro iste ration, le interaction forte residual ha un bastante differente dependentia sur le distantia inter le nucleones, ab quando illo age pro ligar quarkes intra nucleones.
Le interaction forte es mediate per gluones, que age sur quarkes, antiquarkes, e le proprie gluones illo misme. Isto es describite in le theoria del chromodynamica quantic (QCD).


== Vide etiam ==
Energia ligante
Carga coloric
Constante accopulante
Interaction fundamental
Interaction debile
Electromagnetismo
Gravitation
Modello standard del physica de particulas
Physica nuclear
Theoria de campo quantic
Chromodynamica quantic
Electrodynamica quantic


== Referentias ==