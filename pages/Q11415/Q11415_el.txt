Η Ιερά Μητρόπολις Λοβτσού (βουλγαρικά: Ловчанска митрополия‎‎) είναι μία από τις Μητροπόλεις της Βουλγαρικής Ορθόδοξης Εκκλησίας. Ως τα μέσα του 19ου αιώνα ήταν επισκοπή (Λοφτσού) της Μητρόπολης Τορνόβου, η οποία υπαγόταν στο Πατριαρχείο Κωνσταντινουπόλεως.
Έδρα της είναι η πόλη του Λόβετς και Μητροπολίτης της από τις 21 Ιανουαρίου 2001 ο Γαβριήλ (Μετόντιεφ Ντίνεφ).


== Ιστορικά στοιχεία ==
Το Λόβετς μαρτυρείται ως επισκοπικό κέντρο από την εποχή του Β' Βουλγαρικού Βασιλείου (1187-1393). Στο «Συνοδικό του Τσάρου Μπόριλ» (αρχές 13ου αιώνα), αναφέρονται οι μητροπολίτες Λοβτσού Λογγίνος, Μελέτιος, Κυπριανός, Συμεών Α' και Συμεών Β', οι οποίοι κατατάσσονται στην τρίτη θέση μετά από αυτούς της Πρεσλάβας και του Τσερβένου. Από το 1235, οπότε η Βουλγαρική Εκκλησία έλαβε τον τίτλο του Πατριαρχείου επί τσάρου Ιβάν Ασέν Β΄, περιελέμβανε 14 επισκοπές, σε 10 εκ των οποίων επικεφαλής ήταν μητροπολίτες, μεταξύ των οποίων και ο Λοβτσού.

Περί το 1416 το Πατριαρχείο Τορνόβου περιήλθε στο Πατριαρχείο Κωνσταντινουπόλεως και η «επισκοπή Λοφτσού» υπήχθη στη Μητρόπολη Τορνόβου.
Μετά τις 20 Δεκεμβρίου 1868, οπότε ο Λοβτσού Ιλαρίων αποσχίστηκε από το Οικουμενικό Πατριαρχείο, αυτό τον καθαίρεσε τον Ιανουάριο του 1872 και έκτοτε δεν χειροτόνησε διάδοχό του. Στις 28 Φεβρουαρίου 1870, φιρμάνι του σουλτάνου Αμπντούλ Αζίζ επέτρεψε την ίδρυση της Βουλγαρικής Εξαρχίας, και ο Λοβτσού Ιλαρίων ήταν από τους πρώτους Βούλγαρους Μητροπολίτες που αναγνωρίστηκαν. Στις 12 Φεβρουαρίου 1872 εξελέγη μάλιστα πρώτος Έξαρχος της Βουλγαρικής Εξαρχίας, αλλά μετά από πέντε ημέρες εξαναγκάστηκε σε παραίτηση.
Βούλγαροι Μητροπολίτες Λοβτσού που χειροτονούνταν από την Εξαρχία ως το 1945 θεωρούνταν σχισματικοί. Το 1939 εξελέγη Μητροπολίτης Λοβτσού ο Φιλάρετος (Παναγιώτωφ), επί των ημερών του οποίου ήρθη το σχίσμα (1945) και η Βουλγαρική Εκκλησία εξυψώθηκε σε Πατριαρχείο (1953).


=== Επισκοπικός κατάλογος ===


== Μονές ==

Μονή Αγίου Γεωργίου Γκλόζενε (16ος αιώνας)
Μονή Γενεθλίου της Θεοτόκου Botevgrad, (19ος αιώνας)
Μονή Τεσσαράκοντα Μαρτύρων (13ος αιώνας)
Μονή Αγίας Τριάδας (12ος αιώνας)
Μονή Αγίου Θεοδώρου Τήρωνος Pravesh (19ος αιώνας)
Μονή Αρχαγγέλου Μιχαήλ Chekotinsky (14ος αιώνας)
Μονή Yastreb (12ος αιώνας)
Μονή Novoselsky
Μονή Προφήτη Ηλία Teteven (11ος αιώνας)
Μονή Ανάληψης του Κυρίου Ζλάτις (19ος αιώνας)
Μονή Αγίου Νικολάου Σκραβέν (19ος αιώνας)
Μονή Μεταμορφώσεως του Κυρίου Σκραβέν


== Παραπομπές ==


== Πηγές ==
Σάρδεων, Γερμανός (1937). «Επισκοπικοί κατάλογοι των επαρχιών της Βορείου Θράκης και εν γένει της Βουλγαρίας από της Αλώσεως και εξής». Θρακικά 8. https://www.he.duth.gr/erg_laog/thrakika/Thrakika08.pdf. Ανακτήθηκε στις 31 Μαΐου 2024. 
Христова, Б.; Караджова, Д.; Узунова, Е. (2003-2004). Бележки на българските книжовници Х-ХVIII век.. 1-2.