Clāvile (-is, n), pianum, clavicymbalum, plectrocymbalum, vel clavicordium, est chordophonum malleis nervisque intentīs ad tonos ēdendōs praeditum. Clāvilia maximae magnitūdinis nōnāgintā septem clāvēs habent, quae, digitīs dēpressīs, faciunt ut nervī malleīs impellantur. Pulsus malleī efficit ut vibratio nervī sonum ēmittat; gradus sonī, acūtus vel gravis, intentiōne pendit nervī. Vis, quā dēpressā est clāvis, vim sonī dēfīnit. Sonus deinde sponte per sēdātōrem quendam, malleō coniunctum, repremitur nē misceantur sonī; clavilista autem pedālī potest sēdātōrem ad tempus disiungere ut concentus sonōrum harmoniās gignat.
Clāvile saeculo octavodecimo ineunte ā Bartholomaeo Christophoro Florentiae ut coniunctiō cōnstrūctiōnum clāvichordī et tympanī excōgitāta est. Fructus illīus combīnātiōnis 'leve forteque' (Italiane piano e forte) appellātus est propter suam unicam facultātem tam levēs quam fortēs sonōs reddendī.
Haydn erat inter prīmōs clāvilistās, quī clāvili sensū vērō canēbant, cum musici priōrēs, inter quōs Ioannes Sebastianus Bach, clavicymbalo canērent.


== Nexus interni ==
Clavile electronicum
Clavicen


== Notae ==


== Bibliographia ==
Jean-Pierre Thiollet,  Piano ma non solo, Anagramme, 2012. ISBN 978 2 35035 333 3
Jean-Pierre Thiollet,  88 notes pour piano solo, Neva Ed., 2015. ISBN 978 2 3505 5192 0
Jean-Pierre Thiollet,  Improvisation so piano, Neva Ed., 2017. ISBN 978 2 3505 5228 6


== Nexus externi ==

UK Piano Page, Piano History, www.uk-piano.org
history of the grand piano - photoarchive, www.hammerfluegel.net
Institutio Pianolae: Historia Pianolarum machinarumque musicae, www.pianola.org
Situs ad clavile pertinens, www.sectioaurea.com
Situs ad clavile pertinens, www.klavier.it
Sona in interrete clavile virtuale, www.bgfl.org