El pianoforte el xe un strumento muxicałe derivà dal claviçénbało e el cui suono el xe prodoto da corde percose da martełeti axionà tràmite ‘na tastiera. La so invension risałe a ła fin del XVII secoło inìsio del XVIII secoło e ła xe atribuìa a Bartolomeo Cristofori (1655-1731).
Existe do tipi de pianoforte a seconda de ła forma, overo pianoforte a coa e pianoforte verticałe, e do tipi de pianoforte a seconda del funsionamento, overo pianoforte acustico e pianoforte digitałe.


== Caraterìstiche ==
Un pianoforte se conpone de tastiera, casa de risonansa, pedałi e cordiera.
La tastiera se conpone de tasti bianchi e tasti neri, par un totałe de 88 tasti. I tasti neri, distribuìi in grupi da 2 o da 3,  i dexigna i semitoni (diesis o bemòłe): la nota DO la xe posta a sinistra de do tasti neri; no ghe xe invese nisun tasto nero tra i tasti del MI e del FA e tra i tasti del SI e del DO.


== Storia ==


=== Invension e difuxion ===
El primo pianoforte se dixe che el sia stà costruìo tra el 1698 e el 1700 da Bartolomeo Cristofori, un cenbałaro padovan che gera a servisio inte ła corte de Cosimo de Medici. L’idea ghe sarìa vignù mentre che el luçidava el so claviçénbało: Cristofori el gavarìa pensà de fare in modo che le corde vignese percose al posto de pisegà.
El strumento parò el ga scumisià a difonderse soło inte ła metà del XVIII secoło grasie a l'organaro tedesco G. Silbermann.


== Note ==


== Voxi corełà ==
Pianoforte preparà


== Altri projeti ==

 Wikimedia Commons el detien imàjini o altri file so Pianoforte
  el detien schemi gràfeghi so