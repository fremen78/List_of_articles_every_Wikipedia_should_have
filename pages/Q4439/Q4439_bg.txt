Марин Димитров Янев е български театрален, филмов и озвучаващ актьор. Той е дългогодишен член на трупата на Народния театър „Иван Вазов“ в София. Носител на награда за мъжка роля от Съюза на артистите в България (САБ) през 1980 г. и 2015 г. и на „Аскеер“ за поддържаща роля през 1998 г.


== Кариера в театъра ==
Роден е на 17 февруари 1943 г. в град Варна, Царство България.
Завършил е актьорско майсторство за драматичен театър във ВИТИЗ „Кръстьо Сарафов“ (1963 – 1967) в класа на Боян Дановски.
Работи в държавни театри във Драматичен театър „Стоян Бъчваров“ Варна (1967 – 1968), Драматичен театър „Н. О. Масалитинов“ в Пловдив (1968 – 1969), театър „Сълза и смях“ София (1969 – 1985). От 1985 г. е част от трупата на Народния театър в София. Играе и на сцената на Театър 199. Член на СБФД.


== Театрални роли ==
„Полет над кукувиче гнездо“ – МакМърфи
„Дон Жуан“ – дон Жуан
„Гео“ – Бащата
„Вишнева градина“ – Борис Борисович Симеонов Пишчик
„Обърни се с гняв назад“ – Клиф


== Телевизионен театър ==
„Страшният съд“ (1992)
„Крадецът на тролейбуси“ от Георги Данаилов (1990)
„Театърът от времето на Нерон и Сенека“ (Едвард Радзински) (1990) – Сенека
„Егмонт“ (Гьоте) (1989)
„Дълъг ден“ (1988) (Виктория Токарева) - журналист
„Призраци“ (Хенрик Ибсен), 2 ч. (1988)
„Представянето на комедията „Г-н Мортагон“ от Иван Вазов и Константин Величков в пловдивския театър „Люксембург“ в 1883 г.“ (1988) (Пелин Пелинов), 2 части – Антон Попов
„Главният редактор“ (Игор Барах и Олег Сатник) (1987)
„Великото чудо“ (Николай Георгиев) (1986)
„Кабинетна история“ (Рустам Ибрахимбеков) (1986) – Стеблов
„С вкус на горена захар“ (1984) (от Божидара Цекова, сц. Роксена Кирчева, реж. Асен Траянов)
„Щурци в студено време“ (1983) (Георги Крумов)
„Прекрасната свинарка“ (1980) (Марти Ларни)
„Фантазия за Веласкес“ (1980) (Антонио Буеро Вайехо), 2 части
„Болшевики“ (1980) (Михаил Шатров), 2 части
„Златното покритие“ (1979) (Драгомир Асенов)
„Ернани“ (1979) (Виктор Юго)
„Емилия Галоти“ (Готхолд Ефраим Лесинг) (1978)
„Чуждата жена и мъжът под кревата“ (сц. Асен Траянов по едноименния разказ на Фьодор Достоевски, реж. Мирослав Стоянов)
„Нос“ (1975) (Николай Гогол) – статски съветник
„Скъперникът“ (1972) (Молиер)


== Личен живот ==
Баща му е бил театърмайстор, а майка му е гардеробиерка.
Янев е женен за актрисата Цветана Цветкова и има две дъщери. Кристина Янева е актриса, a Марина Янева е сценограф.


== Кариера на озвучаващ актьор ==
Марин Янев се занимава с озвучаване на реклами, филми и сериали от началото на 80-те години на двадесети век до около 2017 г.
Дублира Жерар Филип в ролята на Амедео Модиляни в „Монпарнас, 19“, бащата на Мулан в „Мулан“, Антъни Хопкинс в ролята на Чарлс Морз в „Острието“.
Измежду известните сериали озвучени от него са „Улиците на Сан Франциско“, „Съдружници по неволя“, „Зина - принцесата воин“ (дублаж на студио Доли), „Семейство Сопрано“ (дублаж на студио Доли), „Наричана още“ и „Монк“, както и анимационни сериали като „Приключенията на гумените мечета“, „Малката русалка“ (дублаж на БНТ), „Тимон и Пумба“ и „Междузвездни войни: Войните на клонираните“.
През 2017 г. решава да се оттегли от дублажа. Едни от последните му роли са руския компютърен анимационен филм „Овца или вълк“ за Про Филмс и американския „Колите 3“ за Доли Медия Студио.
След 5-годишно прекъсване, през 2022 г. озвучава Куч-Ел (бащата на Крипто) в анимационния филм „DC Лигата на супер-любимците“.


== Награди и отличия ==
Заслужил артист (1984).
Награда на САБ: „за мъжка роля“ за (МакМърфи) в пиесата „Полет над кукувиче гнездо“ (1982).
„Наградата на София“: „за мъжка роля“ за (Петрунов) от „Златното покритие“ (1982).
„II награда“: „за мъжка роля“ за (Андреев) от „Есента на един следовател“ на национален преглед на българската драма и театър (1984).
Награда Аскеер „за поддържаща роля“ за (Господа) в постановката „Църква за вълци“ (1998).
Носител е на наградата „Икар“ на Съюза на артистите в България „за водеща мъжка роля“, за ролята на (Фернар) във „Вятър в тополите“, Младежки театър „Николай Бинев“, 2015.


== Филмография ==


== Източници ==


== Външни препратки ==
((en)) Марин Янев в  Internet Movie Database
((ru)) Марин Янев в КиноПоиск
((ru)) Марин Янев в Кино-Театр