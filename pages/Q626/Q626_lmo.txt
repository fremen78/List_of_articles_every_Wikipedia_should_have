El Volga (en lèngua rusa: Волга; en lèngua tàtara: Идел/İdel; en lèngua kazàka: Еділ/Edil; en lèngua mokša: Rava) l'è 'l fiöm piö lónch e con piö tàta portàda de töta l'Euròpa. Coi sò aflüèncc, el càta sö le àive de piö de 'na tèrsa part de la Rùsia europèa. 
El Volga el nas sö le culìne del Valdài a 228 méter de altèsa söl leèl del mar, arènt a 'na località ciamàda Volgo Verchov'e, endèla part ocidentàl del oblast' de Tver', a presapóch 300 km a nordòvest de Mósca e 320 km a sudèst de San Pietrobùrgo e 'l va a finì de sbötàs endèl mar Caspio dòpo de 'n percórs lónch 3.700 km. 
L'è navegàbil sö quàze töt el sò percórs gràsie apò a töte le òpere de sistemasiù che gh'è stat fat endèla segónda metà del sècol XX. 
El sò cadì idrogràfich , condèna superfìce de 1.350.000 km², l'è chèl dei 18 entrà i piö gràncc del mónt e 'l reönés en gran mozàich de pòpoi. Endèla àl del Volga, a pàrter de la segónda guèra mondiàl s'è concentràt 'na bùna part de le atività 'ndüstriài de la Rusia. El g'ha 'na part importànte endèl imaginàre rùso e 'l g'ha ispiràt devèrsi romàns e cansù rùse.
Endèl sò percórs el Volga el tóca dùdes de le entità federài de la Federasiù Rusa, che a nàga dré al sò córs i è: 

Oblast de Tver',
Oblast' de Jaroslavl',
Oblast' de Kostroma,
Oblast' de Nižnij Novgorod,
Repüblica de Mari-El,
Repüblica de Ciüvàsia,
Repüblica de Tartaristan,
Oblast' de Ul'janovsk,
Oblast' de Samara,
Oblast' de Saratov,
Oblast' de Volgograd
Oblast' de Astrachan'.
I aflüèncc piö 'mportàncc i è:

Achtuba (de le bànde de Volžskij)
Samara (a Samara)
Kama (a sud de Kazan')
Kazanka (a Kazan')
Sviyaga (a òvest de Kazan')
Vetluga (arènt a Koz'modem'jansk)
Sura (a Vasilsursk)
Kerženec (arènt a Lyskovo)
Oka (a Nižnij Novgorod)
Uzola (arènt a Balachna)
Unzha (arènt a Jur'evec)
Kostroma (a Kostroma)
Kotorosl (a Jaroslavl')
Sheksna (a Čerepovec)
Mologa (arènt a Ves'egonsk)
Kašinka (arènt a Kaljazin)
Nerl (arènt a Kaljazin)
Medvedica (arènt a Kimry)
Dubna (a Dubna)
Shoša (arènt a Konakovo)
Tverca (a Tver)
Vazuza (a Zubcov)
Seližarovka (a Seližarovo


== Galerìa de fóti ==