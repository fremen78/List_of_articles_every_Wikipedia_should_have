Dowr Volga yw an avon hirra yn Europa. Y'n yeth Russek henwys yw Волга, hag y'n yeth Tatarek hy hanow yw İdel. 
Lies den a's gwel avel avon genedhlek Russi. Hy a fros dre barth west an pow gans hys kowal a 3,530 kilometer, an system avon moyha yn Europa. 
Yma hy fennfenten y'n breow Valdai, 225m a-ugh nivel an mor dhe'n north-west a Moscow. Hy chif ragavonow yw an Kama, Oka, Vetluga ha'n Sura. An Volga ha'n ragavonow a furv kreungylgh Dowr Volga, a gemmer dowr dhyworth arenebedh a 1.35 milvil km2 yn Russi. Delta an Volga a'n jeves hys a a-dro dhe 160km. Ev a gomprehend 555 kanel ha gover. Hemm yw an hayl moyha yn Europa oll. An delta yw an unnik tyller mayth yw kevys pelikanes, flameges ha skudellow dowr. An Volga a rew rag an brassa rann a'y hys tri mis an vledhen. Y hyllir gweles re a'n kreunyow moyha y'n bys a-hys an avon.