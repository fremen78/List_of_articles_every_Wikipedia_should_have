Бөтенрусия мөселманнарының икенче корылтае — 1917 елның 21 июль — 2 август көннәрендә Казанда җыела. 200 ләп делегат катнаша. Каралган мәсьәләләр: Россиянең Оештыручылар җыeнына сайлаулар, милли-мәдәни мохтарият төзелеше, хатын-кызларның ирләр белән тигез хокуклылыгы, җир биләмәләрен бүлүнең яңа тәртипләре һ.б. 22 июльдә Бөтенрусия мөселман руханилары корылтае һәм Бөтенрусия мөcелман гаскәриләренең беренче корылтае делегатлары белән берләштерелгән утырышта Эчке Россия һәм Себер төрки-татарларының Милли-мәдәни мохтариятын (автономиясен) төзү турында декларация кабул ителә, Милли-мәдәни мохтарият нигезләрен эшләү комиссиясе оештырыла.


== Искәрмәләр ==