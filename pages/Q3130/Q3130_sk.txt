Sydney (/ˈsɪdni/) je hlavné mesto austrálskeho štátu Nový Južný Wales a druhé najľudnatejšie mesto v Austrálii a Oceánii. Nachádza sa na východnom pobreží Austrálie a obklopuje ho záliv Port Jackson a periférne oblasti po Modré vrchy na západe, Hawkesbury na severe a oblasť Mcarthur na juhu. Obyvatelia Sydney sa nazývajú "Sydneysiders". V júni 2017 mala metropolitná oblasť Sydney odhadom 5 131 326 obyvateľov.
Napriek tomu, že Sydney je jedno z najdrahších miest na svete, podľa zoznamu firmy Mercer, ktorá sa zaoberá kvalitou života v mestách, je Sydney na 10. mieste v tomto zozname, čím sa radí medzi mestá, ktoré sú najvhodnejšie k bývaniu. Sydney má pokročilú trhovú ekonomiku, ktorá stavia na finančnom sektore, priemysle a turizme. V rebríčku Economist Intelligence Unit miest najlepších pre život z roku 2019, ktorý hodnotil 140 miest sa Sydney umiestnilo na 3. mieste. Je tu tiež značná koncentrácia sídiel zahraničných bánk a nadnárodných korporácií. Sydney je tiež najstarším mestom v Austrálii, kedže bolo založené v roku 1788. V roku 1850 bola založená University of Sydney, prvá austrálska univerzita, ktorá je dnes jednou z popredných svetových univerzít.
V Sydney sa tiež konali medzinárodné športové podujatia ako napríklad Letné olympijské hry 2000, pričom patrí medzi desať najnavštevovanejších miest na svete.


== Poloha ==
Sydney sa nachádza na východnom pobreží Austrálie. Z východu je obklopené Tichým oceánom a zo západu je ohraničené Modrými horami. V Sydney sa nachádza najväčší prírodný prístav na svete, Port Jackson, ako aj viac ako 70 pláží, vrátane svetoznámej pláže Bondi. Rozlohou 1 687 km² sa Sydney s predmestiami približuje rozlohe širšieho Londýna, no má iba 50% jeho populácie. Metropolitná oblasť Sydney zahŕňa až 12 145 km², ale väčšina tohto územia spadá pod národné parky a neobývané oblasti.


=== Vývoj počtu obyvateľov ===
Väčšina Sydneyčanov má britský alebo írsky pôvod. V 20. storočí sa do Sydney prisťahovali aj väčšie počty ľudí z Talianska, Grécka, Libanonu a Ázie.

1800: 2 540 obyvateľov
1820: 13 000
1851: 39 000
1871: 205 800
1901: 487 900
1925: 1 039 000
2003: 2 434 500
2020: 6 miliónov


== Najznámejšie miesta ==
Najzaujímavejšími miestami v Sydney sú Prístavný most (Harbour Bridge) a budova opery (Sydney Opera House). V prístave sa každoročne 26. decembra začínajú jachtárske preteky Sydney - Hobart. Ďalšou známou stavbou je tzv. Sydney Tower, vyhliadková veža v centre mesta, ktorá je druhou najvyššou stavbou na južnej pologuli. Darling Harbour v tesnej blízkosti centra mesta je ďalšou z populárnych turistických atrakcií.
Sydney má tiež zaujímavý systém metra (podzemnej železnice; pozri aj City Rail), nachádzajú sa tu filmové štúdiá spoločnosti Fox a olympijský park. V Sydney sa každoročne koná tiež LGBT festival s názvom Mardi Gras.
Sydney je sídlom austrálskej burzy cenných papierov, austrálskej centrálnej banky a šiestich univerzít.


=== Turistické atrakcie ===
Pláže vo východných štvrtiach, najmä Bondi, ale i Bronte, Tamarama, Clovelly, Coogee a Maroubra
Darling Harbour
Chinatown
Novoročné ohňostroje
Prístavisko  AMP Tower)
Zoologická záhrada Taronga
The Rocks - najstaršia štvrť Sydney


== Partnerské mestá ==
  Florencia, Taliansko, 1986
  Kanton, Čína, 1985
  Nagoja, Japonsko, 1980
  Paríž, Francúzsko, 1998
  Portsmouth, Spojené kráľovstvo, 1984
  San Francisco, USA, 1968
  Wellington, Nový Zéland, 1982


== Panoráma ==


== Referencie ==


== Iné projekty ==

 Commons ponúka multimediálne súbory na tému Sydney


== Externé odkazy ==
Fotografie Sydney - Terra Galleria
Fotografie a informácie o živote v Sydney - PhotoSydney
Predpoveď počasia pre Sydney
Virtuálna prechádzka po Sydney - Informácie, animácie, fotografie a videá
History of Sydney