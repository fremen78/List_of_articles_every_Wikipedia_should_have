Sydney iku kutha gedhé dhéwé ing Australia lan kutha krajan saka New South Wales. Sydney uga minangka kutha kang maju sajeroning warna-warna babagan saingan karo Melbourne kang dumunung ing Victoria. Sydney uga minangka kutha tuwa dhéwé ing Australia kang madeg ing taun 1788 lan kutha gedhé dhéwé ing pérangan bumi kidul (Southern Hemisphere). Padunung area metropolitan Sydney gunggungé watara 4,7 yuta jiwa lan kang ndunungi Sydney kaloka kanthi sebutan "Sydneysider".
Sydney uga misuwur minangka tujuan pariwisata mligi Sydney Opera House kang wis dadi ikon Sydney. Ing panggonan iki dianakaké Olimpiade 2000


== Sajarah ==
Artikel Utama: Sajarah Sydney
Laladan saubengé Sydney Harbour wis dipanggoni déning kang ndunungi Aborigin saka suku Eora lan Cadigal sajeroning 40.000 taun. Akibat urbanisasi, akèh-akèhé sisa paninggalan suku mau wis ilang.
Wong Éropa wiwit kepéncut marang laladan iki, mligi Botany Bay, ing taun 1770 sawisé panjelajahan James Cook. Karana idin Pamaréntah Inggris, Arthur Phillip teka menyang Botany Bay karo para pendhatang pisanan. Amarga nyatané laladan Botany Bay dirasa kurang cocog, banjur ngalih menyang Sydney Cove ing Port Jackson.
Jaman luru emas dialami Sydney pisanan ing taun 1851 lan para pendhatang saka Éropa padha teka kanggo miwiti urip anyar kang luwih apik ing Sydney. Taraf urip kang mundhak sawisé industrialisasi uga narik para pendhatang saka Éropa lan sabanjuré saka Asia.
Padunung Sydney saiki akèh-akèhé saka Inggris lan Irlandia nanging sangsaya akèh uga pendahtang saka Lebanon, Yunani, Italia lan Asia. Cacahing kang ndunungi uga sangsaya tambah akèh, wiwit saka 2.540 jiwa ing taun 1800 dadi 1.039.000 jiwa ing taun 1925 lan terus tuwuh dadi 4,7 yuta jiwa ing taun 2004.


== Pariwisata ==

Sydney minangka dados salah siji kutha wisata paporit ing donya. Sawetara obyèk pariwisata kang ana ing Sydney antarané:

Sydney Opera House lan Sydney Harbour Bridge ing Sydney Harbour 
Sydney Aquarium  ing Darling Harbour 
Sydney Tower uga diarani AMP Tower utawa Centrepoint Tower 
The Rocks 
Taronga Zoo 
Sydney Wildlife World 
Chinese Garden of Friendship 
Luna Park 

Kutha Sydney gadhah jejuluk:

Kutha krajan pista Taun Anyar sadonya
Kutha Olimpiade Millenium
Kutha kanthi palabuhan sagara paling éndah ing donya


== Cathetan suku ==


== Uga delengen ==
Pratélan gréja Indonésia ing Sydney
Website resmi pariwisata Nagara bagian New South Wales Archived 2008-09-08 at the Wayback Machine.
Sydney Opera House
Sydney Aquarium


== Pranala njaba ==

Cithakan:Praja Australia