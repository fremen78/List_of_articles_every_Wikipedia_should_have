Sydney est sa tzitade prus pobulada dae Austràlia, cun una populatzione in s'àrea metropolitana sua de unos 4,34 milliones de bividores (istimados in su 2008). Est sa capitale de s'istadu de Nou Galles de su Sud e est istadu su logu in ue fiat fundada sa prima colònia britànnica in Austràlia, sa Colònia de Nou Galles de su Sud. Fiat fundada in su 1788 in sa baja de Sydney dae Arthur Philip, capitanu de la First Fleet e est sa tzitade prus antiga de su paisu.
Est situada in su sud-estu de Austràlia, a s'oru de sa Baja de Jackson. In sa tzitade, s'iscerat s'Òpera de Sydney, su Ponte de su Portu de Sydney e is marinas suas. S'àrea metropolitana est inghiriada dae parcos natzionales chi cuntenent bajas e rios.
Sydney est una de is tzitades prus multiculturales de su mundu, e si rifletet cun su rolu suo de printzipale destinatzione pro is emigrantes de Austràlia. Segundu un'istùdiu subra su costu de vida, Sydney resurtat èssere sa tzitade prus cara de Austràlia e sa de bìndighi a livellu mundiale. Sydney puru istat in sa top 10 de is tzitades cun mègius calidade de vida de su mundu.


== Riferimentos ==


== Àteros progetos ==