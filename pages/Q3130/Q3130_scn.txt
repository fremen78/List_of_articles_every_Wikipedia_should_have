Sydney è la capitali dû statu australianu dû New South Wales. È la cchiù granni e cchiù vecchia cità australiana (fu funnata ntô 1788). La cità (dâ banna cintrali) cunta circa 170.000 abbitanti; l'area metropulitana circa quattru miliuna. Nzemmula cu Melbourne, la sò eterna rivali pû titulu di cità cchiù mpurtanti d'Australia, Sydney rapprisenta lu cori finanziariu, cummirciali e culturali dâ nazzioni. Lu munumentu cchiù cèlibbri dâ cità, l' Opera House, inagurata ntô 1973, è iscritta ntô patrimoniu munniali di l'UNESCO.


== Giografìa ==

Sydney s'attrova ntôn bacinu cumpresu tra l'Oceanu Pacificu ô livanti e li Blue Mountains ("munti blu") a l'ovest. S'attrovanu lu cchiù anchiu golfu naturali dû munnu, Port Jackson, sparti di 70 plaji, tra cui la celibbri Bondi Beach, nta cui si pratica lu surfing tuttu l'annu. L'area urbana di Sydney è di 1687 kmq, circa li stissi diminsioni dâ "Granni Londra", ma cu na dinsità di pupulazzioni assai menu (circa la mità). L'area metropulitana cummigghia n'area di 12145 kmq; la maggiur parti di stu spazziu è accupata dî parchi nazziunali e autri arei virdi.


=== La pupulazzioni nnâ storia ===
La maggiuranza dî sydneysiders sunnu d'uriggini britannica e irlandisi. Ntê urtimi anni si cci hannu furmatu granni cumunità di taliani, greci, libanisi e asiatici.

1800: 2.540 abbitanti
1820: 12.000
1851: 39.000
1871: 205.800
1901: 487.900
1925: 1.039.000
2003: 4 miliuna
2050: 6 miliuna (projezzioni)


== Sport ==
Sydney òspita numirusi squatri e organizzazzioni sportivi, tra cui s'attrovanu:

9 squatre di rugby league dâ National Rugby League
li Sydney Swans, squatra di football australianu dâ Australian Football League
2 squatri dû campiunatu di basket (National Basketball League)
lu Sydney FC, squatra di calciu dâ seria A australiana
la squatra di cricket dî New South Wales Blues
Facirmenti Sydney è la cchiù mpurtanti cità dû munnu pi quanti riguarda ô campiunatu di rugby. È seggiu di l'Australian Rugby Union, di l'Australian Rugby League, òspita li New South Wales Waratahs dî Super 14s di Rugby, e òspita 9 dî 15 squatri della National Rugby League.
Ntô 2000 ospitau li Jocura Olimpichi XXVII.


== Liami esterni (pi ngrisi) ==
Foto di Sydney - Terra Galleria
Foto e informazioni sulla vita di Sydne - PhotoSydney
Privisuali dû tempu
Tour virtuale di Sydney nfurmazzioni, fotu e vidiu