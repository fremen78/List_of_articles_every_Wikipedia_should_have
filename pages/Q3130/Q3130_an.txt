Iste articlo ye sobre una ciudat australiana en Nueva Galas d'o Sud; ta atros usos, se veiga Sydney (desambigación).

Sydney ye un municipio y ciudat australiana, que ye a capital d'o estato de Nueva Galas d'o Sud.
A suya población ye de 4.284.379 habitants (2006) en una superficie de 12.144,60 km², con una densidat de población de 352,78 hab/km². Ye a ciudat mas poblata d'Australia.
A ciudat ye situata en a costa sudeste d'o país, a una distancia de 881 km a o nord-este de Melbourne, a 938 km a o sud de Brisbane, a 3.970 km a l'este de Perth, a 1.406 a l'este d'Adelaida y a 4.003 km a o sudeste de Darwin. Ye construita en os dos cantos d'a badía de Port Jackson, a on bi ha l'edificio d'a Opera de Sydney y o Puent de Harbour, os dos prencipals molimentos d'a ciudat.
Sydney fue establita en 1788 por o capitán britanico Arthur Phillip, y estió o primer asentamiento colonial europeu en o continent australiano. Hue ye a capital financiera d'Australia.


== Historia ==
A rechión de Sydney seguntes prebas realizatas con radiocarbono revela que ha estau habitata per aboríchens australianos dende fa 30.000 anyos. Os habitants indichenas orichinarios de Sydney Cove son os Cadigal, que heban ocupau un territorio que s'extendeba dende o sud de Puerto Jackson a Petersham. S'estima que a población d'antis d'a plegata d'a Primera Flota en l'anyo 1788 se manteneba entre 4.000 y 8.000 personas vivindo en a rechión de Sydney.


== Esporte ==
L'esporte en Sydney, como en Australia, ye una parte important d'a cultura y d'a vita d'os ciudadans, l'esporte mas popular ye o rugby a 13 y a ciudat ye a seu de nou equipes d'os doce que bi ha en a National Rugby League d'Australia. Tamién son esportes populars o rugby Unión (rugby a 15) y o fútbol australiano. Antiparte d'istos esportes bi ha una gran diversificación de partecipants d'atros muitos esportes como a natación, l'atletismo, o ciclismo, o fútbol y a triatlón.
Cal  destacar que tamién son grans aficionaus a os esportes de motor.


=== Instalacions esportivas ===
Parque Olimpico de Sydney.
ANZ Stadium.
Sydney Cricket Ground.
Sydney Football Stadium.
Circuito d'Eastern Creek.
Hipodromo Royal Randwick Racecourse.
Hipodromo Rosehill Gardens Racecourse.
Sydney Motorsport Park, d'antis conoixiu como Eastern Creek Raceway,un circuito pa competicions d'esportes de motor.


=== Competicions esportivas ===
Sydney estió a siede d'os Chuegos d'a Mancomunidat en a edición de 1938, os Chuegos Olimpicos en a edición de l'anyo 2000, a final d'a Copa Mundial de Rugby en a edición de 2003, estió siede d'a Copa Mundial de Rugby League en a suya edición de 2008 de conchuntas con Brisbane y o organizó o Campeonato Mundial de Polo en a suya edición de 2017.
Entre los anyos 1991 y 1996 fue siede d'o Gran Premio d'Australia de Motociclismo que formaba parte d'o Campionato Mundial de Motociclismo.


== Localidaz achirmanatas ==
16 de setiembre de 1980:  Nagoya (Chapón).
1998:  París (Francia).
 San Francisco (Estaus Unius).


== Referencias ==


== Vinclos externos ==
 Se veigan as imáchens de Commons sobre Sydney.
(en) Pachina web oficial municipal.
(en) Pachina web de turismo y actividats en Sydney.