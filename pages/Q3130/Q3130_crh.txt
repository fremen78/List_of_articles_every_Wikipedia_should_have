Sidney (inglizce Sydney) - Avstraliyanıñ eñ büyük şeeri, onıñ ealisi, 2014 senesiniñ sayısına köre tahminen 4,84 million şahıs edi. Sidneyniñ ealisi, çoq milletli ve kosmopolitli, sakinlerge ingilizce Sydneysiders deyler. 
Sidney, Yañı Cenübiy Uels ştatınıñ paytahtı ola. Şeerniñ temeli, 1788 s. mında İlk flotnıñ başında kelgen Artur Filippnen qoyulğan edi. O, Avstraliyadaki ilk avropalı  müstemlekeli yerleşmeniñ temeli qoyulğan yeri edi. 
Şeer, Sidney Limanı kibi belli olğan Cekson Limanını sarıp alğan töpelerde qurılğan. Anda ise, Sidney opera teatriniñ binası ve Garbor-Bric köpüri körüne. Paytaht aglomeratsiyasınıñ içki bölgeleri milliy parklar (olar arasında Sidney limanınıñ milliy parkı, Leyn-Kouv) sarıp ala, yalı yanı bölgelerinde ise çoq körfez, özen ve plâj bar, şu cümleden belli Bondi Beach plâjı. Şeerniñ çoq belli parkı ve bağçası bar: Gayd-park, Yuzyıllıq Parkı, Qıral nebatat bağçası, Maunt-Annan avstraliyalı nebatat bağçası ve Çin dostluğı bağçası. 
Forbes jurnalı tarafından 2010 senesi mütehassıslar arasında keçirilgen soraştıruvına köre, Sidney, dünyadaki eñ güzel on eki şeer arasına kirgen.
Sidney, sarmal şeerlerniñ birinci onluğına kire. 2010 senesi Sidney, 2thinknow yañartuv agentliginiñ Innovation Cities Top 100 Index reytinginde iqtisadiy yañartuvlar boyunca Asiyada 7-ci, dünyada ise - 28-ci yerni alğan Daa Sidney, Mercer, The Economist  ve Monocle şirketlerniñ reytingine köre, yaşayış içün dünyadaki eñ oñaytlı şeerler onluğına kirip, dünyadaki esas mot paytahtlardan biri sayılmaqta. Şeer, büyük halqara sport tedbirlerniñ, hususan, 1938 senesi İttifaqdaşlıq Oyunlarınıñ ve 2000 senesi Yaz Olimpik oyunlarını keçirüv yeri olğan edi. Şeerniñ esas naqliyat qapıları ise - Sidney ava limanı ve Sidney limanı ola.


== Tarih ==


== Coğrafiya ==


=== Topografiâ ===


=== İqlim ===


== Halqtasvirlik ==


=== Şeerde din ===
2006 senesi keçirilgen cedvel aluvına köre, şöyle din gruppaları eñ sıq rastkelgen edi: katolikler(29,1%), anglikanlar (17,9%), ortodokslar (4,3%), musulmanlar (3,9%), büddistler (3,7%) ve avstraliyalı birleşüv kilseleri (3,4 %). Daa 1,7 fayız indistanlılar ve 0,9 fayız yeudiler ediler, 14,1 % iç bir din gruppasına ait olmağanlarnı ilân ettiler, umumen, 64 % hristian dinine ait olğanını ilân etti.


== Menbalar ==