An Sidney (Ingles: Sydney) sarong ciudad sa Australya. Sa area metropolitana kaini igwang 4.28 na milyon na tawong nakaistar. An Sidney man kapital nin estado nin New South Wales, asin lugar nin primerong kolonyang europea sa Australia, na nagpoon sa taon na 1788. Pigaapod sa Australia na Sydneysideran sarong taga-Sidney. 
An Sidney namomogtak sa sur-subangan na baybayon kan Australia. Nakatindog an ciudad sa palibotan nin Port Jackson, kaya ini pigaapod na Harbour City. Ini an pinakadakolang sentro nin pinansya sa Australia asin harong ini kan Australian Stock Exchange. 
An Sidney ay sarô sa mga pinakáimportanteng destinasyon kan mga turista sa kinàban. Bistado ini sa kaining mga playa asin duwang monumentong famoso: an Sydney Opera House asin an Harbour Bridge. An area metropolitana kaini na sa tahaw kan mga manlaenlaen na parke, mga bahia asin mga salog. Ining ciudad sarô sa mga pigaapod an ciudad pankinaban. Napili ining harong nin dakol na mga karawatan na internasyonal, nakabilang saini an 1938 British Empire Games, Karawatan Taginit nin 2000 (2000 Summer Olympics) asin an 2003 Rugby World Cup. 
An Sidney sarô sa pinakámultikultural sa enterong kinàban ta ini haloy na nagreresibo nin mga inmigrante na hale sa mga manlaenlaen na nacion. Ini man an pinakán mahal na ciudad sa Australia asin an ika-21 na pinakán mahal sa kinàban.


== Klima ==
An pinakámainit na bulan sa Sidney ay Enero, na an temperatura sa palibot nin 18.6 asin 25.8 na grado (sentigrado). Hulyo an pinakámalipot na bulan, na an temperatura nagiiro sa palibot nin 8 asin 16.2 na grado. An pinakán mainit na temperatura na narehistro sa aldaw nin 14 nin Enero, 1939 ta uminabot an termometro sa 45.3 na grado. Pinakan malipot ay 2.1 na grado. Halos dae nagnyeyebe sa Sidney, an ultimong beses sa dakadang 1830 pa.