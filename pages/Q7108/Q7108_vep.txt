Biotehnologii (grekan kelen sanoišpäi: βίος bios «elo», τέχνη tehni «čomamaht, mastaruz, mahtuz», λόγος logos «sana, hama, mel', tärtuz») om tedoline disciplin, tedoidab eläbiden organizmiden, niiden stajiden, paloiden, sistemiden i elonradmižen produktoiden kävutandan voimusid samha molekulärižid analogoid, pätamha tehnologižid tegendoid produktoiden i holitišiden samižes, mugažo eläbiden organizmiden tarbhaižidenke ičendoidenke sädandan voimusid geninženerijan mahtusil.
Tedodajad biotehnologijad mehed oma biotehnologad.


== Istorii ==
Mad'jaran Karl Ereki-inžener (Károly Ereky) kävuti «biotehnologii»-tärtust ezmäižen vl 1919.
Mikrobiologine i sidodud kävundprocessha tegimišt šingotihe aktivižikš 20. voz'sadan augotišes, tehtihe ezmäižid naprindoid ladimha sadud sepaspäi söndkoncentratoiden industrijad, tegemha kazmuz- i živatproduktoiden fermentacijan kontrolid. Vl 1940 ezmäine penicillin-antibiotik om sadud tegimišton täht, eritadud mikroorganizmil zell'substancijoiden ecmine zavodihe, farmaceftine tegimišt sündui.
Nügüd'aigažiden metodoiden abul veroližed biotehnologižed tehmižed paremboittas söndtavaroiden ladud i ližatas eläbiden organizmiden produktivižust.
Tedon lähembaine tuleb aig om sidodud murdoiden ümbriradmižhe, kivivoin vajehtushe biotorhudeks plastmassiden i tehnižiden voiden da voiškiden tehmižes, kadonuziden biologižiden erikoiden udessündutandha.


== Toižendad ==
bioinženerii;
biomedicin i sen nanomedicin;
biofarmakologii;
bioinformatik;
bionik;
bioremediacii (ümbrišton puhtastand biomahtusil);
selekcii (ratud valičend), kloniruind i gibridizacii;
geninženerii.


== Homaičendad ==


== Edesine lugemine ==
History, scope and development of biotechnology (Biotehnologijan istorii da šingotez). / Iopscience.iop.org. (angl.)