Bioteknologi ("teknologi biologi") merujuk kepada teknologi berasaskan biologi, terutama apabila ia digunakan dalam bidang pertanian, sains makanan dan perubatan. Persidangan mengenai Kepelbagaian Biologi oleh Pertubuhan Bangsa-Bangsa Bersatu telah membuat satu takrifan bagi bioteknologi:

"Bioteknologi bererti sebarang penggunaan teknologi yang menggunakan sistem biologi, organisma hidup, atau teori terhasil darinya, bagi menghasilkan atau mengubah barangan atau proses bagi kegunaan khusus."
Sebelum 1970-an, istilah, bioteknologi, kebanyakannya digunakan dalam industri pemprosesan makanan dan pertanian. Semenjak 1970-an, ia mulai digunakan oleh badan saintifik Barat untuk merujuk kepada teknik berasaskan makmal yang dibangunkan dalam penyelidikan biologi, seperti pengabungan semula DNA atau proses berasaskan penkulturan tisu. Malah istilah ini boleh digunakan dalam erti lebih meluas bagi menggambarkan keseluruhan kaedah, yang silam atau moden, bagi memanipulasi organik bagi memenuhi kehendak manusia. Dengan itu istilahnya boleh ditakrifkan sebagi, "Penggunaan pengetahuan tempatan dan/atau saintifik bagi pengurusan (sebahagian) mikroorganisma, atau sel dan tisu organisma peringkat tinggi, agar ia membekalkan barangan dan perkhidmatan bagi manusia.
Banyak orang telah bercakap - dan melabur - dalam bidang bioteknologi dengan harapan ubat ajaib dapat dihasilkan. Walaupun kini terdapat sebilangan kecil ubat mujarab, secara umumnya saty revolusi tidak terjadi dalam bidang farmaseutikal. Akan tetapi, perkembangan terbaru dalam ubat berasaskan antibodi monoklon mengesyorkan bahawa bioteknologi kini telah mempunyai fungsi dalam penjualan farmaseutikal.


== Contoh ==


=== Perubatan ===
Dalam bidang perubatan, bioteknologi moden mempunyai banyak aplikasi dalam bidang seperti penemuan dan pengeluaran ubat farmaseutikal, farmakogenomik dan ujian genetik (atau penyaringan genetik). Pada 2021, hampir 40% daripada jumlah nilai syarikat syarikat bioteknologi farmaseutikal di seluruh dunia telah aktif dalam onkologi (ilmu kanser), dengan neurologi serta penyakit jarang jumpa menjadi dua tumpuan aplikasi besar lain. 


=== Pertanian ===
Tanaman transgenik ("tanaman GM", atau "tanaman bioteknologi") ialah tumbuhan dalam pertanian dengan DNA yang telah diubah suai melalui teknik kejuruteraan genetik. Dalam kebanyakan kes, matlamat utama adalah untuk memperkenalkan sifat (trait) baharu yang tidak ada secara semula jadi dalam spesies. Firma bioteknologi boleh menyumbang kepada keselamatan makanan masa hadapan dengan menambah baik pemakanan dan daya maju pertanian bandar. Tambahan pula, perlindungan hak harta intelek menggalakkan pelaburan sektor swasta dalam agrobioteknologi. Contoh sifat yang ditambah termasuk ketahanan menentang perosak, penyakit, persekitaran luar kelaziman, ketahanan terhadap bahan kimia seperti herbisid, pengurangan kerosakan, dan menambah atau memperkaya kandungan nutrien tanaman.


== Rujukan ==


== Bacaan lanjut ==
Friedman, Y. Building Biotechnology: Starting, Managing, and Understanding Biotechnology Companies. ISBN 978-0-9734676-3-5.
Oliver, Richard W. The Coming Biotech Age. ISBN 0-07-135020-9.
Zaid, A (2001). Glossary of Biotechnology for Food and Agriculture - A Revised and Augmented Edition of the Glossary of Biotechnology and Genetic Engineering. Available in English, French, Spanish and Arabic. Rome: FAO. ISBN 92-5-104683-2. 


== Pautan luar ==

A report on Agricultural Biotechnology focusing on the impacts of "Green" Biotechnology with a special emphasis on economic aspects
Agricultural Biotechnology - A discussion on some impacts mentioned in the above FAO report by GreenFacts
StandardGlossary.com: Biotechnology Diarkibkan 2007-12-08 di Wayback Machine A professional Biotechnology Glossary for beginners to learn Biotechnology
Biotech Dictionary - Concise vocabulary of most common terms in biotechnology
Bioeconomy - Introductory page to bioeconomy, the economy linked to biotechnology