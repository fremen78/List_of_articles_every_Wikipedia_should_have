Metti Forssell (o.s. Lukkarila) (s. 1991, Kokkola)lähde? on suomalainen kauneusvaikuttaja, juontaja, yrittäjä ja entinen malli. Metti on opiskellut kauppatieteitä ja pitänyt nimeään kantavaa muoti- ja lifestyleblogia vuodesta 2014.
Muodista, sisustuksesta ja arjestaan somettava Forssell palkittiin vuonna 2022 Creator Awardseissa vuoden muoti- ja kauneusvaikuttajaksi.
Forssellin yhteistyökumppaneita ovat olleet muun muassa Coco Chanel, YSL, Nivea, Sensai, Balmuir, Dyson ja Lenovo.
Vuonna 2021 suomalainen vaateyritys Bypias julkaisi malliston yhdessä Metti Forssellin kanssa.
Vuonna 2022 Metti juonsi yhdessä sisustusarkkitehti Mikko Vesasen kanssa Huvila ja huussi Asuntomessuilla -sarjan Neloselle.
Forssell asuu Helsingissä puolisonsa ex-jalkapalloilija Mikael Forssellin, ja heidän kolmen lapsensa kanssa.
Vuonna 2023 Metti ja Mikael aloittivat yhteisen ”Metti ja Miklu”-podcastin Podimossa.


== Aiheesta muualla ==
Metti Forssellin verkkosivut