Agrokultivo esas la praktikado di kultivo di planti ed eduko di bestii. Agrokultivo esis importanta por l'aparo di sedentaria civilizuri homala, e la kultivo di domestika speci kreis ecesaji di nutrivi, qui posibligis la vivo di homi en urbi. La konsumo di sovaja grani komencis cirkume 105 mil yari ante nun, tamen lua intencita kultivo komencis cirkume 11.500 yari ante nun.
La skopo di agrokultivala laboro esas precipue produktar ecesaji di nutrivi por homi ed edukita bestii. Tamen, planti ed animali povas furnisar altra materii, exemple uzebla por produktar dungo, fibri (kotono, lino, lano, kanabo), fuelo (vejetala karbono, alkoholo produktita per fermentaco), ligno e celuloso, flori, edc.


== Referi ==