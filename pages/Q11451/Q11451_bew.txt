Langbow (hurup Arab Gundul: لڠبو; Indonésia: agrikultur) nglingkup pengasilan taneman ama héwan ternak, pembiakan aèr, perikanan, èn perutanan bakal produk-produk makanan ama bukanmakanan. Langbow entu atu konci pengembangan dalem peradaban manusia jedogan, nyang mana ternak spésiès lulutan ngeja tèkoran makanan ampé bisa ngempanin orang, jadinya orang pada bisa tinggal di kota-kota. Kalu manusia baru ngomplokin biji-bijian semprakan paling kaga' 105.000 tahon nyang liwat, adapun petani baru nembèl ngeharkat nandur itu biji-bijian baru barang 11.500 tahon nyang liwat. Kambing kibas, kambing kacangan, babi, ama sampi baru dilulutin barang 10.000 tahon nyang liwat. Adapun taneman dibiakin sendèwèk paling kaga' di 11 bilangan dunia. Selamanya abad kedua pulu, langbow industri nyang berales ke pembiakan tunggal mulain ngejeprah di antara hasil-hasil langbow.


== Ruju'an ==