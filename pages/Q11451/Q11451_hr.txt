Poljoprivreda je sustavni proces proizvodnje tvari za čovjekovu prehranu i ishranu životinja (zovemo ih hrana) te proizvodnje ostalih tvari uzgajanjem biljaka i životinja. Poljoprivreda je gospodarska djelatnost koja s pomoću kultiviranih biljaka i domaćih životinja uz ljudski rad iskorištava prirodne izvore (tlo, voda, klima) za dobivanje biljnih i životinjskih proizvoda koji se koriste u prehrani ljudi i životinja te kao sirovine za daljnju preradu. Dijeli se na biljnu proizvodnju (ratarstvo, voćarstvo, vinogradarstvo, povrtlarstvo i dr.) i stočarstvo (govedarstvo, svinjogojstvo, peradarstvo, ovčarstvo, konjogojstvo i dr).


== Povijest ==

Poljoprivreda je među najstarijim ljudskim djelatnostima i,. s obzirom na to da je ta djelatnost starija od bilo kojeg pisanog dokumenta, nije moguće ustanoviti kad je ona nastala. Ipak, po ostacima i arheološkim nalazima poljoprivreda je nastala negdje u razdoblju od 10.000 do 7.000 pr. Kr. kada se sastojala samo od skupljanja plodova s grmlja i drveća. Poljoprivredu danas dijelimo na stočarstvo i ratarstvo. Jednoj od najstarijih grana poljoprivrede pripada pčelarstvo.
U novije vrijeme poljoprivredu dijelimo na konvencionalnu i ekološku.


== Poljoprivreda u Republici Hrvatskoj ==
Hrvatska je regija najbogatija pšenicom i kukuruzom Slavonija, u Istri, Hrvatskome primorju i Dalmaciji vinogradarstvo i voćarstvo (smokve, masline) dolazi do izražaja, a u dolini Neretve bogate su plantaže mandarina.


== Povezani članci ==
Poljoprivrednik
Pčelarstvo
Ratarstvo
Stočarstvo
Ribarstvo
Voćarstvo
Vinogradarstvo


== Vanjske poveznice ==
Ministarstvo poljoprivrede
Agronomski fakultet Sveučilišta u Zagrebu
Pčelarstvo.hr - pčelarstvo on-line
poljoprivreda u Hrvatskoj
Institut za jadranske kulture i melioraciju krša Split
Studij 'Mediteranska poljoprivreda'
Hrvatski veterinarski institut
Poljoprivredna tehnika Hrvatska tehnička enciklopedija, portal hrvatske tehničke baštine. LZMK
Povrćarstvo Hrvatska tehnička enciklopedija, portal hrvatske tehničke baštine. LZMK
PP Orahovica Hrvatska tehnička enciklopedija, portal hrvatske tehničke baštine. LZMK
Precizna poljoprivreda Hrvatska tehnička enciklopedija, portal hrvatske tehničke baštine. LZMK