L’Agricultura est un sèctor de l’èconomia que fat usâjo de les ressôrces biologiques de la terra – les plantes et los animâls – por l’alimentacion.


== Dèscripcion ==
L’agricultura tradicionâla des Ârpes comprend l'èlevâjo avouéc l'inârpa et la transhumance, lo forrâjo, los fromâjos, la vegne et ôtres cultures. Dessus lo fond plan des valâyes so trôve l’hortolâjo.

L’inârpa yô que les armaliérs vont du printemps tant qu’en ôton avouéc les vatses et ôtres animâls sus les moutanyes ux prés que sont ples hiôtes que la frontièra de bouesc remonte a la prèhistouère. Quârques mots de la cultura de l’inârpa ont lor origine diens la lengoua celtica. Ceta cultura est distribuâye sur tôtes règ·ions des Ârpes et du massis du Jura. Ux chalèts des ârpes les armaliérs font a la pèriode de l’èsu avouéc lo lacél lo fromâjo.
Los fromâjos des règ·ions arpetanes sont la Fontina valdoutâna, l’Arpetan, lo Gruviére, lo Bôfôrt (AOC), lo Reblochon savoyârd, les tommes du Valês, de Vôd, de Savouè et de Gressoney (Val d’Oûta).
Diens les valâyes des Ârpes, un mouél d’égouaduits sont construits por les cultures. Lo Pont d’Aël (prés lo velâjo Pondel) est un égouaduit romén prés Aoûta.

En Arpetania, doux-três règ·ions fant de vins ben cognus : La Vâl vôdouèsa qu’est un patrimouèno mondiâl de l’UNÈSCÔ, la Savouè, lo Valês, entre ôtros. La cultura de la vegne vint de l’agricultura des Romens.
Après la corrèccion du Rôno u Valês de l’an 1863 tant qu’en 1893 un mouél de plantâjos s’enstâlont sus lo fond plan de la valâye diens les districts de Siérro, de Sion, de Contê, de Martegné et asse-ben lo district de Montê, surtot por la cultura d’âbros fruitiérs (pomiérs, periérs, abricotiérs) et por la vegne.
L’anciana agricultura tradicionâla fonccionâva avouéc des eûtis simplos et la fôrsa des homos et d’animâls. Pendent lo XXiémo siècllo la mècanisacion, les mach·ines avouéc lo motor d'èxplosion et l’endustrie agro-alimentèro pèrmètont un dèvelopament des tècniques et una mès granta produccion de l’agricultura. L’agricultura bio-dinamica ou-ben l’agricultura biologica volont na produccion agricola avouéc lo sistèmo de la natura que consèrve la biodivèrsitât et les ressôrces naturales.


== Vêre avouéc ==
Sociètât suissa d’èconomia arpèstra
Ofiço fèdèral de l’agricultura, Bèrna
Agroscopo
Poyê
Musê romand de la mach·ina agricola
Musê romand de la vegne et du vin, Âgllo, Vôd
Tècnolog·ia agricola


== Bibliografia ==
Éric Alary, L'Histoire des paysans français, 2016.
M. Porchet : Agriculture et économie alpestre dans le Valais romand, 1983.
Jean Guicherd : L'Agriculture du département de la Savoie, 1930.
Zabèla Rabouda-Schüle : Descendre à la vigne, monter le vin : des chemins qui se croisent en Valais, en: Le Monde alpin et rhodanien. Revue régionale d’ethnologie, 1994, pp. 59–106.
Travailler la terre en Savoie et en Piémont Lavorare la terra in Savoia e in Piemonte, 1985.
André Laguiér : La vigne et le Vin – La Vegne è lo Vén. Siérro 2005.
Campagnes, forêts et alpages de Savoie (13ème - 20éme siècle) : Actes du XXXIIIe congrès des sociétés savantes de Savoie, 1992.
L' Economie pastorale et l'agriculture des hautes vallées alpines dans l'Europe de 1992, 1989.
Laurent Argentier : Leçons sur l’agriculture valdôtaine, 2004.
Tèodoro Kuonen : Les pâturages de la région de Sion du Moyen Âge à nos jours, en : Vallesia, tome 47, Sion 1992, p. 63-229.


== Lims de defôr ==
Seto web de la DRAAF Ôvèrgne-Rôno-Ârpes
Seto web de l’Assessorato Agricoltura Vallée d’Aoste
Seto web de l’Ofiço cantonal de l’agricultura du Valês
Seto oficièl de la règ·ion de La Vâl.


== Rèfèrences ==