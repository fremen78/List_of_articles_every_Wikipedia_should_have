Hausawa na cewa "Noma na duke tsohon ciniki, noma tushen arziki, kowa ya zo duniya kai ya taras"

Menene Noma?

Noma yana da kuma ma'anoni da dama kasancewar irin amfaninsa a fannoni daban-daban.
To, amma dai a fassara mafi sauki, za mu ce, Noma wata hanyar sana'a ce domin samun abinci da kudin shiga.
Haka zalika, noma wata babbar hanya ce ta samun karuwar tattalin arziki da al'ummai suka raja'a a kan ta. 
A kasar Hausa ko kuwa, noma shi ne babbar hanya ta samun ha…ìakar tattalin arziki. Da noma ne Hausawa suka fi samun kudin shiga da abinci da ma kayayyakin da ake sarrafawa a masana'anta kamar tufafi da sauransu.
A wajen Hausawa musamman mazauna karkara noma ya zama kamar wajibi (dole) a wajen Kuma kowanne Bahaushe, musamman ma magidanci.  
Kusan mu ce ma kowanne Bahaushe ya iya noma, ya kuma san yadda ake yin shi. Noma da Kiwo duk suna nufin abu daya ne a ma'anar da ilimin zamani ya samar. 


== YARDA AKE NOMA ==

Kafin bayani game da yadda ake noma za mu dan tattauna ne a game da rabe-raben noma.
Noma ya rabu zuwa gida biyu, kuma kowanne da irin yadda ake yin sa.

noman rani
noman damina.


== NOMAN RANI ==

Noman rani, noma ne da ake yin shi a lokacin rani ba da damina ba.

ga yarda ake noman rani.
Shi noman rani ana yin sa ne a wuraren da ruwa yake wadatacce kamar rafi , korama , da madatsun ruwa wato (dam). 
Da zarar ruwan sama ya dauke wato kaka ta yi, manoman rani za su fara ne da share gonakinsu, daga nan kuma sai su yi kaftu, su ja kwamame, sai su shuka abin da za su shuka a cikin kwamame. Suna yin amfani da injinan ban ruwa wajen bai wa shukokinsu ruwa, har su girma, su isa girbi.
Akasarin abubuwan da ake nomawa a noman rani ana shuka su ne saboda sayarwa domin samun kudin shiga.
Ga irin abubuwan da ake nomawa da rani.

kubewa.
albasa.
yalo.
tumatur.
Karas.
tattasai.
Rogomasara.
karas.
dankali.
salak.
lansir.
Wake
alaiyahu.
rake.
Waken suya
Dawa

da dai sauran su.
To, amma kuma ya danganta da yanayi na yadda kasa za ta iya daukar abinda aka shuka a kan ta. Misali idan aka shuka wani abun a wani yankin ba lallai ya yi ba kamar yadda zai yi a wani yankin.


== NOMAN DAMINA ==
Sabanin noman rani, shi noman damina ana yin sa ne a lokacin damina.

ga yadda ake yin noman damina.
Da zarar an samu ruwan sama wato (damina ta fadi), manoma za su bazama gonakinsu domin yin huda da shuka.
Akasari an fi shuka kayan abinci a wajen noman damina, to, amma akan shuka kayan sayarwa jefi-jefi.


== ABUBUWAN DA AKE NOMAWA DA DAMINA ==
Na abinci akwai.

gero
masara
dawa
shinkafa
maiwa
da sauran su.
Na sayarwa

dankali
wake
gyada
auduga
ridi
da sauran su.


== Manazarta ==