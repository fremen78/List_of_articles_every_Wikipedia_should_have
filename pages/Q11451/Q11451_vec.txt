L'agricultura la xe el laoro de l'omo de coltivar specie vexetałi. El fin prinçipal de l'agricultura l'è otegnere prodoti da le piante, da doparare soratuto col fin de magnare. In economia l'agricultura la fa parte del setore primario
On patrono de l'agricultura l'è San Prospero da Centuripe, Martire.
Inte la tradision, l'agricultura l'è popolarmente riferia al disfrutamento de le risorse vexetali par magnar e el disfrutamento de le risorse de orijine animal, o sia l'alevamento, el saria l'antitexi. Col fin sentifego e xuridego, tute e do le materie le xe comunemente unie soto la granda açesion de agricultura, che la inbrasa difarenti laori come la coltivasion de piante (arboree, erbasee), l'arlevamento de le bestie e el disfrutamento de le foreste.
Inte el paleolitego, i omani i magnava co chelo che la tera ghe dava e caçando le bestie. Su par zò el 10.000 a.C., a la fin de l’ultima jasasion, calche grupo uman el ghea scumisia a organixarse par produre el magnare che prima de la giasasion catava e el catzava in bondansa, xe cusì che nase l'agricultura. Le prime a esar coltivae le jiera le tere co tanta acua de le conche fluviali come el Nilo e la xona intra el fiume Tigri e el Eufrate, tere andove nasia cereali de vario xenare.


== Storego ==


=== Orixane ===
Da la riçerca molecolare e archeoloxega xenerai inte el corsi dei ultimi ani, njien fora che l'agricultura la xe scumisiada inte el mondo in modo indipendente so na area pì grande de chela che se pensava na volta, e semo drio parlar de almanco 11 rejon del vecio e del novo mondo le jera orixani indipendenti de l'agricultura (se pole dire che l'agricultura no la xe sta inventada solo da na persona o on grupo e dopo insegnada a altri, ma che pì grupi de persone i a ga inventada in difarenti rejon del mondo), ste rejon le xe xeografegamente ixolae e le xe prexenti so caxi tuti i continenti. El primo xvilupo l'è de çirca 11.500ani fa, indipendentemente inte la mexa luna fertile e al Chogha Golan (inte el chel che onco se ciama Iran), andove se inpiantava el orxo selvadego, gran e lenteje e dove le forme domestiche del gran le xe vegnue fora sirca inte el 9800 aC. 
L'agricultura la se saria de conseguensa xvilupada sirca 10.000 anni fa traverso la domesticasion.
Anca se existe exenpi de insediamenti stansali prima che se scumisiase a coltivar, xe sta proprio col scumisiar de l'agricultura che xe sta dal via al xvilupo de comunità che stava ferme so on posto. che pian pian le divegneva senpre pì grandi e che col tenpo le ga scumisià a struturarse faxendo vilaji e çità.. L'economia de l'Egito la jera baxada so l'agricultura e la xe stada tra le prime popolasion a doparar el versoro in legno, e la sapa, soratuto inte la conca del Medio Oriente e del Mediteraneo, l'omo, na olta d'asada la vita da nomade par star fermo so on posto, el ga scumisià a domestegare le bestie. L'arlevamento el dava co sicuresa na major disponibilità de carne e de late, oltre che materie prime come la lana e peli fin a che no se ga scoerto i motori a s-ciopo, che la xe stada la pì inportante forsa de laoro come  ajudo inte l'araura e inte la bonifega
El raporto intrà la proprietà de la tera e el rolo sociale, el jera divegnesto suito inportante. Inte el mondo clasego e latin, el sistema agraro el se baxava so la divixion de la tera in baxe a le exigense de la cità e sol 'ager publicus oltre che inte la rodasion ogni do ani, andove, in otuno, sirca metà de la tera la vegneva samenada co cereali e che l'altra metà la vegneva d'asada dormire. El segondo ano, vegneva invertie le tere. Sta pratega la se ciama .


=== Nove piante ===
Co jera drio el Medioevo jera rivae in Eoropa nove piante portae dai arabi: Rixo, coton, carubo, pistacio, spinaso, agrumo e dopo la descuerta de la Amèrica, xe rivà el mais, la patata, la Suca, el faxol, l'bajijo, el pomadoro, el pevaron, la papaya e la banana.


=== La prima rivolusion agricola ===
L'agricultura baxada so la rodasion trienal e sol maxegà la xe restà dominante fin al XVII secolo.
In particolar, inte le rejon del Belzo inte le Fiandre e inte el Brabante  el teren el jera poco fertile, ma el gran xvilupo del comerço de mare el ghea fato vegner pì granda la domanda de prodoti come el lino, le tele, i coloranti e el pano, l'orxo e il lupolo, la canapa, le corde e el tabaco e altre. La grandesa de la popolasion la favoriva el xvilupo de l' orticultura e della fruticultura. Se ghea scumisià a doparare nove tecneghe baxae so la rodasion plurienal e so la sostitusion del maxegà co le bestie, anca par otegnergine el conçime nadural.
Ste inovasion le xe vegneste da suito studiae da esperti eoropei e americani. L'Inglese Richard Weston el ghea vixità le provinçe flaminghe intorno al 1650 e el ghea dito inte na so famoxa opara A discourse of husbandrie used in Brabant and Flanders el metodo de sti cua chel jera baxà so la rotaẑion de le colture (lino, rapa, avena, trifojo). I novi metodi i ghea dato nasita al cusita dito  sistema di Norfolk, xeneralmente considarà el prototipo de na nova agricultura, che grasie a la rodasion e altri aspeti, come le reçinsion, grandi axiende, el versoro in metal tirà da cavi e altri.. i ghea consentio a l'inghiltera de esportar grande cuantità de gran e farine inte el periodo 1700-1770. Segondo Bairoch, el xvilupo de l'agricultura in sto periodo, el ga contribuio a la rivolusion industriale, grasie a la domanda de novi versori e altri arnexi in metal.


=== La segonda rivolusion agricola ===
La rivolusion industrial la ga portà da le canpagne tanti laoradori che i se spostava verso altri continenti e/o grande çità. Inte le nostre xone, la migrasion la xe stada da le rejon del sud italia verso le rejon Piemonte/Veneto/Emilia e par contrastarla el goerno ghea meso xò on pian de bonifeghe de tere goernadive che le vegnea doparae par farghe agricultura.
Inte el corso del XIX secolo, i arnexi da laoro i xe mejorai, novi sistemi par samenare, nove samenti e de conseguensa nove piante che produxeva tanto (mais), la nasita de le machine agricole e dei conçimi chimeghi, i ghea dato vita a na granda ristruturasion rurale che la ga dato el via a la costrusion de nove altre machine e arnexi par tute le exijense laoradive agrarie. L'atività agricola la jera divegnua da là a poco de tipo industrial inte i paexi ciapai ben economegamente, e inte el contenpo inte el eoropa del est, Amèrica latina, Axia e africa, xe restai grandi tere no coltivae, anca se se podeva farlo


=== Agricultura moderna ===
Inte i secoli e sin a tenpi viçini al nostro anca inte el mondo oçidental, l'agricultura la ga vuo senpre primaria inportansa par el xvilupo dei popoli e dei inperi. Uncò la xe caxi senpre degnada de on atension superfiçal inte le economie moderne e inte el contenpo la continua a restar la fonte primaria de soravivensa e dei paexi pì poareti e indrio. L'inportansa de l'agricultura l'è dimostrada dal fato de esar a tuti i efeti na siensa e de esar ormai al confin co tante altre siense come la xenetega e la bioloxia sia animal che vexetal.


==== Rivolusion verde ====
I goerni dei paexi industrialixai intrà el 1960 e la fin dei ani novanta, le ga butà drento te l'agricultura la cusì ciamada rivołusion verde, o sia i ga investio tanto inte la riçerca agricola, diretante inte i canpi dei agricoltori, çercando altri sistemi par produre de pì. Dopo sti finansiamenti, se ga scumisià a xvilupar pestiçidi e fertilixanti, incorajando i agricoltori a dopararli a doparar ste nove tecnoloxie e rivolusionando le tradisional prateghe agrarie e co l'abandono e l'esinsion de tante varietà locali e tradisionali.
L'agricultura moderna la se baxa senpre pì so l'imision de enerxia esterna al sistema soto forma de fitofarmaghi, mecanixasion, fertilixanti, inxegneria xenedega, tecnoloxia, se parla de conseguensa de agricultura intensiva el contrario de l'agricultura estensiva.
Dixendo in manjiera ciara che doparando na laorasion agricola intensiva masa spenxua, la xe na roba negativa e che ghe xe na continua cresita dei fabixogni de magnar mondiali, la neçesità de tegner basi costi del magnar, le tere coltivàbiłi che le vien senpre manco e l'exijensa de coltivar anca inte le xone andove saria mejo no farlo (a volte anca incuinae) e de dover otegnere prodoti de alta cualità nutrisional, ste situasion le mete i operadori davanti a na sfida granda.
Le laorasion tradisionali doparae prima de la rivolusion verde, le ghea el difeto de no esar in grado de dar prodoti de granda cuantità e economeghi e no i jera in linea co i stàndar de cualità de sicuresa inposti da la leje e de conseguensa par leje no se pole vendarli a livel industrial. Na parte de sta agricultura tradisional, al dì de oncò la ciapa el nome de agricultura biołoxega che la xe on gran toco de marcà, chel ga na gran rilevansa e de preso medio-alto.
D'altra parte l'agricultura intensiva, la prexenta çerti problemi de sostenibilità e par sto motivo de ano in ano crese senpre pì l'exijensa de tecnoloxia de setor senpre pì atenta a le problemateghe anbientali.
Intrà le solusion tecnoloxeghe, se ga vuo on mejoramento dei conposti chimighi (manco toseghi e duraduri). In sto modo de vedare, se ghe mete i O.G.M. Organixmi jenetegamente modifegai.


== Lingambi foresti ==

ì

 Wikimedia Commons el detien imàjini o altri file so agricoltura
  el detien schemi gràfeghi so