El diabet zucherad a l'è un insema de disturb endocrin che 'l causa di mancanze, totai o relative, de l'insulina, roba che la mena a 'n iperglicemia, o ben a l'havégh trop de zucher in del sangu.
A l'è classifegad in do forme principai: 

Tipo 1, genetiga, che la descovriss soratut de fiolit, e che la se trata a integrà l'insulina, che la gh'è no, desgià che 'l sistema imunitari l'ha destrugad i cellule che la fann
Tipo 2, genetiga o che la vegn per alter cause, indova che i cellule inn men sensibil a l'insulina: la se trata con di medesine aposta o a integrà l'insulina
I sintom classegh de la malatìa inn el pissà tant e l'havégh tanta set. Quei pussee gram inn el perder de pes, el stupor e, infin, el coma diabetigh, che 'l po portà a la mort.


== Riferiment ==
Humanitas


== Alter proget ==

 Wikiquote el gh'ha dent citazzion de o su Diabet zucherad
 Wikimedia Commons el gh'ha dent imagin o alter archivi su Diabet zucherad


== Vos corelade ==
Diabet
Diabet insipid
Pancreas artificial
Diabet zucherad de gravidanza
Diabet zucherad de tipo 1
Diabet zucherad de tipo 2
Glicemia