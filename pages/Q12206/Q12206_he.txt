גוּרית אַקסלרוד–בר נתן (נכתב גם אקסלרד, אכסלרד) (31 באוקטובר 1929 – 8 בפברואר 2007) הייתה סופרת ילדים ונוער ואשת חינוך ישראלית.


== ביוגרפיה ==
אקסלרוד נולדה בווינה בירת אוסטריה בשם גרטרוד אקסלרוד למשפחת כובענים אמידה. בשנת 1939 נמלטה, יחד עם משפחתה, מאימת השלטון הנאצי. היא התגוררה בעיר שאנגחאי שבסין במשך עשר שנים, ולמדה שם בבית הספר האנגלי.
בשנת 1949 עלתה לישראל. בעקבות היכרותה עם יעקב אשמן, שהיה אז עורך עיתון הילדים "הארץ שלנו", החלה לכתוב את סיפורי הילדים הרבים שנהגה לספר. אשמן גם הציע לה לעברת את שמה לגורית. שנים רבות עסקה בכתיבת ספרי ילדים ובכתיבה לעיתוני ילדים. בשנת 1956 (תשט"ז הוענק לה פרס יציב לסופרים צעירים, על מדורהּ "הכתב הנודד", שהתפרסם בקביעות ב"דבר לילדים".
באותה שנה זכתה בפרס למדן על ספרה הראשון, "סין, סונג ואני".
גורית אקסלרוד נסעה לשנים אחדות לאפריקה עם בעלה, אלי בר נתן, שליח מטעם המדינה במסגרת פעולות הסיוע ליבשת השחורה, וכתבה ספרים אחדים על חייה שם: "החמור המעופף", "ציפאנגו" ו"כובע טמבל בג'ונגל". בשנת 1964, אחרי שובם לארץ, התיישבו עם בתם נעמי (לימים לביא) במושב עשרת שליד גדרה, ושם כתבה את הספרים "הרפתקה לילית" ו"תעלומת האגרטל הסיני". רבים סיפוריה שודרו כתסכיתים ב"קול ישראל".
בשנת 1964 עברה להתגורר בעשרת יחד עם בעלה אלי בר נתן. בשנת 1977 הקימה את חדר העיון בבית הספר היסודי "גדרות", בו המשיכה לעבוד עד ימיה האחרונים. בזכות גישתה המיוחדת ושיטות הלימוד הלא שגרתיות התחבבה אקסלרוד על ילדים רבים והפכה לדמות מוערכת ביישובי גדרות. פיתחה את חדר העיון שבראשותה למקום מיוחד, שעודד וטיפח את יכולת הביטוי, צבירת הידע והסקרנות של הילדים, אם בכתיבת חיבורים, שהמצטיין שבהם נבחר מדי חודש על ידי ועדת תלמידים, ואם בחידוני ידע בתולדות ישראל. למתקשים שבהם סייעה בשיחה, באוזן קשבת, בסיפורים ובמוזיקה.


== ספריה ==
סין, סונג ואני; מצויר בידי המחברת; תרגם מכתב-יד: יעקב אשמן, תל אביב: גדיש, תשט"ו.
ציפאנגו; מצֻיר בידי המחברת; ערך: אוריאל אופק, תל אביב: מסדה, תשי"ז. (סיפורו של נער יהודי שנקלע במלחמת העולם ליפן) (הדפסה נוספת: 1964)
החמור המעופף; ציורים: נחום גוטמן, תל אביב: עמיחי, תשכ"א. (על שיגורם של שלושה ילדים מתל אביב לירח) (קטעים מן הספר שודרו ברדיו)
כובע טמבל בג'ונגל, תל אביב: עם עובד, תשכ"ד.
הרפתקה לילית וסיפורים אחרים; איורים: ברקו א', ירושלים: ניצנים (סדרת 'משפחת מזל טוב'), 1978. (קטעים מן הספר שודרו ברדיו) (הסדרה: על עלילותיה של משפחה ישראלית)
תעלומת האגרטל הסיני: וסיפורים אחרים; איורים: ברקו א', ירושלים: ניצנים (סדרת 'משפחת מזל טוב'), 1978. (קטעים מן הספר שודרו ברדיו)
ג'וג'ו צהוב בגwונגל סיפור הרפתקאות ארוך של גורית אקסלרד על עלילות ילד ישראלי בניגריה שמעולם לא פורסם כספר אלא רק כהמשכים ב"דבר לילדים".ד"ר אלי אשד "ב"דבר לילדים כרך לג תשכ"ג 1963  בין החודשים אפריל לספטמבר 1963  נמצא כעת ברשת בבלוג "המולטי יקום של אלי אשד
https://www.no-666.com/2023/11/03/%d7%92%d7%95%d7%92%d7%95-%d7%a6%d7%94%d7%95%d7%91-%d7%91%d7%92%d7%95%d7%a0%d7%92%d7%9c-%d7%92%d7%95%d7%a8%d7%99%d7%aa-%d7%90%d7%9b%d7%a1%d7%9c%d7%a8%d7%93-%d7%91%d7%a0%d7%99%d7%92%d7%a8%d7%99/


== קישורים חיצוניים ==
רשימת הפרסומים של גורית אקסלרוד בר נתן, בקטלוג הספרייה הלאומית
גורית אקסלרוד בר נתן, ב"לקסיקון הספרות העברית החדשה"
אורי דרומי, בחדר שלה אסור היה להשתעמם: גורית אקסלרד בר-נתן, סופרת ילדים, 1929–2007, באתר הארץ, 20 ביולי 2007 (נקרולוג)
ד"ר אלי אשד "מסעותיה ונדודיה של גורית אקסלרד"

גורית אקסלרוד בר נתן, דף שער בספרייה הלאומית
גורית אקסלרוד בר נתן, בלקסיקון הספרות העברית החדשה
בבלוג המולטי יקום של אלי אשד
https://www.no-666.com/2023/02/10/%D7%9E%D7%A1%D7%A2%D7%95%D7%AA%D7%99%D7%94-%D7%95%D7%A0%D7%93%D7%95%D7%93%D7%99%D7%94-%D7%A9%D7%9C-%D7%92%D7%95%D7%A8%D7%99%D7%AA-%D7%90%D7%9B%D7%A1%D7%9C%D7%A8%D7%93/
מפרי עטה:

500 שנה לטוקיו: כיצד איבדתי את פני: מעשה צנוע בבירת-המזרח, דבר, 12 באוקטובר 1956


== הערות שוליים ==