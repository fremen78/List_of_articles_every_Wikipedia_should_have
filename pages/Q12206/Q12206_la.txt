Diabetes mellitus, vel simpliciter diabetes (Graece διαβήτης), est grex morborum metabolicorum, quae plerumque alta sacchari sanguinis urinaeque densitate deteguntur, quia aut corpus satis insulinae non generat, aut insulina quamvis satis producta in cellulis effectus solitos non incitat, unde corpus glucosum peius convertit. Efficit haec alta densitas glucosi in sanguine usitata morbi indicia: polyuriam (urinationem frequentem), polydipsiam (sitem auctam), polyphagiam (famem auctam).
Sunt tria diabetis genera praecipua:

Diabetes mellitus typi 1: cum corpus insulinae satis non generat.
Diabetes mellitus typi 2: cum corpus insulinae resistit. Quo statu cellulae insulina apte non utuntur, olim diabetes mellitus ex insulina non dependens et diabetes in adultis incipiens appellatus.
Diabetes mellitus in graviditate: cum mulieres gravidae, quae diabetem prius non habuerunt, in graviditate primum alta densitate glucosi in sanguine patiuntur. Id genus posteriorem diabetem typi secundi antecedere potest.
Typorum primi et secundi et formae mixtae inveniuntur.
Medicamenta in diabete tractando antidiabetica nominantur.
Dies 14 Novembris "dies pro diabete mellito" declaratus est a Consociatione Nationum. 


== Anatomia pathologica ==
Morbus aegrotis pericula multa imponit.


=== Microangiopathia diabetica ===
Periculum diabetis melliti typicum est mutatio structurae microscopicae vasorum sanguineorum tenuiorum. Microangiopathia diabetica laminas basales vasorum densationem pati indicat. Hac de causa vectura nutrimentorum a sanguine in texta biologica inhibita est, ut substantiarum catabolicarum ab textis in sanguinem.


== Physiologia pathologica ==
Pathophysiologice visum omnium generum diabetis et initium et cursus diversi sunt. Etiam cuiusque generis diversae machinationes descriptae sunt.


== Symptomata ==


== Typi diabetis melliti ==

Pridem grex Suecicorum Finnicorumque diabetologicorum in hoc primum classificationem diabetis melliti typi 2 de variabilibus sex (glutamatidecarboxylasis autocorpora GADA, aetas dum initium, valor BMI, valor HbA1C, beta cellularum functio, insulini resistentia) in greges quinque 1-5 proposuit: 

SAID (diabetes autoimmunologicus et gravis) cum initio praematuro, valore BMI parvo, gubernatione metabolica mala, carentia insulini, praesentia GADA.
SIDD (diabetes insulini caerens et gravis) cum absentia GADA, ceterum ut grex 1 cum initio praematuro, valore BMI parvo, secretione insulini exigua, gubernatione metabolica mala.
SIRD (diabetes insulino resistens et gravis) cum resistentia insulini at valore BMI alto.
MOD (diabetes ad obesitatem spectans et mitis) cum (gregi 3 similiter) adipositate, sed sine resistentia insulini.
MARD (diabetes ad aetatem spectans et mitis) apud homines seniores cum perturbatione metabolismi miti.
Adhuc classificatio typi 2 non exstabat, nunc autem therapia diabetis differens melliti typi 2 sequatur.


== Rationes therapeuticae ==

Diabetes mellitus est morbus chronicus. Rationes therapeuticae se modo vivendi et remediis, chirurgia, ac aliis auxiliis dant. 


=== Modus vivae ===
Scire docerique magnum momentum habens aegroti se quasdam regulas servandas esse sciunt, hydratorum carbonii imprimis consumptio nonnullis restrictionibus succumbat. 


=== Antidiabetica et alia remedia ===
Medicamentarum et remediorum diversa genera sunt: insulinum, biguanidi, thiazolidinedioni, sulfonylureae, meglitinidi, alpha-glucosidasis inhibitores, peptidorum analoga, glycosurica (gliflozini SGLT-2 inhibitores).


== Notae ==


== Bibliographia ==
Gesellschaft für Rehabilitation bei Verdauungs- und Stoffwechselkrankheiten e.V., ed. 2011. Diabetes-Lesebuch. Wissenswertes für den Alltag mit Diabetes. Lengerich: Pabst Science Publishers. ISBN 978-3-89967-695-2.
Göke, Burkhard, Klaus G. Parhofer, et Carsten Otto. 2002. Das Praxisbuch Diabetes mellitus. Monaci: Urban & Fischer. ISBN 978-3-437-22930-5.
Mehnert, Hellmut, Eberhard Standl, Klaus-Henning Usadel, et Hans-Ulrich Häring, eds. 2003. Diabetologie in Klinik und Praxis. Georg Thieme Verlag. ISBN 3-13-512805-9.
Renate Jäckle, Axel Hirsch, et Manfred Dreyer. 2010. Gut leben mit Typ-1-Diabetes. Ed. 7a. Urban und Fischer-Verlag. ISBN 978-3-437-45756-2.
Schatz, Helmut, ed. 2006. Diabetologie kompakt: Grundlagen und Praxis. Ed. 4a. Stutgardiae: Thieme. ISBN 978-3-13-137724-1.
Scherenberg, Viviane. 2003. Patientenorientierung: Compliance und Disease Management Programme: Praxisbeispiel Diabetes mellitus Typ 2. Stuttgardiae: Verlag für Wissenschaft und Kultur. ISBN 3-936749-43-4.
Schulze, Matthias B., Kurt Hoffmann, et al. 2007. An Accurate Risk Score Based on Anthropometric, Dietary, and Lifestyle Factors to Predict the Development of Type 2 Diabetes. Diabetes Care 30: 510–15. doi 10.2337/dc06-2089. Deutschen Diabetes-Risiko-Score.
Thomas, Andreas. 2006. Das Diabetes-Forschungs-Buch: Neue Medikamente, Geräte, Visionen. Ed. 2a. Mainz: Kirchheim + Co. ISBN 978-3-87409-411-5.
World Health Organization, Department of Noncommunicable Disease Surveillance. 1999. Definition, Diagnosis and Classification of Diabetes Mellitus and its Complications. Genavae: WHO.PDF, apud whqlibdoc.who.int.


== Nexus interni ==
Codex ATC A10
Glycaemia


== Nexus externi ==
Diabetes mellitus apud Open Directory Project
Societas Diabetis Americana.
Atlas Diabetes IDF.
Programma Nationale Educationis Diabetis.
ADA's Standards of Medical Care in Diabetes 2019.
Polonsky, K. S. 2012. The past 200 years in diabetes. The New England Journal of Medicine 367, no 14 (October): 1332–40. PMID 23034021. doi:10.1056/NEJMra1110560.