Anhwyldeb metabolig yw diabetes, sy’n digwydd pan mae’r corff yn methu defnyddio’r siwgr sydd yn y gwaed. Heb ei reoli’n iawn, gall diabetes arwain at glefyd y galon, clefyd yr arennau, dallineb, a niwed i bellafon y corff a achoswyd gan gylchrediad wan o waed. Ar y llaw arall, o gael eu trin a’u cefnogi’n iawn, gall pobl â diabetes fyw bywydau hir a llawn iawn.
Hen enwau Cymraeg arno yw clefyd siwgr a'r clefyd melys ond nid yw'r rhain yn cael eu cymeradwyo heddiw am eu bod yn medru bod yn gamarweiniol.
Mae tua 93,000 o bobl Cymru’n gwybod bod diabetes arnynt, ac mae’n debyg bod tua 40,000 o bobl eraill yn byw gyda’r cyflwr ond heb wybod hynny hyd yn hyn. Diabetes a’i gymhlethdodau sy’n gyfrifol am 9% o gostau ysbytai Cymru. Mae'r elusen Diabetes UK yn cynorthwyo pobl sydd â'r clefyd.
Yn 2007 collodd y Cymro pybyr a'r cyn-chwaraewr rygbi Ray Gravell ei goes oherwydd y clefyd.


== Cyfeiriadau ==


== Dolen allanol ==
Mwy o wybodaeth am glefyd y siwgr ar wefan Diabetes UK Archifwyd 2004-12-05 yn y Peiriant Wayback