Hi Carl Linnaeus (23 Mayo 1707 – 10 Enero 1778), kilala gihapon han iya pagtahod nga ngaran nga Carl von Linné, in uska Swedeno nga botanista, magtarambal ngan zoolohista, nga naglatag han mga pondasyon han moderno nga iskima han binomial nga pag-ngaran. Hiya an sinisiring nga amay han moderno nga taksonomiya, ngan hiya liwat an sinisiring nga usa ha mga amay han moderno nga ekolohiya.  Kadam-an han iya mga sinurat in nakalatin, ngan an iya ngaran ha Linatin in Carolus Linnæus (katima han tuig 1761 nagin Carolus a Linné).
Hi Linnaeus in natawo ha horon nga dapit han Småland, ha salatan nga Suwesya. Hi Linnaeus in kinmarawat han iya kadam-an nga hiruhitaas nga pag-aram ha Unibersidad han Uppsala, ngan nagtikang pagtutdo ha botaniya ngada han tuig 1730. Inmukoy hiya ha langyaw han butnga nga mga tuig 1735 ngan 1738, kun diin hiya in nag-aram ngan iya liwat ginpapatik an syahan nga edisyon han iya Systema Naturae ha Nederlandes. Binmalik liwat hiya ha Suwesya, kun diin hiya in naging propesor hin medisina ngan botaniya ha Uppsala.  Han dekada 1740, hiya in makadamo ginpabiyahe palibot ha Suwesya para makabiling ngan makapag-angay-angay hin mga tanaman ngan kahayopan.  Han mga dekada 1750 ngan 60,  hiya in nagpadayon pangolekta ngan pangalisipika hin mga kahayopan, tanaman ngan mga mineral ngan nagpapatik hin pipira nga mga bolyum. Han takna han iya kamatayon, hiya in usa ha mga gindadayawan nga sayantista ha Europa.
An Swisa nga pilosopo nga hi Jean-Jacques Rousseau in nagpadangat hin mensahe ha iya: "Sidngi hiya nga waray ako nababaroan nga tawo nga mas labaw ha iya dinhi ha tuna." An Aleman nga manunurat nga hi Johann Wolfgang von Goethe in nagsurat: "Labot la kanda Shakespeare ngan Spinoza, waray gud ako nababaroan ha nagkamatay nga mas nakaimpluwensiya ha akon."  An Swedeno nga awtor nga hi August Strindberg in nagsurat: "Ha ungod la, hi Linnaeus in usa maniniday nga nahitabo la nga naturalista".  Ha iba liwat nga mga pagdayaw, hi Linnaeus in gintatawag nga Princeps botanicorum (Prinsipe han mga Botanista), "An Pliny han Amihanan," ngan "An Ikaduha nga Adan".
Ha botaniya, an pagpahalipot han ngaran hin awtor nga gingagamit para pagtudlok kan Linnaeus komo otoridad han kanan mga species nga mga ngaran in L.  An kan Linnaeus lawas amo an type specimen han species nga Homo sapiens, sumala han International Code of Zoological Nomenclature, tungod an nag-uusahan nga specimen nga iya gin-adman, ha takna han pagsurat han paghulagway han species, in hiya kalugaringon la ngahaw.


== Biyograpiya ==


=== Unhan nga bahin han kinabuhi ===


==== Pagkabata ====

Hi Carl Linnaeus in natawo ha baryo han Råshult ha Småland, Suwesya han 23 Mayo 1707. Hiya an suhag nira Nils Ingemarsson Linnaeus ngan Christina Brodersonia. An iya amay an syahan han ira lahi nga ginmamit hin permamente nga apelyido. San-o ito, an iya kanuno-nunoan in ginmamit han patronimiko nga sistema han pagngaran han mga nasod Eskandinabya: an iya amay in ginngaranan nga Ingemarsson sunod han iya amay Ingemar Bengtsson. Han takna nga hi Nils in ginkarawat ha Unibersidad han Lund, kinahanglan niya nga kumuha hin apelyido.  Iya gingamit an Linatan nga ngaran Linnæus tikang ha higante nga puno han linden , nga tinmubo ha ira panimalay. Ini nga ngaran in ginbaybay nga lakip an æ nga ligatura. Han natawo hi Carl, ginngaranan hiya nga Carl Linnæus, nga upod an iya amay apelyido. An anak in permi liwat ginbabaybay ini nga maylakip nga æ nga ligatura, mapakinamot man nga pagsurat han dokumento ngan mapaimprenta. An kan Carl patronimiko in Nilsson unta, magawas nga Carl Nilsson Linnæus.


== Mga kasarigan ==


=== Bibliograpiya ===


== Dugang nga barasahon ==
C. L. Brightwell (1858). A Life of Linnaeus. London: J. Van Voorst. http://www.archive.org/details/lifeoflinnaeus00brigiala. 
Lys de Bray (2001). The Art of Botanical Illustration: A history of classic illustrators and their achievements. London: Quantum Publishing Ltd. pp. 62–71. ISBN 978-1-86160-425-5. https://archive.org/details/artofbotanicalil0000debr. 
Edmund Otis Hovey (1908). The Bicentenary of the Birth of Carolus Linnaeus. New York: New York Academy of Sciences. http://www.archive.org/details/bicentenaryofbir00hoveiala. 
Sverker Sörlin & Otto Fagerstedt (2004) (in Swedish). Linné och hans apostlar. Stockholm: Natur och kultur/Fakta. ISBN 978-91-27-35590-3. 
J. L. P. M. Krol (1982). "Linnaeus' verblijf op de Hartekamp" (in Dutch). Het Landgoed de Hartekamp in Heemstede. Heemstede. ISBN 978-90-70712-01-3. 
Lars Hansen, ed. (2007–2011). The Linnaeus Apostles – Global Science & Adventure. 8 vols. 11 books. London & Whitby: The IK Foundation & Company. ISBN 978-1-904145-26-4. 


== Mga sumpay ha gawas ==

Mga biograpiya

Biography at the Department of Systematic Botany, University of Uppsala
Biography at The Linnean Society of London
Biography from the University of California Museum of Paleontology
A four minute biographical video from the London Natural History Museum on YouTube
Biography from Taxonomic Literature, 2nd Edition. 1976-2009.
Kuruhaan

Works by Carl von Linné at Project Gutenberg
The Linnaeus Apostles Ginhipos 15 Disyembre 2018 han Wayback Machine
The Linnean Collections
The Linnean Correspondence
Linnaeus' Disciples and Apostles
The Linnaean Dissertations Ginhipos 16 Hunyo 2010 han Wayback Machine
Linnean Herbarium
The Linnæus Tercentenary Ginhipos 12 Septyembre 2016 han Wayback Machine
Works by Carl von Linné at the Biodiversity Heritage Library
Lain

Linnaeus was depicted by Jay Hosler in a parody of Peanuts titled "Good ol' Charlie Darwin".
The 15 March 2007 issue of Nature featured a picture of Linnaeus on the cover with the heading "Linnaeus's Legacy" and devoted a substantial portion to items related to Linnaeus and Linnaean taxonomy.
A tattoo of Linnaeus' definition of the order Primates Ginhipos 2 Disyembre 2010 han Wayback Machine mentioned by Carl Zimmer
Ginkgo biloba tree at the University of Harderwijk, said to have been planted by Linnaeus in 1735