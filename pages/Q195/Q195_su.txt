Coklat asalna tina siki tangkal coklat/ kakao. Mangrupa ngaran tangkal nu diarah buahna.  Buah coklat bangunna lonjong saperti buah gedang, gedéna sedeng sagedé bitis, dieusi siki pirang-pirang sagedé-gedé kaléci jeung tiap siki dibulen ku leuleueur lamun geus kolot. Sikina saenggeusna dipiceun leuleueurna dipoé. Geus garing ku pabrik digiling nepi ka jadi tipung nu lembut pisan anu engkéna pacampur jeung minyakna. Nu di arah nyaéta tipung anu nambleg di luhurna.
Siki coklat nu geus dikokolakeun ku pabrik, biasana dijieun kadaharan anu dikolomoh atawa dijieun saperti kopi tinyuheun. Cisoklat mangrupa sebutan keur tipung coklat nu ditinyuh maké gula jeung susu inumeun. Cisoklat warnana beureum kolot jeung nurutkeun pamanggih ahlina cisoklat ngandung 20% bobodas endog.
Pikeun penduduk pituin di daratan rendah tropis di Amérika, tangkal coklat geus dipelak sarta dikokolakeun salila waktu 3000 taun sakumaha di Amérika Selatan sarta Mexico. Penduduk Maeso, Amérika ogé nyieun rupa-rupa coklat, kaasup penduduk Maya sarta Aztecs. Di ditu coklat dipikawanoh kalayan ngaran “XOCOLATL” nyaéta hiji kecap ti bangsaNahuatl anu disebut ogé “bitter water” (hiji mérek bir nu aya di Inggris), hartina cai anu ngandung sajenis alkohol.
Siki buah coklat nu ngandung alkohol kadar luhur difermentasikeun pikeun nyieun sarupaning tipung. Produk anu dihasilkeun éta disebut coklat. Coklat dikonsumsi saban poé, kalayan kombinasi eusi coklat asli, lemak, mentega, sarta gula. Coklat jadi salah sahiji kadaharan pangpopulérna di dunya. Coklat dijieun sarta dibungkus jeung kertas timah dina sagala rupa wangun anu béda. ku sabab coklat pohara nikmat dikonsumsi dina sagala rupa wangun, dijieun ogé produk inuman susu coklat.
Coklat ngandung alkaloid, nyaéta "theobromine" sarta "phenethylamine", anu miboga éfék psikologis dina awak. Sajaba ti éta ogé pohara nyambung kalayan otak dina level ''"serotonin"''. Numutkeun para ilmuwan, coklat lamun dikonsumsi kalayan henteu kaleuleuwihan bisa nurunkeun tekanan darah, sarta bisa nganetralkeun racun dina sato.


== Rujukan ==