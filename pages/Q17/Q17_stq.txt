Japan（日本）is n Lound in Asien. Ju Haudstääd is Tokio. Do Japaniske Ljuude naame hiere Lound ‘’Nihon’’ of ‘’Nippon, dät betjut sowät as ‘’Die Uursproang fon de Sunne‘’.


== Geographie ==
Japan häd fjauer groote Ailounde: (fon dät Noude ätter dät Suude) Hokkaido, Honshu, Shikoku un Kyushu. Honshu is dät grootste Ailound; deer sunt do wichtichste Stääde fon Japan tou fienden. Uk do Ryukyu-Ailounde suudelk fon do fjauer groote Ailounde heere tou Japan, touhoupe mäd fuul uur litje Ailounde. Japan is ferdeeld in 47 ‘’Prefekture’’. Ap Hokkaido is n Besirk wier dät Ainufoulk woont, do uursproangelke Bewoonere fon Japan.


=== Stääde ===
Do wichtichste Japaniske Stääde sunt:

Tokio
Osaka
Kioto
Kobe
Hiroshima
Yokohama
Nagasaki
Sapporo
Nagano


== Iendeelenge ==

Japan is ferdeeld in 47 Prefekture. 


== Ferbiendenge ätter buuten ==
Offizielle Website fon dän Japaniske Ministerpräsidänt un ju Regierenge