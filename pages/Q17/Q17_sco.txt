Japan (Japanese: 日本 Nippon [nip̚põ̞ɴ] or Nihon [nihõ̞ɴ]; formally 日本国 Nippon-koku or Nihon-koku, meanin "State o Japan") is a sovereign island naition in Eastren Asie. Locatit in the Paceefic Ocean, it lies off the eastren coast o the Asie Mainland (east o Cheenae, Korea, Roushie) an stretches frae the Sea o Okhotsk in the north tae the East Cheenae Sea an Taiwan in the soothwast.
The kanji that mak up Japan's name mean "sun origin". 日 can be rade as ni an means sun while 本 can be rade as  hon, or pon an means origin. Japan is eften referred tae in the Wast bi the famous epithet "Laund o the Risin Sun" in reference tae its Japanese name.
Japan is a stratovolcanic airchipelago conseestin o aboot 6,852 islands. The fower lairgest are Honshu, Hokkaido, Kyushu an Shikoku, which mak up aboot ninety-seiven percent o Japan's laund aurie an eften are referred tae as hame islands. The kintra is dividit intae 47 prefecturs in aicht regions. Hokkaido bein the normaist prefectur an Okinawa bein the soothmaist yin. The population o 127 million is the warld's tent lairgest. Japanese fowk mak up 98.5% o Japan's tot population. Aboot 9.1 million fowk bide in the core ceety o Tokyo, the caipital o Japan.
Airchaeological resairch indicates that Japan wis inhaibitit as early as the Upper Paleolithic period. The first written mention o Japan is in Cheenese history texts frae the 1st century AD. Influence frae ither regions, mainly Cheenae, follaed bi periods o isolation, pairteecularly frae Wastren Europe, haes chairacterised Japan's history. Frae the 12t yearhunner tae 1868, Japan wis ruled bi successive feudal militar shoguns wha ruled in the name o the Emperor.
Japan entered intae a lang period o isolation in the early 17t century, which wis endit in 1853 when a Unitit States fleet pressured Japan tae open tae the Wast. Efter nearly twa decades o internal conflict an insurrection, the Imperial Coort regained its poleetical pouer in 1868 throu the help o several clans frae Chōshū an Satsuma, an the Empire o Japan wis established. In the late 19t an early 20t centuries, victories in the First Sino-Japanese War, the Russo-Japanese War an Warld War I alloued Japan tae stend its empire during a period o increasin militarism.
The Seicont Sino-Japanese War in 1937 stendit tae pairt o World War II in 1941, which came tae an end in 1945 follaein the atomic bombins o Hiroshima an Nagasaki an the Japanese surrender. Efter adoptin its revised constitution on the 3rd Mey 1947 durin the occupation bi the SCAP, Japan haes maineened a unitar pairlamentary constitutional monarchy wi an Emperor an an electit legislatur cried the Naitional Diet.
Japan is a member o the UN, the OECD, the G7, the G8, an the G20 an is seen as a great pouer. The kintra haes the warld's third maist muckle economy bi nominal GDP an the warld's fowert maist muckle economy bi purchasin pouer parity. It is an aa the waarld's fowert maist muckle exporter an fowert maist muckle importer. The kintra benefits frae a heichly skilled wirkforce an is amang the maist heichly eddicatit kintras in the warld, wi ane o the heichest percentages o its ceetizens hauldin a tertiary eddication degree.
Awtho Japan haes offeecially taen back its richt tae declare war, it mainteens a modren militar wi the warld's aicht maist muckle militar budget, uised for sel-defence an peacekeepin roles. Japan is a developit kintra wi a very heich staundart o bidin an Human Development Index. Its population injoys the heichest life expectancy an the third lawest infant mortality rate in the warld.


== Public organisations ==
Japan Sel-Defence Forces
Kyoto Varsity
National Diet Library
NHK - public TV
Varsity o Tokyo


== Companies ==
Capcom
Hitachi
Nintendo
Sega
Sony


== References ==