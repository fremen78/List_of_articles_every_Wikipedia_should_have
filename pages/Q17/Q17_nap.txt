'O Giappone (日本 Nihon o Nippon, ufficialmente 日本国 Nihon-koku o Nippon-koku) è na nazzione nsulare 'e ll'Asia Orientale. Situato 'int'a ll'oceano Pacifeco, se truova a ll'est d''a Cina, Corea e Russia. S'allunga d''o Mare 'e Okhotsk ô nord nfino ô Mar Cinese Meridionale ô sudd. 'E carattere ca cumpongono 'o nomme d''o Giappone significano litteralmente "Origine d''o sole", perciò 'o Giappone ê vvote è canosciuto comme «Paise d''o Sol Levante», nu nomme ca deriva d''a pusizione orientale d''o paiso rispetto â Cina. 'A capitale soja e cità prencepale è Tōkyō.
Fumio Kishida (岸田 文雄) è 'o Primmo Menisto d''o Giappone, e Naruhito (徳仁) è 'o mperatore.


== Giugrafia ==
Giugraficamente, 'o Giappone accupa n'arcipelago assaje montagnoso e vurcaneco. 'O Munte Fuji è 'o vurcano cchiú mpurtante. Cità mpurtante, a parte 'a capitale Tōkyō songo Ōsaka, Kyōto e Yokohama.


== Economia ==
'O Giappone è una d''e putenze economiche cchiú mpurtante d''o munno e è creditore cchiú mpurtante d''o munno. 'O Giappone tene 'o tierz PIL cchiú auto aroppo l'America e a Cina.


== Storia ==
'O Giappone è storicamente ncentrato ngopp'â fiura d''o tennō (mperatore), ca pe 'e giapponese è na criatura semi-divina. 'O 5 'e aùsto 1945 'a cità 'e Hiroshima è bommiata 'a ll'aviazzione mmericana cu 'a primma bomma atomeca. È 'a fine d''o putere mperiale. D''a fine d''a sicunna guerra munniale tene sulo na funzione 'e rappresentanza.