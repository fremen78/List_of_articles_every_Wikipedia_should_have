Japan (jap. 日本, Nihon/Nippon;  anhören?/i) is noch Indonesien, Madagaskar und Papua-Neuguinea da viatgresste Inslstoot vo da Wejd. Er liagt im Pazifischer Ozean in Nachboaschoft vo Russland, Nord- und Sidkorea, sowia vo da Voiksrepublik bzw. da Republik China. De Einwohna hoaßnd Japana.
Da Nam Japan setzt si aus de Zeichn 日 (Aussproch ni, in da Bedeitung „Tog“ oda „Sunn“) und 本 (Aussproch hon, in da Bedeitung „Ursprung“ oder „Wuazl“) zamms. Japan is deshoib aa bekannt ois „Land vo da aufgehandn Sunn“. Sowoi da friare mithologische Nam Cipangu ois aa Japan leitn si woascheinli vo da chinesischn Aussproch vo de Schriftzeichn (chin. 日本國, rìbĕnguo) ab.


== Eadkund ==
Japan is a Inslkettn, de si entlang vo da Ostküstn vo Asien hinziagt. De Haptinsln san Hokkaido im Noadn, de zentrale und gresste Insl Honshū, sowia Shikoku und Kyūshū im Sidn. Dazua kemman 6.848 kloanare Insln, de si vor oim in da Seto-Inlandsee und ois Ryūkyū-Inseln konzentrian.
Iwan gsamtn Archipel valafft a Gebirgskettn, de ungefäah 73 % vo da Landmassn vo Japan ausmocht. Da hechste Berg vo Japan is da Fujisan af da Haptinsl Honshū mit 3.776 m iwan Meeresspiegel. Haptsächli in dena Haptballungsgebietn, wia Kantō (mit Tokio und Yokohama) oda Kansai (Ōsaka, Kyoto und Kōbe) findn sich gressare Ebenen. Af Grund vom Mangl an Flachland wern Berghäng duach Terrassnfejdbau kultiviat.


== Wiatschoft ==
Wiatschoftlich is Japan oans von de wichtigstn Länder wos gibt. Nur de EU und d'USA hama gressars Brutto-Inlands-Produkt. In da Noachkriagszeit hot Japan gscheid wiatschoftlich aafghoit. Jäahlich hot Japan a Zuawochsrotn vo 10% und mehr ghobt, und des iba Joazehnte. Monche sogn, dees is wia ra Wunda gwen, andre moana dees wor, wei de Amis dena ghoifa hom. Oba eigntli hot Japan scho seid da Meiji-Zeit a recht erfoigreiche wiatschoftliche Entwicklung higlegt. Daher woar da Kriag nua so a Untabrechung vom oagntlichn Wiatschoftswochstum, hot oba net so an grossn Effekt ghobt wia vui denkt hom.
In de 1990er Joarn isses zura Banknkriasn kumma. Des wead aa ois "Bubble-crisis" bezeichnet. Des hoasst, in den 1980er Joarn wor vui Gejd do, deshoib hom de Bankn jedm an Kredit gem der aan gwoit hot. Ois Sicherheit fiad Bankn hom de Leid de an Kredit woitn, oiwai ihr Land und Gut oogebm. Doher sanna de Bodnpraise ins unermeßliche gschtiegn. Oiso konntn Leid ah no mehr Kredite kriagn, woi earna Grundstick jo no mea wert gworn is. Oba eigntlich hättn vui von dena Leid wo an Kredit kriagt hom eigntli bessa koan kriagt. Vui vo dena Leid san nocha nämlich pleite ganga. Und woi'd Bankn oafach jedm an Kredit gem hom und net richtig drauf gschaut hom, wems an gem, san a wiakli vui pleite gonga. Ois Sicherheit hom Bankn zwoa no de Grundstick ghobt. Woi oba jetza de ganzn Bankn earna Grundstick verkafa woidn, und somit mea Grundstick do woarn ois wo Leid kafa woitn, hams de Praise von de Grundstick senka miassa. Oiso komma sogn dos de Spekulationsblosn (bubble) plotzt is. De Bankn hom iatzt an Haffa Kredite ghobt de wo eahna koana zruckzoit hot woi vui vo dena Lait bleite ganga sind. Gleichzeitig sind a de Bodenpraise in Kella gfoin, und so konnt s dia Kredite nemma mit Grundsticksveakaf ausgleicha. Irgndwann hom deshoib a vui Bankn zuamacha oda umstrukturiern miassa. Zum Beispui homsa a Zeit long goa neamand no an Kredit gema woin. Des woar dann a wiada schlecht fia d' Wiatschoft vo Japan woi du brauchst joa an Kredit um wos auf'd Beine zu stöin.
Insgsamt woar de Bubble-crisis net wirklich guat fiad japanische Wiatschoft. Do im Westn hom vui Leid scho docht, doss Japan an Berg oba gheit. Oba ma muass a seng, doss während de 10 Joar, wo di Krisn do wor, de Wiatschoft vo Japan insgsamt durchschnittlich um 1,5 % gwochsn is. Monche sogn oiso, des wor goa koa richtige Krisn, oba es hot scho an immensn Eifluss af de Wiatschoft ghobt.


=== Wiatschoftskennzoin ===
So hom si de wichtign Wiatschoftskennzoin wia Bruttoinlandsprodukt, Inflation, Haushoitssaldo und Außnhandl in de letztn Joar entwicklt:

~ = gschätzt 

~ = gschätzt 


== Beleg ==


== Im Netz ==