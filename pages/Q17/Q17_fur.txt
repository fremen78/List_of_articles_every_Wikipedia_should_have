Il Gjapon (日本 Nippon o Nihon; in maniere uficiâl, Stât dal Gjapon, 日本国 Nippon-koku o Nihon-koku) al è un stât insulâr in te Asie orientâl. Il Gjapon si cjate tal ocean Pacific, a Est dal mar dal Gjapon, e si slungje dal mar di Ohotsk tal Nord al mar Cinês Orientâl tal Sud. I Kanji che indichino il nom dal Gjapon al vuelin dì "le origjin dal soreli", e il Gjapon al è spes cjamât "le tiare dal soreli jevât".
Il Gjapon al è un arcipelac vulcanic di 6'852 isulis. Lis cuatri isulis plui grandis 'e son Honshu, Hokkaido, Kyushu, e Shikoku, che son il novantesiet par cent de tiare gjaponês. Il Gjapon al à 126 miliôns di abitants, rindint il Gjapon il decim stât tal mont par popolazion. Le capitâl ajé Tokyo, dulà che vivin 13,6 milions di personis, che deventin 35 miliôns quant che si conte le aree metropolitane.


== Origjin ==
Secont le tradizion shintoiste, il Gjapon al è nassût daspò che Izanagi, le divinitât maschîl primordiâl, al à plantât le so lançe in tal ocean e quant che le à tirade su quatri gotis di fango 'e son coladis ju deventant li'quatri isulis principalis dal Gjapon.
Studis gjeologjics 'e an dimostrât che anticamentri il Gjapon al ere tacât al continent e che probabilmentri i prîns abitans 'e son rivâs vie tiare.
I prins gjaponês che si vedi notizie 'e an fondât le culture Jōmon, clamade cussì parçe che in te tiaricuetis che fasevin 'e vignivin fatis le improntis di cuarde par fà in mût che no si sclapedin quant che vignivin metudis sul fuc. Chiste culture ajé durade 10000 ains cirche, daspò ajé stade sostituide de culture Yayoi, dal nom di un quartîar di Tokyo in dulà che son stâs cjatâs i prins repers archeologics.
Daspò ajé rivade le culture Kofun, dal nom dai tumui funeraris grancj come culinis in dulà che i gjaponês antics 'e sepelivin le int importante, soredut i imperadôrs.
Fra di lôr 'e va mençonade le imperadorie Himiko, che ere considerade come une mieze divinitât.