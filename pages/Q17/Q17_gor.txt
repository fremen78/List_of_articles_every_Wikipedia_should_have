Japangi yito lipu to Asia imbihu pobbutuwa lo dulahu. Lipu botiya dutu-dutu to hudu Samudra Pasifik, Deheto lo Japangi to ambahu mato lo dulahiyo. Japangi titihede wolo lipu lo Sina, Korea, wawu Rusia. Japangi o ngoolo tudu. Tudu to Tilayo to deheto Okhotsk, wawu to Huliyaliyo woluwo lembo'a lo lito to deheto Sina Mato lo dulahu. Lembo'a lo lito boyito to huliyaliyo lo Okinawa u titihede wolo Taiwan.
Japangi o 6.852 lo tudu wawu lito, tuheta tilanggulaliyo negara kepulauan. Mongotudu damango lonto Tilayo ode Huliyaliyo tangguliyo Hokkaido, Honshu (tudu damango), Shikoku, wawu Kyushu. Tanu 97% tanggalo datahu lo Japangi bo to wopato tudu boyito. Tudu to Japangi daadata hu'idiyo, wawu ngoolo hu'idiyo o tulu. Hu'idu haya'iyo tangguliyo hu'idu Fuji, wawu uyito hu'idu o tulu. Daata tawu lo Japangi 128 yuta lota, tuheta Japangi lowali lipu u omopulaliyo o tawu daadata to duniya. Tokyo, de uyito ibu kota lo Japangi, wawu hulo-hulo'a mowali prefektur. Tokyo Raya de uyito tangguliyo lo Tokyo wawu ngoolo kota to prefektur to palitiyo. Daata tawu lo Tokyo Raya 30 yuta lota, tuheta Tokyo lowali madala metropolitan u motanggalo da'a to duniya