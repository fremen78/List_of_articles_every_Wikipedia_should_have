Ang Hapon o Japan (日本, Nihon or Nippon), usa ka kapopud-ang nasod sa Sidlakang Asya. Nahimutang sa kasadpang Kadagatang Pasipiko, ang Hapon makit-an pa-sidlakan gikan sa Tsina, Korea, ug Rusya. Ang Hapon napalibotan sa mga katubigan nga Dagat Pilipino sa habagatang-sidlakan, Dagat sa Okhotsk sa amihanan, Dagat Hapon sa kasadpan ug sa Kadagatang Pasipiko sa sidlakan. Ang kanji nga teksto sa iyang pangalan nagpasabot nga "gikan-adlaw", mao nga kini nailhan nga "Yuta sa Nagsidlak nga Adlaw" o Land of the Rising Sun. Tokyo ang iyang kapital nga dakbayan.