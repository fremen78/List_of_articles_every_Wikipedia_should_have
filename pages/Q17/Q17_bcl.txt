An Hapon o Hapón /həpɒˈn/ (Hapones: 日本, Nihon o Nippon; Inaapod na 日本国  Nippon-koku o Nihon-koku na boot sabihun Estado kan Hapon) sarong nasyon na mahihiling sa Subangan na Asya. Nabibilog an nasyong Hapon nin mga pulo, na an apat sa pinakadakula Honshū, Kyūshū, Shikoku, asin Hokkaidō. Saro sa mga pinakamayamang nasyon an Hapon sa kinaban na bistado sa mga produktong pang-transportasyon asin elektroniks. An kabisera kaining Tokyo an pinakadakulang syudad sa bilog na kinaban.
An Hapon nabibilog nin 6,852 mga pulo o isla. Kadaklan kan mga pulo idgi puro kabukidan asin an iba mga bulkan, kaiba an pinakahalangkaw na parte kan saindang nasyon, ang Bukid kan Fuji. Pang-sampulo an nasyon na Hapon sa may pinakadakol na populasyon, na igwang 128 milyong katawo. An kagabsang Tokyo, kaiba an Tokyo sagkod an iba pang nakapalibot na prepektura, an pinakadakulang metropolitanong lugar, na iniistaran o ini-erokan nin 30 milyong katawo.
Igwa man mga pag'aadal na nagsasabi na may mga tawong nakaistar na sa mga kapuluan nin Hapon puon panahon pa nin paleolitiko.
An nasyon Hapon an ika-3 pinakadakulang ekonomiya sa kinaban puon pa kan 2012 (base ini sa nominal GDP), asin an ika-6 sa pinakadakulang naaangkat asin tagapag-angkat. Ini man kabali sa mga Nagkakasararong Nasyon , G8, asin kan APEC.


== Toltolan ==