Faststoff er en aggregattilstand eller fase karakterisert ved motstand mot deformasjon og endringer i volum. I et faststoff er molekylene pakket tett sammen og har faste plasser i forhold til hverandre.
Andre aggregattilstander er gass, væske og plasma.
I kjemi og fysikk bruker en å skrive (s), kort for solid, for å vise at et stoff er i fast form. H2O(s) viser for eksempel til vann i fast form, det vil si is.


== Form ==
Stoff i fast tilstand kan ha ulike strukturer, eksempelvis krystallform. 
Ofte vil den ordnede strukturen inneholde tomrom som gjør at stoffet i fast form har lavere massetetthet enn væskeformen av stoffet. Dette gjelder for eksempel snø og is. Det letteste faststoffet skapt av mennesker er aerogel. Dette har tettheten 1,9 mg/cm³, eller 526,3 ganger mindre enn vann.


== Eksterne lenker ==
 (en) Solids (matter) – kategori av bilder, video eller lyd på Commons