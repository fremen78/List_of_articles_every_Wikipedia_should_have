Pitara meyalo Jakati Pitara de'uwito yito jakati u wajibu to timi'idu tawu ngota, ta lola'i wawu ta buwa isilamu ta mambo. Pitara botiye ma wohi to ta wajibu mololimo to delomo hulalo puwasa meyalo hulalo ramadani.


== Ta wajibu mongohi pitara ==
Tutuliyo tutu timi'idu tawu ngota ta isilamu wajibu mongohi pitara ode batangaliyo lohihilawo, keluwargaliyo, wawu tawu to delomo tanggungjawabliyo, ta'u kekee'ingo, la'i wawu buwa.
Saarati lo ta wajibu mongohi pitara:

Tawu ngota ta woluwo meyalo limba-limbato harata wawu u'aaloliyo monto u paralu to tanggunganliyo to'u huyi wawu dulahu buka.
Wala'o ta pilotutu to dulahu diipo tilumolopo to pulito ramadani wawu tumu-tumulo lapato tilumolopo dulahu.
Lo lo'opu agama isilamu to dulahu diipo tilumolopo to pulito ramadani wawu tatapu to delomo isilamu.
Tawu ngota yilate ma tilumolopo dulahu to pulito ramadani.


== Tu'udu pitara ==
Tu'udu pitara u wohi modudu'a tapusiri lo ulama tomimbihu hadisi de'uwito damangiyo 1 sha' (1 sha'=4 mud, 1 mud=675 gr) meyalo kira-kira tutuwawuwa 3,5 liter meyalo 2.7 kg lo u'aalolo (pale, labu, binte, huruma) u he'alolo timi'idu huyi to lipu boyito (Mazhab syafi'i dan Maliki)


== Ta wajibu mololimo pitara ==
Ta wajibu mololimo pitara yito woluwo mohelu 8 (walu) lo tayadu de'uwito fakiri, misikini, amil, muallaf, hamba sahaya, gharimin, fisabilillah, ibnu sabil.
Dabo modudu'a tahuda lo ulama, pitara musti popo'udalapo ode 2 (duluwo) tayade bungaliyo de'uwito ta fakiri wawu ta misikini.