Agama Hindu (Bahasa Sanskerta: Sana-tana Dharma सनातन धर्म "Kebujuran Abadi"), wan Vaidika-Dharma ("Pangatahuan Kabujuran") adalah sabuting agama nang ba'asal matan kanak banua India. Agama ngini adalah lanjutan matan agama Weda (Brahmanisme) nang marupa'akan kaparcayaan bangsa Indo-Iran (Arya). Agama ngini dikikira'akan cungul matan tahun 3102 SM sampai 1300 SM wan adalah agama tatuha di dunia nang masih batahan sampai damini. Agama ngini agama pangganal katiga di dunia imbah agama Kristen wan Islam lawan jumlah paragap sabanyak 1 miliar ikung.
Panganut agama Hindu sapalih ganal tadapat di kanak banua India. Di sini tadapat sakira 90% panganut agama ngini. Agama ngini suah tasabar di Asia Tunggara sampai kikira abad ka-15, labih pasnya wayah masa karuntuhan Majapahit. Mulai wayah napa am agama ngini diganti'akan ulih agama Islam wan agama Kristen. Wayah ngini, mayuritas paragap agama Hindu di Indunisia adalah masarakat Bali, salain napa am gin nang tasabar di banua Jawa, Lombok, Kalimantan (Suku Dayak Kaharingan), Sulawesi (Toraja wan Bugis - Sidrap).


== Simbulisme ==
Dalam agama Hindu ada aturan tantang simbolisme wan ikonografi hagan ditampaikan dalam karya seni, arsitektur, wan pustaka nang disakralakan. Makna simbol-simbol nangitu dicantumakan dalam kitab suci, mitologi, sarta tradisi masyarakat. Suku kata om (nang malambangakan Parabrahman) wan swastika (nang malambangakan kabaruntungan) sudah barkambang (dalam sejarahnya) sabagai lambang hagan agama Hindu, sadangkan patanda lainnya nangkaya tilaka mambari ciri manganai aliran atawa kaparcayaan nang dianut. Umat Hindu juga menyangkutpautkan beberapa simbol—meliputi bunga teratai (padma), cakra, dan veena—dengan dewa-dewi tertentu.

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Referensi ==