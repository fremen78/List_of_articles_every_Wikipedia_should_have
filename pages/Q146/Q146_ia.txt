Le catto domestic (fem. catta) (Felis silvestris catus o Felis catus) es un mammifero domestic del familia Felidae, con ungulas retractile, carnivoro, de pilos dense e suave. Insimul con le can, illo es un del animales domestic le plus commun.
Illo fluctua normalmente inter le 3 e le 8 kg de peso. Alcun cattos, como illos del racia ragdoll, pote pesar plus de 8 kg. Le cattos domestic pote viver circa 15 annos si ben curate. Le catto plus longeve registrate viveva 34 annos.
Le cauda servi pro mantener le equilibrio e pote fluctuar multo in talia. Le cattos del racia Manx non ha cauda. Su dentes e patas es adaptate a su stilo de vita carnivore.
Le gestation del catta dura 55 die e illo parturi inter 2 e 6 cattones, que lacta inter 3 e 4 septimanas.
Le cattos ha un grande varietate de colores de pilos. Illos pote haber le pilos longe o curte, salvo le racia sphynx, que non ha pilos.


== Domestication del catto ==
Le catto es un animal de compania. Illo es plus independente que le can, sed tamben pote esser multo affectuose.
On debe habituar le catto al personas desde su infantia. 
Per natura le catto es un animal chassator. Le cattos de ferma vive de forma semisalvage e chassa muses e rattos, animales damnose. Multe cattos domestic occide insectos grande, rattos e parve aves per instincto.


== Historia e mythologia ==
Le catto esseva domesticate per le egyptianos circa 4.000 adC, pro le controlo de muses e rattos. Pro illes le cattos esseva sacrate, e le castigation pro occider un era le morte. Le dea Bastet era representate con capite de catto.
Non obstante, in le Medievo, on pensava que le cattos era proxime al magas, o al Satan. Durante le festas, a vices on combureva cattos vive.


== Le catto in le cultura popular ==
On dice traditionalmente que le catto ha septe vitas, novem pro le anglosaxones.

		
			
			
		
		
			
			
		
		
			
			
		
		
			
			
		


== Sensos del catto ==
Le catto ha sensos multo disveloppate, per exemplo le vista e le audito.


== Vide etiam ==
Appendice:Galeria de imagines de animales