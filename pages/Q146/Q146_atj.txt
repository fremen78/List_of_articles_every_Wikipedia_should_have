
== Manawan/Wemotaci ==


=== Mia e icinkasotc ===
Felis silvestris catus. Enko naha awesis minoc ka icinikasotc aric mitcetiwok papitoc e aicinakositcik wawatc tawok kirowe e iti mitcetiw  aniskotapeckik. Takoniw kewir e oracwetc irikik ke iskwarik ke ici pa taciketc acitc nipara ntoho kitci ki mitcisotc. Micta sakitaw e nanosinehatc apikocica kirika mantcoca. Taw minoc aka wiskat ka orowitc taw kirika mocak orowitimik ka wi taciketc. Nama orina sakitaw nipiriw e takonik kekotc ma mekwata e micta kimionik. Mocak piekoho kecpin e kiskeritak kitci mitci kicikarik aspinikotc tca nokwatam opiwi oskat kirika osita. Itakiniw nicowasaw kata ki koski pimatisiw. Kecpin peikwaw e nipotc. Mictahi kackitaw e skwatowitc kirika micta ocpikwackotiw kaie kata ki minopariho kecpin e atcitinakaniwitc nikiska e pakicik. Micta sakitaw e metowetc.


=== Mia e ici nitawokitc ===
Aci weckatc ki itawok minocak epomci itatcik iriniwok askik tapickotc kipe matisiwok micta picapiciw kirika weckatc awesisak minitok kaki pe icinkatakinitcik. Peikw ki itaw micta minoc peikon kaie naha minito ki icinkatakiniwon ekote tca epe otcitcik minocak. Mitceto pipona ki tacikowew iriniw anihi awesisa kitci niherimatc. Weckatc ki itermakiniwok minocak e kictapitisitcik osam kice manitowok eki kinowerimatcik kitci ki otcitacikemkotcik matcike kitci nanaktcitatc kice manitowok omikiamew aka kitci itartci mantcoca matci kaie apikocica.


== Opitciwan ==