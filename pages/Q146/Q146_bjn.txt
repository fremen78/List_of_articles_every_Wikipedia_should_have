Kucing disambat jua kucing domestik atawa kucing rumah (ngaran ilmiah: Felis silvestris catus atawa Felis catus) adalah sajanis mamalia karnivora matan kulawarga Felidae. Kata "kucing" rajin maampah gasan "kucing" nang sudah dimimakakan, tagal kawa jua marujuk gasan "kucing ganal" nang kaya singa wan harimau.
Kucing sudah babaur lawan kahidupan manusia paling kada matan 6.000 tahun SM, matan karangka kucing di Pulau Siprus. Urang Masir Kuno matan 3.500 SM sudah mamakai kucing gasan maugahakan tikus atawa binatang pangarat lain matan kindai nang manyimpani kulihan mangatam.
Wayah ngini, kucing adalah saikung binatang gaduhan nang pupulir di dunia. Kucing nang garis katurunannya tacatat sacara rasmi sawagai kucing trah atawa  galur murni (pure breed), nang kaya persia, siam, manx, wan sphinx. Kucing nang kaya ngini rajin dianakakan di wadah panggaduhan binatang rasmi. Jumlah kucing ras wastu 1% matan sabarataan kucing di dunia, sisanya adalah kucing lawan katurunan kambuhan nang kaya kucing liar atawa kucing kampung.


== Taksonomi wan evolusi ==

Felidae adalah familia mamalia nang berevolusi lakas banar nang babagi datu nini nang sama 10–15 juta tahun bahari wara wan tabuat singa, harimau, cougar wan banyak lagi nang lain. Dalam familia ini, kucing domestik (Felis catus) merupakan hagian matan genus Felis, nang merupakan galambang kucing halus nang baisi kikira tujuh spesies (tagantung pada skema klasifikasi). Anggota matan genus ini didapat di sabarataan dunia wan tamasuk kucing hutan (Felis chaus) matan tenggara Asia, kucing liar Eropa (F. silvestris silvestris), kucing liar Afrika (F. s. lybica), kucing gunung Cina (F. bieti), wan kucing pasir Arab (F. margarita), antara lain.
Kucing domestik panambaian diklasifikasikan sawagai Felis catus oleh Carolus Linnaeus dalam edisi ke-10 Systema Naturae-nya nang diterbitkan pada tahun 1758. Marga filogenetika modern, kucing domestik rajin dianggap sawagai subspesies matan kucing liar, F. silvestris. Hal naya maulah pamakaian istilah nang bacampur, marga kucing domestik kawa disambat lawan ngaran subspesiesnya, Felis silvestris catus. Kucing liar jua sudah disambat sawagai babagai subspesies F. catus, tetapi pada tahun 2003, International Commission on Zoological Nomenclature menetapkan ngaran gasan kucing liar sawagai F. silvestris. Ngaran nang paling umum dipakai gasan kucing domestik tetap F. catus, maumpati konvensi gasan hiwan gaduhan mamakai sinonim pamulaan (senior) nang diusulkan. Bahanu, kucing domestik disambat sawagai Felis domesticus atawa Felis domestica, kaya nang diusulakan oleh naturalis Jerman J. C. P. Erxleben pada tahun 1777 tetapi ini lain ngaran-ngaran taksonomi valid wan kada tapi dipakai dalam literatur ilmiah, marga binomial Linnaeus diutamakan. Sabuting galambang kucing liar hirang Transkaukasia suah diklasifikasikan sawagai Felis daemon (Satunin 1904) tapi damini galambang naya dianggap menjadi hagian matan kucing domestik.
Sabarataan kucing dalam genus naya babagi datu nini nang sama nang bisa haja hidup kikira 6–7 juta tahun bahari di Asia. Hubungan nang pas dalam Felidae parak tapi masih balum pasti, misalnya kucing gunung Cina bahanu diklasifikasikan (lawan ngaran Felis silvestris bieti) sawagai upaspesies kucing liar, nang kaya varietas Afrika Utara F. s. lybica.
Dibandingakan lawan hadupan, kucing kada marasani paubahan ganal salawas proses domestikasi, marga bantuk wan perilaku kucing domestik kada secara radikal balain matan kucing liar wan kucing domestik kawa banar batahan di alam liar. Kucing rumah nang sabigian dimanakakan rancak kawin silang lawan populasi F. catus liar. Evolusi tabatas salawas domestikasi naya baarti bahwa hibridisasi kawa terjadi lawan banyak Felidae nang lain, terutama kucing leopard Asia. Beberapa perilaku alami wan karakteristik kucing liar bisa haja sudah memengaruhi buhannya gasan didomestikasi sawagai hiwan gaduhan. Karakter naya tamasuk ukuran kecil, sifat sosial, bahasa tubuh nang jelas, katuju bagaya wan kapintaran relatif tinggi.:12–17 Babarapa spesies Felidae halus bisa haja baisi kecenderungan bawaan terhadap kejinakan.
Kucing baisi baik hubungan mutualistik atawa komensal lawan manusia. Dua teori utama dibariakan tentang kaya apa kucing didomestikasi. Dalam satu teori, urang singhaja mamanakakan kucing dalam proses seleksi buatan marga buhannya adalah predator dari hama. Ngini sudah dikritik sawagai kada masuk akal, marga hadiah gasan usaha kaya itu bisa haja talalu sadikit; kucing umumnya kada manggawi perintah wan bujur buhannya makan hiwan pangarat, spesies lain kaya ferret atawa terrier bisa haja tabaik dalam mengendalikan hama-hama ini.


== Referensi ==