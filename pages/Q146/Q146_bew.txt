Kucing (hurup Arab Gundul: کوچڠ) atawa mèong (hurup Arab Gundul: ميوڠ) atawa omèng (hurup Arab Gundul: اوميڠ) dalem basa Latèn disebut sebagé Felis catus ya'entu atu héwan nété' (binatang nyang nété'in anaknya) pemakan daging deri kuarga Felidae. Setilah "kucing" lajimnya ngejuntrung ke "kucing jinak", tapi bisa juga dipaké bakal "kucing gedé" kaya singa atawa macan.
Kucing uda sènggolan ama manusia sederi 5 rèbu taon SM dengen ditemuinnya kerangka kucing di Kibris. Sederi 3.500 SM, orang Mesir uda maké kucing bakal nggesu tikus atawa curut deri tempat naro hasil panèn. Wayah gini, kucing dijadiin héwan bekèn bakal piaraan.


== Ruju'an ==