Amcic (Assaɣ usnan: Felis catus) d aɣersiw asuṭad amseksum yeṭṭafaren tawacult n tserɣuda, yessemgurd-it ufgan seg zik ɣef anect-a imusnawen ɣilen d akken yusa-d seg ubeṛṛay.


== Aglam ==
Amcic d aɣersiw meẓẓiyen maca ɣas akken yettusismel deg yiwet n twacult umi qqaren imcac imeqranen akk d yizem, aɣilas d weksil, iɣersiwen-a yakk  qqaren-asen Tiserɣuda. Llan yemcac izagiren akked yemcac imegruden.
Azuk n wemcic d win yettilin gar n 4 ar 7 kg (tikwal yettawaṭ ar 10 kg), yezmer ad yidir gar 12 ar 15 iseggasen. Maca llan waṭas n yemcac yettiwden ar 20 n iseggasen.
Amcic ila (yesɛa) accaren i yezmer ad ten-yesnejbad neɣ ad ten-id-yessuffeɣ melmi i yebɣa, tinli n tmeskiwt ɣer wemcic d tin yernan (iɣelben) s waṭas n tikkal.