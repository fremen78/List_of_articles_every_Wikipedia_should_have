Martin Luther King (15 di jinnaru 1929 – 4 di aprili 1968) era nu attivista miricanu dî diritti civili. Nascìu a Atlanta, Georgia, USA e addivintau nu minìstru dâ Chiesa Battista. Travagghiau assai pî diritti dî niuri miricani e organizzau tanti manifestazzioni pulìtichi pi quantu veni ricurdatu, spiciarmenti pî soi prisintazzioni ardenti. Cunzigghiau sempri a usari li mètudi tranquilli e ligali mmeci di chiddi viulenti. Vincìu lu Premiu Nobel pâ paci ntô 1964.
Doppu stu traguardu, cuntinuava a luttari contra la miseria e la Guerra dû Vietnam. Vinni ammazzatu ntô 1968 mentri ca parrava a na manifestazzioni. Duranti li 1980ini, la sò datu di nascita, lu 15 di jinnaru, vinni ricanusciutu comu nu jornu di festa nazziunali ntê Stati Uniti. Chissu succidìu doppu na lotta longa, organizzata supratuttu dû cantanti di pop rock, Stevie Wonder, chi appi na granni canzuna di successu di stu tema.