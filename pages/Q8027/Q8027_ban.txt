Martin Luther King Jr. (embas  15 Januari 1929 – seda  4 April 1968 ring yusa 39) inggih punika pastor Kristen Baptis saking Amérika Serikat sané dados wakil pinih kasub saking gerakan swadikara krama (hak sipil) daweg warsa 1955 ngantos Ida kasédayang duk warsa 1968. Martin Luther King embas ring Atlanta, Georgia, AS. Duk warsa 1955. Ida sané mimpin gerakan wangdé nganggé bis ring Montgomery raris duk warsa 1957 Ida dados présidén sané kapertama saking Southern Christian Leadership Conference (SCLC). Sareng SCLC Ida ngentahang protés tan pakakerasan mangda nindihin gerakan swadikara krama cemeng ring AS. Duk warsa 1963 Ida nulung ngantehang démonstrasi mamargi ring Washington, genah Ida piorah baosné sané dados pinih kasub, mamurda "I Have a Dream".
Duk tanggal 14 Oktober 1964 King ngamolihang puspatha Nobél Santi krana utsahannyané mangda swadikara krama sané kalaksanayang tan panganggé kakerasan.
Martin Luther King kasédayang duk tanggal 4 April 1968 ring Memphis, Ténnessee olih James Earl Ray.


== Pustaka ==