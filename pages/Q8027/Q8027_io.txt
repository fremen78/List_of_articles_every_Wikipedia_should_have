Martin Luther King (1929 til 1968), pastoro baptista Usana, qua esis aktivisto di la movado pri homala yuro di Afrikanidi, recevis la Nobel-premio pri paco en 1964. Ilu praktikis en sua aktivismo la senviolento, inspirata da Mohandas Gandhi, quankam l'opinioni di King pri senviolento evolvis dum sua aktiveso.
King iniciale sucesis ganar suporto ne nur di afrikana Usani, ma anke kaukaziana Usani. Ma pos kelka importanta legala vinki, kande il plu enfokigis sistemala ed ekonomiala rasismo en anke la norda Usa, blanka moderemi komencis abandonar lua kampanii e King tre despopulareskis pos 1965. King asasinesis ye la 4ma di aprilo 1968 da James Earl Ray, blanka rasisto simpatiante kun Rodesia. Pro l'ocido la politikala klimato plus deterioris, tumulti eventante en multa parti di Usa. Hodie la triesma lundio di januaro esas Martin Luther King Day en Usa.
Il esis socialisto, qua anke esforcis ameliorar la stando di povri per sua Poor People's Campaign (Kampanio di Povri) kurte ante sua ocido. Ilu anke opozis la Vietnam-milito. La FBI inquestis pri lua vivo ed esforcis extorsar il.