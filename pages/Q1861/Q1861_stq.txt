Bangkok, Thaisk: กรุงเทพมหานคร Krung Thep Mahanakhon, is ju Haudstääd fon Thailound. Die ganse Noome Krung Thep Mahanakhon Amon Rattanakosin Mahinthara Ayuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit häd 164 Bouksteeuwe, in ju thaiske Skrift 95 Bouksteeuwe.
Die Noome stuud in dät Guinness Rekordbouk un hat:
Stääd fon do Ängele, groote Stääd [un] Residenz fon dät hälge Juweel fon Indra [Smaragd-Buddha], uunienniemboare Stääd fon God, groote Haudstääd fon de Waareld, aptunderd mäd njuugen wäidfulste Eedelsteene, riek an gewaltige köönigelke Palaste, do dät heemelske Heem fon dän wiergeboorene God glieke, Stääd, ju der fon Indra skoankt un fon Vishnukarm baud wuude.
Bangkok is siet 1782 ju Haudstääd fon dät Köönichriek Thailound un is mäd 8.280.925 (2010) Ienwoonere ju grootste Stääd fon dät Lound. In ju Metropolregion Bangkok woonje 14.565.547 (2010) Moanskene. Dät Nationalmuseum fon Bangkok is dät grootste in Suud-Aast-Asien.


== Sjuch uk ==
Brfxxccxxmnpcccclllmmnprxvclmnckssqlbb11116, die Noome fon n Swedsken Wänt
Hubert Blaine Wolfe­schlegel­stein­hausen­berger­dorff, Sr., die kuute Noome fon Amerikoaner mäd n Noome fon 746 Bouksteewen
Taumatawhakatangihangakoauauotamateapokaiwhenuakitanatahu, die Noome fon n Bierich in Näi-Seelound
Gorsafawddacha’idraigodanheddogleddollônpenrhynareurdraethceredigion, die fröiere Noome fon ne Boanstation in Wales
Llanfairpwllgwyngyllgogerychwyrndrobwllllantysiliogogogoch, die Noome fon ne Stääd in Wales
Do loangste Woude in Ängelsk


== Ferbiendenge ätter Buuten ==

Bangkok Stäädferwaltenge – Bangkok Metropolitan Administration (in Thai un Ängelsk)