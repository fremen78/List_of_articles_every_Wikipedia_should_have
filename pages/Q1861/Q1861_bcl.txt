An Bangkok (Thai:กรุงเทพมหานคร, กรุงเทพ) na bisto sa opisyal na ngaran na Krung Thep Maha Nakhon, (กรุงเทพมหานคร, sinasayod man na [krūŋ tʰêːp máhǎː nákʰɔ̄ːn] ( dangogon)) o kaya Krung Thep, ( listen),
kan mga lokal. Ini iyo an kapitolyo na syudad kan Tailandya asin iyo man an pinakadakulang populasyon sa 8 280 925 na 2007. 


== Pangaran ==
Sarô sa pinakahalabang pangaran kan lugar sa kina'ban an bilog asin seremonyál na ngaran kan Bangkók. Iginawad ini ni Hadìng Buddha Yodfa Chulaloke, asin tinogotan ni Hadìng Mongkut:
Krung Thep Mahanakhon Amon Rattanakosin Mahinthara Yuthaya Mahadilok Phop Noppharat Ratchathani Burirom Udomratchaniwet Mahasathan Amon Phiman Awatan Sathit Sakkathattiya Witsanukam Prasit (Thai: กรุงเทพมหานคร อมรรัตนโกสินทร์ มหินทรายุทธยา มหาดิลกภพ นพรัตนราชธานีบุรีรมย์ อุดมราชนิเวศน์มหาสถาน อมรพิมานอวตารสถิต สักกะทัตติยะวิษณุกรรมประสิทธิ์).
Ini iyo an may kahulugán sa Tataramon na Bikol na:
"Syudad kan mga Anghél, An Balakid na Syudad kan mga Daing-kagadanan, An Makangangalas na Syudad nin Siyam na Hiyás, Trono kan Hade, Syudad kan Makahading Palasyó, Istaran kan Diyos na Nanitawo, Syudad na Itinao ni Índra asin Itinugdok ni Vishnukarma".
Ginunò ini gikan sa mga suanoy na tataramon na Indian na Pāli asin Sanskrito, asin an daing-siring na katutubóng katagang Thai sana iyo an pangenot Krung o "kapitolyo". Kun isasa-alpabetong Latín an pangaran susog sa mga tataramon na ini: Krung-dēvamahānagara amararatanakosindra mahindrāyudhyā mahātilakabhava navaratanarājadhānī purīramya uttamarājanivēsana mahāsthāna amaravimāna avatārasthitya shakrasdattiya vishnukarmaprasiddhi.