Bangkok er hovedstaden og den største byen i Thailand. Krung Thep Mahanakhon er samtidig det formelle navnet på provinsen Bangkok, med 5 844 607 innbyggere i 2004 og et areal på 1 568,7 km². 
Provinsen grenser til naboprovinsene Samut Prakan, Samut Sakhon, Chachoengsao, Pathum Thani, Nonthaburi og Nakhon Pathom. Disse seks provinsene utgjør metropolområdet Stor-Bangkok på 7 758,1 km², med 14 565 547 innbyggere (2018).
Byen ligger på begge sider av elven Chao Phraya, Bangkok har offisielt 8 160 522 registrerte innbyggere (1. juli 2007), mens Stor-Bangkok-området har ca. 10 millioner. På dagtid kan dette tallet komme opp i så mye som 15 millioner, på grunn av pendlere fra andre provinser som reiser inn i byen for å jobbe.
Bangkok er en av de raskest voksende byene i verden, og har 1000 registrerte skyskrapere. Økonomien til Bangkok har de seneste årene vært på nesten lik høyde med Singapore, og er en av Sørøst-Asias viktigste økonomiske byer. Bangkok er et av verdens mest populære turistmål, med ca. 15 millioner turister innom hvert år.


== Navn ==
Byens formelle navn er Krung Thep Mahanakhon Amon Rattanakosin Mahinthara Ayuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit (th. กรุงเทพมหานคร อมรรัตนโกสินทร์ มหินทรายุธยามหาดิลกภพ นพรัตน์ราชธานี บุรีรมย์อุดมราชนิเวศน์มหาสถาน อมรพิมานอวตารสถิต สักกะทัตติยะวิษณุกรรมประสิทธิ์), som er det lengste stedsnavn i verden. Til vanlig omtales byen som Krung Thep – englenes by. Byen ble grunnlagt på handelsstedet บางกอก (Bang kok), og har beholdt dette navnet på de fleste andre språk. (บาง betyr by/landsby langs elven og กอก er en referanse til trær som produserer oliven-aktige frukter.) På thai vil ordet Bangkok være en referanse til dette stedet, eller det man kan kalle «gamlebyen» og ikke til den storbyen som vanligvis går under navnet Bangkok på andre språk.


== Klima ==


== Historie ==
Rattanakosin - senere kalt Bangkok - ble grunnlagt den 21. april 1782 for å bli ny hovedstad etter at den tidligere hovedstaden Ayutthaya ble rasert av hærstyrker fra Burma. Hovedstaden ble grunnlagt av Rama I, som var den første kongen i Chakri dynastiet. 
Bangkok ligger 40 km fra munningen av Chao Praya-elven. Moderniseringen av byen ble gjort for alvor fra 1950-tallet da de fleste kanalene som gikk igjennom byen ble tettet igjen og vestlig bebyggelse ble oppført.


== Økonomi ==
[trenger oppdatering]
Bangkok utgjør en uforholdsmessig stor andel av Thailands økonomi og verdiskaping. Med 1,5 % av arealet og 10 % av folketallet i Thailand, står Bangkok provins for 48,2 % av bruttonasjonalproduktet. Samtidig er to av tre personbiler registrert i hovedstaden, og 30,5 % av alle sykehusplasser – alle tall for 2003. 
Hele landet har de siste tjue årene gjennomgått en storstilt omstilling fra landbruk til industri og tjenesteyting, og sistnevnte næring er i stor grad konsentrert til Bangkok. Landets fremste banker og IKT-selskaper er alle lokalisert i Bangkok.
Med nesten 50 % av landets BNP, står Bangkok for en verdiskaping på anslagsvis US$ 220 mrd (2005), eller en verdiskaping tilsvarende nøyaktig 2/3 av Norges BNP samme år. I hovedstaden er inntekten (BNP) per innbygger om lag US$ 20 000, det høyeste nivået i Asia nest etter Hongkong, Singapore og småstatene i Persiagulfen.
Børsen i Thailand er lokalisert i Bangkok, og hadde 5. januar 2006 ca. 400 noterte selskaper med en markedsverdi omkring US$ 120 mrd. Tretten selskaper var i samme tidsrom på Forbes 2000-listen, hvorav også landets største bank (bangkok Bank) og energiselskapet PTT.


== Attraksjoner ==
Tempelet Wat Phra Kaew
Khao San Road – Thailands mest berømte backpackergate
Ayuthaya
Nasjonalmuseet
Kong Bhumibols fotografiske museum
Lumphini Park
Dusit Park
Chatuchak helgemarked
Baiyoke II


== Hoteller ==

I Bangkok kan man finne en rekke eksklusive hoteller. The Peninsula ble kåret til verdens beste hotel av magasinet Travel and Leisure. På andreplass lå The Oriental Hotel, som ligger like ved. Andre kjente hoteller er Shangri-La, Sofitel, Intercontinental, JW Marriott, Sheraton, The Landmark og Hilton.
Man kan også finne mange billige hoteller med relativt bra standard.


== Shopping ==
Bangkok er kjent for å være et shoppingparadis. Uansett om man er ute etter billige klokker eller dyre design-klær, finner man det i Bangkok. Fra utendørsmarkeder som selger billige kopivarer, til enorme kjøpesentre med varer fra eksklusive merker som Louis Vuitton, Emporio Armani, Gucci, Hugo Boss, Burberry og Prada. De mest kjente kjøpesentrene er CentralWorld, Siam Paragon, Siam Discovery, Siam Center, Emporium, Gaysorn og MBK. I Bangkok finner du mer enn 250 kjøpesentre og varehus. Det bygges også et ti-tall nye. 

Siam Paragon:
Siam Siam Ocean World (Sørøst-Asias største akvarium).
30-baners bowlinghall i 4. etasje.
Major Cineplex kino med 14 skjermer i 6. etasje.
Konserthall med plass til 5 000 mennesker.

CentralWorld:
Gulvareal på hele 550 000 kvadratmeter (verdens tredje største). 
Major Cineplex kino med 6 skjermer og en 24 baners bowlinghall i 7. og 8. etasje.
SFWorld kino med 15 skjermer i 7. til 9. etasje.
500 butikker.
Har daglig 150 000 besøkende.

MBK:
2 500 butikker og boder.
8 etasjer.
105 000 besøkende daglig.
De fleste kjøpesentrene finner man langs Sukhumvit Road og ved Siam Square.
Chatuchak helgemarked ligger litt lengre nord i Bangkok. Hit tar man Skytrain (BTS) til endestasjonen Mo Chit.

Tokyu:
Tokyu ligger i samme bygning som MBK. Tokyu har Mcdonald's og har merkebutikker som er litt dyrere enn MBK-butikkene. Når du tar skytrain fra Surasak går du av på National Stadium for å komme til MBK og Tokyu.


== Transport ==
En av de beste måtene å ta seg frem i Bangkok på, er med Skytrain (BTS) eller T-banen (MRT). BTS er et tolinjet, opphøyd togsystem, som har stasjoner ved alle de største kjøpesentrene i byen. Noen BTS-stasjoner er knyttet til MRT-stasjonene. Både BTS og MRT bygges nå ut med flere linjer som vil dekke flere steder i byen. Det finnes også mange bussruter i byen, men det kan være vanskelig å finne ut av hvor de går, for skiltene står som regel bare på Thai.
Veiene i Bangkok er bra utbygd med vanlige motorveier og opphøyde motorveier på nesten alle de store veiene i sentrum. Men det er likevel lange køer i morgen- og ettermidags/kveldsrushet på hverdager. Thailand har venstrekjøring.
Suvarnabhumi lufthavn (uttales So-wanna-poom) er Bangkoks hovedflyplass og ble åpnet for trafikk 28. september 2006. 
Den ligger ca. 25 km øst for Bangkok. Flyplassen kan ta imot 45 millioner passasjerer i året 
og er verdens nest største flyplass om man regner arealmessig. Kontroll-tårnet til flyplassen er på 132 m, og er dermed verdens høyeste. Når flyplassen er fullt utbygd, vil den kunne ta imot 100 millioner passasjerer årlig.
Don Muang er Bangkoks gamle hovedflyplass. Den ble stengt for passasjertrafikk samme dag som Suvarnabhumi åpnet. På det meste betjente den 38 millioner mennesker i året.
27. mars 2007 ble den igjen åpnet, men bare for innenlandstrafikk og til nærliggende asiatiske land. Dette var for å lette trafikken på den nye hovedflyplassen, som allerede nesten er full.


== Problemer ==
Mal:Refforbedrekilde
Et problem for byen er at den nå synker med ti centimeter i året. Det er blitt sagt at sammen med at havet stiger og at byen synker, vil byen ligge under femti centimeter til én meter vann innen 2025. Årsaken til dette er at byen er bygget på sumpterreng og befolkningens forbruk av vann. Grunnvannresorvarene blir tørre, og bakken blir klemt ned av vekten av alle bygningene.
Andre problemer er luftforurensning og lange køer fra de over fem millioner registrerte bilene og andre kjøretøyer som finnes i byen.


== Administrasjon ==
Bangkok er en av 76 provinser i Thailand. Byen er en av to særskilte administrasjoner,
hvor den andre er Pattaya. Bangkok er videre delt inn i 50 khet som kan sammenliknes med bydelsforvaltinger.


== Vennskapsbyer ==
 Washington, D.C., USA (1962)
 Beijing, Folkerepublikken Kina (1993)
 Moskva, Russland (1997)
 Manila, Filippinene (1997)
 St. Petersburg, Russland (1997)
 Seoul, Sør-Korea (2006)
 Ankara, Tyrkia (2006)
 Hanoi, Vietnam (2006)
 Ulan Bator, Mongolia (2006)
 Brisbane, Australia (2007)
 Milano, Italia (2007)
 Liverpool, Storbritannia (2007)
 Fukuoka, Japan (2007)
 Budapest, Ungarn (2007)
 Sydney, Australia (2007)
 Perth, Australia (2007)
 Stjørdal, Norge (2009)


== Bildegalleri ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Fotnoter ==


== Referanser ==


== Eksterne lenker ==
(en)  Bangkok hos Wikivoyage
Turistinformasjon fra thailandske myndigheter
Flyplass-informasjon (alle flyplasser) fra thailandske myndigheter