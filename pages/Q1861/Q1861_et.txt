Bangkok on Tai pealinn. Asub Chao Phraya jõe kallastel Tai lahe ääres.


== Nimi ==
Nime "Bangkok" kasutavad üksnes välismaalased. "Krung Thep" 'Inglite linn' on lühend linna täielikust tseremoniaalsest nimest, mis on ühtlasi maailma pikim kohanimi:
กรุงเทพมหานคร อมรรัตนโกสินทร์ มหินทรายุธยามหาดิลก ภพนพรัตน์ ราชธานีบุรีรมย์ อุดมราชนิเวศน์ มหาสถาน อมรพิมาน อวตารสถิต สักกะทัตติยะ วิษณุกรรมประสิทธิ์
(Krung Thep Mahanakhon Amon Rattanakosin Mahinthara Ayuthaya Mahadilok Phop Noppharat Ratchathani Burirom Udomratchaniwet Mahasathan Amon Piman Awatan Sathit Sakkathattiya Witsanukam Prasit).


== Rahvastik ==
Linnas elas 2008. aastal ametlikult 9 100 000 elanikku, kuigi tegelik arv võib ulatuda 12 miljonini. Suurimad rahvusenamused on tailased ja hiinlased. Linnas elab 250 000 mandrihiinlast, 85 000 hindut, 44 114 jaapanlast (suurim jaapanlaste populatsioon Aasias väljaspool Jaapanit), 25 000 ameeriklast, 45 000 eurooplast, 15 000 taiwanlast, 20 000 lõunakorealast, 6000 nigeerlast, 7500 austraallast, 12 000 araabia keelt rääkivatest riikidest, 20 000 malaisialast, 4000 singapurlast, 5000 filipiinlast ja 800 uusmeremaalast. 92% elanikest on budistid.


== Linnaosad ==

Bangkok on jaotatud 50 linnaosaks (khet), need omakorda 154 või 169 väiksemaks üksuseks (khwaeng).
Järgneva tabeli rahvastikuandmed pärinevad 1. aprillist 2000.

Allikas: National Statistical Office Thailand.


== Ajalugu ==
Bangkok on suhteliselt noor linn. Kuni 18. sajandini asus samal kohal väike asula Bang Makok. Aastal 1782 rajas kuningas Rama I sinna riigi uue pealinna, sest endine pealinn Ayutthaya oli sõdades Birmaga purustatud.
Linn rajati Chao Phraya jõe madalatele kallastele koos ulatusliku kanalite võrgustikuga, mistõttu Bangkokki on nimetatud ka Idamaade Veneetsiaks.


== Viited ==


== Välislingid ==