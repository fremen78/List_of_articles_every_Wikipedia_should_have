Ideograf chinek po Hanzi yw an ideografow usys dhe skrifa yethow China. Y rennir Hanzi dhe ideografow hengovek hag ideografow sempel. 
Y hyllir ranna ideografow chinek dhe bymp sort:

ideografow (ow ri tybyans): 下 = a-dhann, 上 = a-ugh
piktografow (ow ri skeusen): 月 = loor, 日 = howl
ideografow junys: 日+月 = 明 = kler
fonografow (ow ri styr dre wreydhen a rann fonetek)
r.e.: 女 (gwreydhen: ‘myrgh’ + 马 (elven fonetek ‘ma’ (margh) = 妈 ‘mamm’)
ideografow chevisys: rag ri tybyansow tybel
r.e.: 象(olifans) ynwedh yw usys rag “haval dhe”

Fonografow yw a-dro dhe 90% a'n ideogramfow usys hedhyw. Yma a-dro dhe 56,000 a ideografow Hanzi kovadhys, re anedha nag yw usys hwath. Res yw nebonan aswon a-dro dhe 3,000 a ideografow dhe redya paper nowydh Chinek, ha'y kwaytir tus chinek dyskys dhe aswon a-dro dhe 7,000 anedha yn kresek. 
Sempelhes veu an ideografow yn Repoblek Pobel China yn  1950 wosa devdhyans Mao Zedong. Usys yw an fordh sempelhes yn Singapour ynwedh, mes Taywan a wra devnydh a'n fordh hengovek. 
Kanji yw an hanow res dhe ideografow chinek usys yn system skrifa Nihonek. 
Dhe wul ideografow chinek, res yw kowlwul an strokasow pyncella yn array arbennik. An golinyans a-is a dhiskwedh fatel wul pymp ideograf. Kalligrafieth yw art meurgerys yn China, hag yn fenowgh y hyyir gweles tus y'n stret ow praktysya aga halligrafieth war baper po gan dowr ha skubyllen.