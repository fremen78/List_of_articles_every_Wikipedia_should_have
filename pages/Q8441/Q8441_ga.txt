Is duine fásta fireann é fear, i gcontrárthacht le duine fásta baineann, ar a dtugtar "bean". Is é an focal is minicí a thugtar ar dhuine óg fireann ná buachaill.


== Comharthaí sóirt ==
Is dual don fhear i bhfad níos mó clúimh a bheith ar a chorp ná ar chorp na mná. Go háirithe, bíonn clúmh ag fás ar aghaidh an fhir freisin, nó féasóg.
Ón taobh eile de, is minicí don fhear folt gruaige a chinn a chailleadh agus é ag dul anonn san aois.
Bíonn an fear ar meán níos láidre agus níos airde ná an bhean.
Is iad baill ghiniúna infheicthe an fhir ná an bod agus na magairlí. Sna magairlí a tháirgeann sé a chuid síl, agus é ag sá an bhoid isteach i bhfaighin na mná le linn na comhriachtana leis an síol a scaoileadh.