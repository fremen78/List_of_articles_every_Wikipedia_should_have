Een vint is e mens van 't mannelik geslacht. E typische vint hèt karyotype 46 XY, of m.a.w. 46 chromosoomn, woarounder één X- en één Y-chromosoom. 


== Kenmerkn van e vint ==


=== Primaire geslachtskenmerkn ===
Penis met an 't ende de eikel. De penis kan een erectie krygn woadeure dat 'n rechte komt te stoan.
Scrotum (balzak) mè doarin de teelballn en byballn
Prostoat
Zoadleider
Zoadbloasjes
Kliere van Cowper


=== Secundaire geslachtskenmerkn ===
Mêer hoar ounder d'oksels, schoamstreke, oanzichte, borst en ip de ledemoatn
Adamsappel die ipvalt
Zwoare stemme (board in de kele)
Sterke bot- en spierountwikkelienge


== SRY-gen ==
De eignlikke mannelikheid wordt verôorzakt deur et SRY-gen (Sex determining region Y) ip et Y-chromosoom. Azô bestoan der vintn die genotype XX hèn, moa één (of mêerdere) van die X-chromosoomn bevat et SRY-gen, die makt da de persoon in kwestie e vint is. Normaliter hèn X-chromosoomn gin SRY-gen, moa 't komt deurda da gen deur chromosomoale translocatie verschoven is van plekke tusschn twêe chromosoomn. Ommegekêerd zyn der vrouwn met XY die e defect of gin SRY-gen hèn. Et product van et SRY-gen noemn ze de TDF, of de testis determining factor. Menschn met et syndroom van Klinefelter hèn e karyotype van 47 XXY (of 2 X-chromosoomn en 1 Y-chromosoom).