O zoroastrismo yera a relichión oficial en una etapa de l'Imperio Aquemenida y en l'Imperio Sasanida. Ye basada en a doctrina predicada por Zoroastres en Irán. Actualment encara tien siguidors, os ditos parsis.
L'Avesta ye o conchunto de libros sagraus d'ista relichión, encara que nomás se conserva que una cuarta parti de l'orichinal.
O zoroastrismo ye una relichión monoteísta que substituyó lo politeísmo d'os pueblos indo-europeus d'a rechión por un dualismo: o esprito d'o Mal u Angra Mainyu y o Gran Sinyor u Ahura Mazda (encara que tot proviene d'o Creyador). Os dos tienen os suyos correspondients seguidors, a sobén divinidaz anteriors liucherament transformadas. Luitan eternament por o dominio d'o mundo y sobre tot por convencer a lo ser humán, o solo con libertat ta poder dicir, ta que siga una doctrina u una atra. Iste combate rematará a la fin d'os tiempos con o triunfo d'o bien y con una purificación cheneral, muertos incluyius.
L'hombre ha de continar en a suya vida con os principios d'o bien, caracterizaus por a piedat y l'orden. Cuan muera será chuzgau seguntes as suyas accions y vivirá en un o paradiso u en un infierno dica la gran luita final.
O zoroastrismo mantiene restas de l'antiga relichión iraní, como por eixemplo os sacrificios y o papel central d'o fuego y a luz en a suya liturchia. O sacerdocio y a machia tienen poca importancia comparau con atras relichions.
En La Flor de las Ystorias d'Orient bi ha una chicota mención a l'antiga relichión zoroastrica d'os persas:


== Vinclos externos ==
 Se veigan as imáchens de Commons sobre o zoroastrismo.