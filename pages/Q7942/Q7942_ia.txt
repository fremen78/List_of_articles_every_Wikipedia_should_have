Calefaction global es le accrescimento del temperatura medie del oceanos e del aere presso le superficie del terra post que le fin del seculo 19 e su continuation projectate. Le temperatura global del superficie accresceva 0.74 ± 0.18 °C (1.33 ± 0.32 °F) durante del seculo de 1906 a 2005. Le Gruppo International re Cambio del Climate (IPCC) conclude que gases estufa anthropogenic es responsabile pro le majoritate del accrescimento del temperatura medie post le medietate del seculo 20, e que phenomenos natural (como variation solar e vulcanos) causava un effecto calefaciente de tempores preindustrial usque a 1950 e un effecto frigidante postea. Iste conclusiones basic ha essite appoiate per plus que quaranta societates scientific e academias de scientia, inclusive de tote le academias national de scientia del paises major industrial.
Le projectiones del modello del climate summarisate in le reporto ultime del IPCC dice que le temperatura medie del mundo probabilemente crescera un additional 1.1 to 6.4 °C (2.0 to 11.5 °F) in le seculo 21. Le incertitude de iste estimation deriva del usage de modellos con nivellos differente de sensitivitate del climate, e le usage de differente estimationes del emissiones del gases estufa in le futuro. Altere incertitudes include como calefaction e altere cambios variara inter regiones in differente partes del globo. Ben que le majoritate de studios se focalisa in le seculo 21, calefaction esse expectate que continuar in le annos ultra 2100 (mesmo si le emissiones cessa totalmente) gratias al capacitate de energia in le oceanos e le duration que anhydride carbonic pote durar in le atmosphera.
Le accrescimento del temperatura medie del mundo causara le elevation del nivello del mares, e cambiara le quantitate e le modello del precipitation, inclusive de un extension de regiones de deserto subtropical. Altere effectos probabile include contraction arctic e le emission del methano arctic, le deforestation del foreste del Amazona e de forestes boreal, accrescimento in le intensitate de eventos de extremos meteorologic, cambios de rendimentos agricultural, cambios in routes de commercio, contraction de glacieros, extinction de plure species, e expansion del extension de vectores de maladias.
Le politica del calefaction global continue re le responsa appropriate al calefaction global. Le optiones plus promovite es mitigation pro reducer emissiones; adaptation pro reducer le damno causate per calefaction; e plus speculative, geoingenieria pro inverter calefaction global. Le majoritate de governamentos ha signate e ratificate le Protocollo de Kyoto con le scopo de reducer emissiones de gases estufa. Un successor al prime protocollo essera conscribite al convention COP15 in decembre 2009; a que il esse expectate que esser consentite per le majoritate del signatores del convention de Kyoto.


== Referentias ==