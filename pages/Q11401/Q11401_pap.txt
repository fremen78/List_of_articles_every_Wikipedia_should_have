Hip Hop, tambe konosi komo músika rep (ingles: hip-hop music), ta un género di músika i tipo di movementu kultural ku a inisiá den dékada setenta di siglo binti na New York, den bario di Bronx. E ta lanta na mes momentu den e barionan di residente afro-merikano i afro-karibense na algun siudat grandi di Merka. E músika ta konsisti di un ritmo musikal ku ta kompaña rep, un lenguahe ritmiko ku ta rima i ta wòrdu kanta lihe. E letra di kantikanan hip hop ta trata mas tantu e bida urbano den e siudatnan grandi. Tambe hip hop sa hasi uso di estilonan musikal di músika pop, manera disko i reggae.


== Epoka di Oro ==
Ta referi na e periodo entre 1985 i komienso di añanan nobenta komo e époka di oro di hip hop. E tabata karakterisá pa su diversidat, kalidat, inovashon i influensia. E artistanan mas produktivo durante e époka aki tabata Public Enemy, LL Cool J, Run-DMC, KRS-One i deBoogie Down Productions, Eric B. & Rakim, De La Soul, Beastie Boys, A Tribe Called Quest i Jungle Brothers.