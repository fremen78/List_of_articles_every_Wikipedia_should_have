Reps aba hiphops, hiphuops īr puopolēriuosės mozėkas žonros. Atsėrada aple 1970 m. Niujorkė (JAV), Pėitū Bronksa prīmiestie terp afroamerėkėitiu. Repa sodara rėmoutė, i eilės panašė tekstā, čentā (skandoujama 1–3 garsū deklamacėkė), alektruonėniu tembru akompaniments (onglėškā: funky), breiks (šuokis). Karaktuorėngs repa elements – kūna ė ronku kampoutė kostesē.
Žīmiausēs XX o. reperēs svietė skaituomė: Grandmaster Flash, Afrika Bambaataa, Run DMC, The Beastie Boys, Salt‑N‑Pepa (pėrmuojė muotrėšku repa gropė). Devėnta dešimtmėtė pabėnguo atsėrada agresīviu, pėktū tekstu atšaka – gangsteriu reps so žīmiausēs mozėkontās MC Hamer, Tupac Shakur. XXI o. reps bova tuoliaus veikams kėtū žonru. Šėta omžiaus žīmiausė̄jė īr Dr. Dre, Eminem (pėrms kaukazėitiu rasės solo repa mozėkonts), Puff Daddy, Notorious B.I.G., Missy Elliot, Snoop Doggy Dog, D‑12, OutKast.
Lietovuo siekmingiausė repa gropė skaituoms G&G Sindikatas īr. Žemaitėškā repoujontiu mozėkontu ė kuolektīvu mažā. Ėš pruofesionalē repa dainės irašiosiu īr Meškaragis, Mants Stuonkos, ale kėtė žemaitē repou lietovėškā, neretā so daug rosėšku kēksmū (JBC), aba švedėškā (Silvana Imam).


== Galerėjė ==

		
			
			
		
		
			
			
		
		
			
			
		
		
			
			
		
		
			
			
		


== Šaltenē ==