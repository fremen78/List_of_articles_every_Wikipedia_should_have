Le Hip hop o rap es un genere del musica que originava in le communitates african-statounitese e hispanic-statounitese in Bronx, New York City, Statos Unite le annos 1970. Le hip hop emplea le rapping, quand le parolas es parlate con rhythmo e accompaniamento musical. Le accompaniamentos veniva del sampling (prender un extracto) del cantos altere, synthetisatores, machinas del batteria o beatboxing (imitation vocal de un batteria).
Hip hop veniva de un movimento cultural de hip hop, un subcultura del communitates urban interior. Le musica era un aspecto del cultura; alteros includeva break dancing e graffiti. Le musica era influentiate specialmente per funk e disco. Post le popularitate del canto Rapper's Delight per The Sugarhill Gang in 1979, le genere comenciava reciper attention plus vaste. Le annos 1980, le genere se diversificava a multe subgeneres, scenas regional, inclusive West Coast hip hop e East Coast hip hop, e scenas in paises altere. Le artistas del gangsta rap discuteva lor vitas violente in le urbes interior e political rap adressava problemas politic e social. Subgeneres hybride se emergeva, inclusive rap rock/metal e jazz rap. Post 2005, hip hop alternative deveniva un stilo popular e multe artistas de musica pop incorporava influentias del hip hop.


== Referentias ==