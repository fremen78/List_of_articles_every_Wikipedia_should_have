Citrus L., 1753 el ze un zènaro de angiosperme de ła fameja Rutaceae (sotofameja Aurantioideae).
I ze tuti grandi arbusti o àlbere senpreverdi che i riva a 5–15 m de altura. I fruti i ze fragranti e ła majorparte i ze pieni de sugo. I contien na larga persentuałe de àsido sìtrego che ła ghe da ai fruti el caratarìstego odor e saor a-strenzente. I ze anca òtime fonti de vitamina C.
Se pensa che i gàpia avesto orìzane in Azia tropegałe e subtropegałe.


== Orìzane e distribusion ==
Cofà tuti i agrumi, i Citrus i ga orìzane da l'Azia sudorientałe, a sud de l'Himalaya (India, Pakistan, Birmania) fin a ła Cina Meridionałe, Thailandia, Malaysia, Fiłipine e Indonèzia. De ste zone, ła ze l'Ìndia cheła co pì forme selvàdeghe.
La so cultivasion ła ze scumisiada sirca 3000 ani fa, inisialmente par ricavar profumi e par fini ornamentałi, e de sevente par prodùzare fruti comestìbiłi. Atualmente el ze cultivà soratuto inte l'àrea mediterànea, in Mèdio Oriente, in Braziłe, in Flòrida, Całifornia, Caràibi, ma anca in Sudafrica, Mozanbigo, Austràlia, oltre che par òvio anca inte łe zone aziàteghe de orìzane.


== Tasonomia ==
El zènaro Citrus el ga drento łe seventi spece:

Citrus assamensis R.M.Dutta & Bhattacharya
Citrus aurantiaca Swingle
Citrus aurantiifolia (Christm.) Swingle - Limetara
Citrus × aurantium L. - Naransara amara
Citrus australasica F.Muell. - ła produze:caviałe de limon o finger lime
Citrus australis (A.Cunn. ex Mudie) Planch. - Limonara australiana, gympie
Citrus cavaleriei H.Lév. ex Cavalerie
Citrus garrawayi F.M.Bailey - Limetara del Monte White
Citrus glauca (Lindl.) Burkill
Citrus gracilis Mabb.
Citrus halimii B.C.Stone
Citrus hystrix DC. - Limetara kaffir o combava
Citrus indica Yu.Tanaka
Citrus inodora F.M.Bailey
Citrus japonica Thunb. Kumquat
Citrus junos Siebold ex Tanaka - Naransara juzu
Citrus khasya Markovitch
Citrus latipes (Swingle) Yu.Tanaka - Papeda de Khasi
Citrus limon  (L.) Osbeck - Limonara
Citrus lucida (Scheff.) Mabb.
Citrus maxima (Burm.) Merr. - Pomełara
Citrus medica L. - Cedrara (Sedrara)
Citrus mitis Blanco
Citrus nobilis Lour.
Citrus paradisi Macfad. - Ponpelmara
Citrus polyandra Yu.Tanaka
Citrus × polytrifolia Govaerts
Citrus reticulata Blanco - Mandarinara
Citrus sinensis (L.) Osbeck - Naransara dolce
Citrus swinglei Burkill ex Harms
Citrus trifoliata L. - Naransara trifojada
Citrus warburgina F.M.Bailey
Citrus wintersii Mabb.
ibridasion de no serta cołocasion

Citrus × aurantium bizzarria - naransa Bizzarria
Citrus × bergamia - bergamoto
Citrus × clementina - clementina
Citrus × floridana - incrozo intrà Citrus maxima e Citrus japonica
Citrus × ichangensis - limon limeta
Citrus × latifolia - limeta persiana
Citrus × limettoides - limeta dolse de Palestina
Citrus × lumia - lumia
Citrus × microcarpa - całamondin - incrozo intrà Citrus reticulata e  Citrus japonica
Citrus × myrtifolia - chinoto
Citrus × tangelo - mapo.
Citrus × tangerina - mandarin tanzerino
Citrus × unshiu - mandarin satsuma
Citrus × volkameriana - limon volkameriano
Citrus × monstruosa  - Ponpía de Siniscola


== Cultivasion ==
Dal momento che łe àlbare del zènaro łe se ibridiza racuanto fàsiłe, tute łe àlbare cultivae łe ze produzeste incalmando łe vołeste cultivar in piante prozenidore sełesionae par ła rezistenza a łe małatie e par ła rusteghità.
Łe àlbare del zènaro Citrus no łe riese sofrire zeneralmente łe zełae invernałi, solché poche ibridasion łe ze bone de sofrir tenperadure soto el ponto de zeło (0 °C) ma no łe produze fruti de cuałità. Łe àlbare in cuestion łe crese ben inte on clima sołivo e ùmido costante, co na bona irigasion. Siben łe sìpia  latifoje, łe ze senpreverdi e no łe perde mai łe foje.
Łe àlbare łe fiorise in primavera e i fruti i vien fora poco dopo. I fruti i taca madurar in autuno o inte el scumìsio de l'inverno, dipendendo da la spece, e el so sugo el tende indolsirse co ła madurasion.
Racuanti amadori i cultiva spece nane in pitaro o sere ("orànzerie" o "limonare") inte łe àree andove ze masa fredo par cultivarle a sieło seren. Un clima justo, un justo inrajamento sołivo e na fonte de àcua coriva i ze nesesari par produre e far madurar i fruti.


== Dòpari ==
Na spece doparada in profumaria par łe so note fresche de testa el ze el bergamoto (Citrus × bergamia Risso et Poiteau).
Sta spece se ła vegnese cultivada inte ła provincia de Rejo Całàbria (Itàlia), sevendo łe regołaminti de on disiplinar de produsion, ła godaria del màrchio DOP ((IT) Denominazione di Origine Protetta) istituio da ła Comunità eoropea par łe so partegołari caratarìsteghe.
I fiuri de łe piante de ciuciae da łe ave e de consevensa ghe se połe ricavar bon miełe profumà, parché el zènaro Citrus el ze fato da bone piante mełìfare e de intarese aviculturałe.


== Voze corełae ==
Agrumi


== Bibliografia ==
(EN) Swingle W.T., Reece P.C., The botany of Citrus and its wild relatives, in W. Reuther, H. J. Webber, and L. D. Batchelor [eds.], The citrus industry, vol. 1, History, world distribution, botany, and varieties, Berkeley, California, USA, University of California, 1967,  pp. 190–430 (archivià dal URL orizenałe il 1º settembre 2013).
(EN) Velasco R., Licciardello C., A genealogy of the citrus family, in Nature Biotechnology, vol. 32, nº 7, 2014,  pp. 640-642, DOI:10.1038/nbt.2954.
(EN) Guohong Albert Wu, Javier Terol e Victoria Ibanez, Genomics of the origin and evolution of Citrus, in Nature, 7 de febraro 2018, DOI:10.1038/nature25447. entrada l'8 de febraro 2018.


== Notasion ==


== Altri projeti ==

 Wikimedia Commons el detien imàjini o altri file so Citrus
 Wikispecies el detien informasion so Citrus
  el detien schemi gràfeghi so 


== Linganbi foresti ==
(EN) CitrusEnçiclopedia Britannica, Encyclopædia Britannica, Inc. 

(EN) Citrus Pagescitruspages.free.fr.
- a comprehensively illustrated website with descriptions and uses of over 400 varieties of Citrus.