Sitrusslekta (Citrus) er ei planteslekt i rutefamilien som særleg er kjend for sine mange sitrusfrukter. Medan ho stammar frå tropisk Asia, blir plantar frå slekta no dyrka i ei rekkje varme land. 
Slekta omfattar buskar og mindre tre. Blada er oftast heile, lêraktige, skinande grøne og sit på ein ofte vinga bladstilk. Blomane er kvite eller raudlege, velluktande og har mange pollenberarar som sit i grupper. Frukta er eit saftig bær med tjukt skal, mange rom («båter») og ofte mange frø. Plantane har mange oljekjertlar i blad, bark og fruktskal. 
Dyrkinga av sitrusartar er mange tusen år gammal, og det har derfor vore svært vanskeleg å utreia avstamninga for dei dyrka formene.


== Artar ==
Sitrusslekta har ei rekkje medlemmer, mange av dei hybridar mellom ulike typar. Nokre av det ein reknar som ublanda artar er:

Citrus crenatifolia, frå Sri Lanka
Citrus mangshanensis, frå Hunan i Kina
Citrus maxima – pomelo, frå Malayarkipelet
Citrus medica – sukatsitron, frå Sør-Asia
Citrus reticulata – mandarin, frå Kina
Citrus trifoliata, frå Korea og tilstøytande område i Kina (ofte skild ut som Poncirus)
«Australian limes» frå Australia og Ny-Guinea
Citrus australasica
Citrus australis
Citrus glauca
Citrus garrawayae 
Citrus gracilis
Citrus inodora
Citrus warburgiana 
Citrus wintersii 
Clymenia sp.
Citrus japonica, kumquat, frå Aust-Asia (av og til skild ut til 4–5 Fortunella-artar)
Papedas
Citrus halimii  frå Thailand og Malayahalvøya
Citrus indica frå Sør-Asia
Citrus macroptera frå Indokina og Melanesia
Citrus latipes frå Assam, Meghalaya, Burma


== Kjelder ==