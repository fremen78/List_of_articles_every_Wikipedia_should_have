Jeruk nyaéta salah sahiji ngaran bungbuahan anu eusina ngan sababaraha pasi.
Jeruk numutkeun sajarahna tumuwuh mimiti di Asia nyaéta Cina
dipercaya minangka tempat mimiti jeruk tumuwuh.
Saprak ratusan warsih, jeruk geus tumuwuh di Indonésia boh sacara alami boh dibudidayakeun. 
Pepelakan jeruk anu aya di Indonésia nyaéta titilar urang Walanda anu ngadatangkeun
jeruk amis sarta keprok ti Amérika sarta Italia. 


== Jenis Jeruk ==
Jeruk Bali nyaéta jeruk sagedé hulu eusina bodas, mindeng pisan urang ngadahar jeruk bali sabab waktu dipesek papait cangkangna sok nyerep ka jero, sangkan leungit paitna sanggeus dipesek saméméh didahar kudu dipoé heula salila 3 jam.
Jeruk Garut nyaéta jeruk sagedé peureup kaluaran Garut, cangkangna ti luar rada karadak.
Jeruk lémon nyaéta sabangsa jerul mipis sagedé kaléci sok dipaké ngahaseuman bungbu saté.
Jeruk mipis nyaéta jeruk haseum pisan sagedé indung suku, sangkan teu térh péot jeruk mipis kudu mindeng dikeueum dina cai.
Jeruk pandan nyaéta sabangsa Jeruk Bali anu eusina beureum.
Jeruk siem nyaéta jeruk anu hésé dipesékna lamun rék didahar dibeulah dua heula, diarah caina wungkul.
Jeruk purut nyaéta sabangsa jeruk haseum leutik, cangkangna leutik sok dipaké bungbu saté.
Jeruk Cikonéng nyaéta Jeruk Pandan anu eusina aya nu beureum jeung konéng.


== Mangpaat Jeruk ==
Mangpaat pepelakan jeruk minangka kadaharan buah seger atawa kadaharan olahan anu miboga vitamin anu hadé pikeun kasehatan, salah sahijina ngubaran barusuh.
Di sawatara nagara geus diproduksi minyak tina kulit sarta siki jeruk, gula tétés, alkohol sarta pektin tina buah jeruk anu di piceun. Minyak kulit jeruk dipaké pikeun nyieun minyak seungit, sabun seungit, inuman sarta pikeun campuran kuéh.
Sawatara jenis jeruk kawas Jeruk mipis dimangpaatkeun minangka ubar tradisional nurunkeun panas, sarta ngubaran radang dina mata. 


== Galeri ==

		
			
			
		
		
			
			
		
		
			
			
		
		
			
			
		


== Rujukan ==