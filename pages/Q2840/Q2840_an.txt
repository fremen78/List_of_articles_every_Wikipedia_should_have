Advertencia: Biquipedia no ye un consultorio medico. 
Si creye que aprecisa d'aduya, por favor consulte con un profesional d'a salut.

A gripe ye una malautía infecciosa que afecta a las aus y os mamifers, prevocata por o virus ARN d'a familia d'os ortomixoviridos (os virus d'a gripe). O nombre "gripe" deriva d'o francés gripper ("agafar de golpe") u de l'alemán suizo grüpen ("tremolar de fredor u de fiebre"). Un nombre alternativo, influenza, deriva d'o italiano influenza, que significa "influencia". En os humans, os simptomas habituals d'a malautía son arizons, fiebre, farinchitis, dolors musculars, mals de capeza sebers, tos, fatiga y malestar cheneral. En os casos mas grieus, a gripe prevoca pneumonia, que puet resultar fatal, especialment en os ninos y a chent gran. Encara que a sobén se puet trafucar con un resfriato, a gripe ye una malautía muito mas grieu y ye prevocata por un tipo de virus diferent. A gripe puet causar ansias y gomitos, mas que mas en os ninos, pero istos simptomas son mas caracteristicos d'a malautía no relacionata d'a gastroenteritis, que a vegatas ye dita "gripe estomacal" u "gripe d'as 24 horas".


== Pandemias ==
As cinco zagueras pandemias bi han estato por un virus d'a Cepa A, fiendo mortaleras en paises de cuasi tot o mundo.

1900-1901: A(H3N8).
1918-1919: A(H1N1) (gripe espanyola) mortalera de 50 a 100 millons de muertos.
1957-1958: A(H2N2) (gripe asiatica) mas de 70.000 muertos.
1968-1969: A(H3N2) (gripe de Hong Kong) mas de 47.000 muertos.
1977: A(H1N1) (gripe rusa).
2009-: A(H1N1) (gripe A).
As tres zagueras pandemias son orichinarias d'Asia, pasaron en primeras ta occident y dimpués a America.


== Se veiga tamién ==
Gripe espanyola.
Gripe aviar.
Gripe A.


== Referencias ==


== Vinclos externos ==
 Se veigan as imáchens de Commons sobre Influenza.