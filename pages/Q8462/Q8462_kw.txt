Hembronkyer breselek ha fether Turko-Mongolek o Timur. Henwyn erel ragdho yw Timur Lang po Timur Lenk dhyworth an Persek Timür-i lang, “Timur Gloppek”) 10 Ebrel 1336 - 17 Hwevrer 1405.
Y hrysir y vos genys yn Kesh, Transoxiana, yn Asi kres. Ev a dhallathas der unya lothow Turko-Mongolek an ranndir na, ha mos yn-rag dhe fetha rann vras a Eurasi, ow trehevel emperoureth ha'y fenncita yn Samarkand.
Ynter 1370 ha 1372, ev a hembronkyas dew gaskyrgh dhe'n gogledh a venydhyow T'ien Shan. Yn 1381 ev a gemeras Herat (yn Afghanistan hedhyw). Ynter 1382 ha 1405 y luyow a dhrehedhas bys dhe Delhi ha Moskva, ow kemeres tiredhow owth ystynna a venydhyow an T'ian Shan yn Asi kres dhe venydhyow Taurus yn Anatolia, Turki. 
Kemerys veu Baghdad yn 1401. Yn gwenton 1402, ev a fethas an Emperourieth Ottoman yn batel ogas dhe Ankara, ha synsi an Sodon Bāyāzīd I avel prisner. Ev a verwis drefen dises yn Otrar, ha pareusi rag kaskyrgh erbynn China.
Konsidrys ywa avel gorour kenedhlek yn Pow Ousbek.