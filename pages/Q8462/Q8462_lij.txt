Tamerlan (perscian Tīmūr Lang, propr. "Timur o rango"). - Sovran turco de l'Axia Centrâ (Kish, Samarcanda, 1336 - Otrār 1405). 


== Vìtta ==
O començò e so conquiste in Transoxiaña e inta Corasmia (1360 circa), e inte 'n trentennio o l'ocupò a Perscia, l'Iraq, l'Anatolia, l'Ærminnia e a Zorzia, parte da Sciria e de l'India. A Angoa, in battaggia campâ, o batté e cattuò (1402) o surtan ottoman Bāyazīd I, arestando temporaniamente l'asceisa vittoiosa da potença ottomaña. 
Queste conquiste, fra destruçioin e strage immane, creon a figua, penetrâ da pœu inte l'Occidente, do Tamerlan superbo e sanguinaio tiranno, quæxi incarnaçion de sfrenâ barbaie: in realtæ questo guerê implacabile o fu ascì protettô de poeti e artisti. Sotto de lê a so capitâ, Samarcanda, a l'ebbe una scioitua monumentâ, e scin a ancœu un di so ciu conspicoi monumenti a l'è a tomba do Tamerlan (gūr-i amīr). 
O so immenso impeo o no tardò a fraçionâse: i so diretti descendenti, i Timuridi, tègnan pe circa un secolo a Transoxiaña e a Perscia orientâ; un so nevo, Bābur, o fondò l'impeo moghūl in India.


== Âtri progètti ==

 Wikimedia Commons a contêgne di files in sce Tamerlan