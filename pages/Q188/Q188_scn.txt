La lingua tidesca (o Tudiscu) (die deutsche Sprache pi tidescu) veni parrata nta quarchi paisi, supratuttu la Girmania, l'Austria, la Svìzzira, Liechtenstein e Lussimburgu. S'attròvanu autri gruppi nichi nt'autri paisi, p'asempiu, ntê Stati Uniti, l'Italia e la Francia.
Lu tidescu fa parti dî lingui girmànichi è pi tanti rispetti assumigghia la lingua ulannisi e puru la lingua nglisi. Assai dû vucabbulariu cchiù basicu dû tidescu e dû nglisi hannu tutti dui la stissa pruvinenza, ma la grammatica dû tidescu è nanticchia cchiù cumpricatu.

P'asempiu, li verbi ausiliari o li particìpi si mèttinu â fini di na frasa.
Ppi piaciri nutati:

«M'arrubbaru la mè màcchina»
(Someone has stolen my car pi nglisi);
si traduci:

Man hat mein Auto gestohlen
(â littra: Quarchidunu havi la mia màcchina arrubbatu, o Someone has my car stolen, l'angrisi è na lincua simili a chidda tidesca).

Stu sistema dunni si metti lu verbu ntra na riga si sequi puru ntâ lingua ulannisi, p'asempiu:

Men heeft mijn auto gestolen,
ma tanti voti ntra na riga longa, unni s'attrova lu verbu ausiliari pi tidescu è cchiù luntanu ancura dû verbu principali dunni si cci trova nnâ lingua ulannisi.


== Autri pruggetti ==
 Wikipedia hava n'edizzioni 'n lingua tidesca