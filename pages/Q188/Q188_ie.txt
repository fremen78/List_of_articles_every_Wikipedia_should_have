Li lingue german es un lingue important in Europa e un lingue majori in li munde. Li lingue german es format de mult dialects e pro to li lingue oficial es li alt-german (ger. Hochdeutsch) quel esset creat quam lingue comun del sudic area germanofonic. On posse delimitar it del lingues bass-german (ger. Plattdeutsch o Niederdeutsch).
German ha quar casus, es tre flectiv e ha un vocabularium relativ grand. It es tre parent con li lingues nederlandesi, angles e con li yiddic.


== Classification ==
Li german es un lingue indo-europan e apartene al gruppe germanic occidental del lingues germanic. Li lingues germanic es traditionalmen subdividet in tri branches: nord germanic, ost germanic e west germanic. Li unesim de ti-ci branches survive in li movern danesi, svedesi, norvegesi, faroesi e islandesi, omnes descendente del antiqui nordic. Li lingues germanic ost es nu extintet, e li gotic es li unic lingue de ti-ci branche quel survive in textus scrit. Li lingues germanic west, totvez, ha suffret un extensiv division dialectal e es nu representat in lingues modern quam li anglesi, li germn, li nederlandesi, li yiddic, li afrikaans e altri.