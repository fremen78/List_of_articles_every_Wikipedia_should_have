Talmant (assaɣ ayman: Deutsch) d yiwet n tutlayt Taǧermant tutrimt igan d yiwen n ufurk seg twacult n tutlayin tihendurupyin, Talmant tettumeslay s talɣa tagejdant deg Uruppa talemmast anda i tga d tutlayt tamaddudt n Tegduda n Lalman tadukklant  d tegduda Tutrict d umazan n Liechtenstein akken daɣen i tga d yiwet seg kuẓ (4) n tutlayin tinamurin n Teswist d yiwet daɣen seg 3 n tutlayin timaddudin n tdukt n Luxembourg yakk d yiwet seg tutlayin timaddudin n Tgelda n Biljik (Tamɣiwent yessawalen Talmant n Biljik) yakk d tutlayt tamaddudt deg tama n unẓul n Tyrol id yezgan deg ugafa n tegduda n Italy, yakk d tutlayt n tadersi Jutland n unẓul yeṭṭafaren tamurt n Danmaṛk 
Tutlayin tiǧermanin n umalu n iden am Tefrikanist d Tehullandit d Tegnizt d Tefrist d Telmant taddayt d Tyidict d gid-ak yakk yettemcabin s waṭas ar Telmant akken daɣen yella kra wemcabi s tfesniwin yemgaraden yakk d Tdanict d Tnerwijt d Teswidt yeṭṭafaren afurk agafay n tutlayin tiǧermanin 
Talmant d tutlayt Taǧermant tis snat deg wemdan n imsawalen seld n Teglizt
Talmant d yiwet gar tutlayin timadlanin timeqranin acku tga d tutlayt tayemmat i wugar n 100 n imelyan n yemdanen deg umadal, akken i tga d tutlayt tamezwart deg tiddukla n Turuft akken daɣen i tga d tutlayt tis snat (s tezfi yakk d Tefrensist) seld n Teglizt ayen ara ad tt-yeǧǧen d tutlayt tis snat deg tiddukla n Uruppa seld Taglizit


== Asegder arakal ==
Uruppa
Talmant tettusexdem deg ansa amezwar deg Lalman anda tga d tutlayt tayemmat n 95% n imezdaɣ-is, 89% deg Tutrict, 65% di Teswist akken i tga d tutlayt n tigti deg Liechtenstein, akken daɣen i tella Telmant d tutlayt n tdersi deg kra n tamiwin d igezduyen n Ṭelyan d Danmaṛk, Akken daɣen i llant kra n timɣiwanin yettmeslayen s Telmant deg kra n imuren n tmurt n Ččik d Hungaria d Puḷunya d Rumanya yakk d kra n tmura n iden ur nli (ur nesɛi) tilisa s Lalman am Kazaxistan d Qubrus d Sirbya

Deg uzaɣar n Uruppa
Amzegraw ameqran yakk n imsawalen s Telmant deg uzaɣar n Uruppa d win yellan deg Iwunak Yeddukklen n Marikan d Kanada d Brazil d Tarjentint anda imelyan n Ilmanen gguǧǧen ar tmura ayyi seg 200 n iseggasen-a yezrin maca tura azgen ameqran n warraw-nsen ur ttmeslayen ara Talment


== Imeslayen imezdayen yakk d Teglizt ==
Aẓaṛ n tutlayt Taglizit yettuɣal ar Telmant anda iminigen Ilmanen ddmen tutlayt-a ar Bṛitanya 


== Asuffeɣ n Telmant ar umadal ==


== Tiwelhiwin ==