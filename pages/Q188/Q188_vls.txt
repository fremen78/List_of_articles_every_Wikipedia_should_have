't Duuts is een West-Germoanse toale. 't Is d'ênigste officiële toale in Duutsland, Ôostnryk en Liechtnstein en êen van d'officiële toaln in Zwitserland, Luxemburg, België en Itoalië. 't Weir ôok nog wel gesprookn in de voormoalige Oostbloklandn en Namibië, e land te nôorwestn van Zuud-Afrika.


== Duutse moedertoale in Europa ==
Lik of da je ziet, spreekn ze dus de toale vôoral in Duutsland, Ôostnryk, Zwitserland, Liechtnstein, Luxemburg, Vrankryk, België en Itoalië.


== Duutsche dialectgroepn ==
't Upperduuts es et geheel van Zuud-Germoansche (streek)toaln dan de Twidde Germoansche klankverschuvienge helegansn hèin oundergoan. Et bestoat uut et Alemannisch, et Beiers en et Zuud- en Oost-Frankisch.
De toaln en streektoaln woa da die veranderiengn moa gedeeltelik zyn gebeurd, noemn me gezoamenlik et Middelduuts. Et Middelduuts bestoat surtout uut et Moezelfrankisch (dat es ook de toale van de Oostkantongs en Luxemburg), et Reynfrankisch, et Hessisch en et Thüringisch.
't Hoogduuts bestoat uut de Middelduutsche en Upperduutsche toaln en dialectn t'hope. 't Hoogduuts (of Nieuwhoogduuts) es ook de noame voor et moderne, officiële Duuts.
't Nederduuts es de verzoamelnoame vo olle Nederfrankische en Nedersaksische toaln en streektoaln.


== Isoglossn deur 't Duuts toalgebied ==
de Benratherlinie schidt et Nedersaksisch van et Middelduuts. Die lyne es de isoglosse van 't werkword maken/machen.
de Uerdingerlinie lopt 't meest westelik van ol, zels deur Vloandern. Ze markeert zy de ik/ich grenze.
de Main-linie of Spierse linie schidt et Middelduuts van 't Upperduuts. Dat es de grenze tusschn Appel/Apfel.