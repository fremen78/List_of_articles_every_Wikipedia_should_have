Joerman (Joerman: Deutsch) a wah Wes Joermanik languij, ah wan a di mieja languij ina di wol. Joerman rilietid tu ah klasifai wid Ingglish ah Doch. Rong di wol, bout 100 milian piipl taak Joerman az fos languij, ah waneda 80 milian az sekan ar tod languij. Joerman a di languij we taak di muos az mada tong ina di Yuropian Yuunian ah jinarali piipl kansida se a gluobal languij. Tandad Joerman tiich ebriwe, frah skuul, tu yunivoersiti, tu di Goeta Instityuut branchdem aal uoba di wol.