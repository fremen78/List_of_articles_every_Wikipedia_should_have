An pisika (Ingles: physics, titegikan sa suanoy na Griyegong taramon na φυσική (ἐπιστήμη), boot-sabihon: physikḗ (epistḗmē) o "kaaraman nin kapalibotan", gikan sa φύσις phýsis 'kapalibotan') iyo an natural na siyensya na minaadal sa materya, an mosyon kaini asin an kaugalian sa espasyo asin oras, sagkod an mga relatibong entidad nin enerhiya asin pwersa. An pisika iyo saro sa mga pinakapundamental na siyentipikong disiplina, asin an saiyang pangenot na obheto iyo an maintindihan an pag-uugali kan uniberso.
An pisika iyo saro sa pinakagurang na akademikong disiplina, asin sa pagbali kan astronomiya, baad an pinakagurang. Sa mga uminaging milenyo, an pisika, kimika, biyolohiya, asin an nagkapirang mga sanga kan matematika iyo parte kan natural na pilosopiya, pero durante kan Siyentipikong Rebolusyon kan ika-17 na siglo, an mga natural na siyensyang ini iyo luminuwas bilang unikong pag-aadal sa saindang sairing katundan. An pisika iyo minaagi sa nagkapirang mga interdisiplinaryong lugar nin research, arug kan biyopisika asin kwantum na kimika, asin an luwas kan pisika iyo mayo pang pusog na depinisyon. An mga bagong ideya kan pisika iyo harus pigpapaliwanag nin pundamental na mekanismo na pinag-aadaln kan iba pang mga siyensya sagkod minatao nin suhestyon sa bagong abenida nin pag-aadal sa akademikong disiplina arug kan matematika asin pilosopiya.
An mga pag-uswag sa pisika iyo nagpapauswag man nin mga bagong teknolohiya. Halimbawa, an pag-uswag sa pagkaintindi kan elektromagnetismo, pisika nin istadong solido, asin nukleyar na pisika iyo nagtaong dalan sa paghaman nin mga produkto  na iyo nagliwat nin marhay pasiring sa modernong sosyedad, arug kan telebisyon, kompyuter, domestikong kagamitan, asin mga panggerang nukleyar; an mga pag-uswag sa termodinamika iyo nagtaong dalan sa industriyalisasyon; sagkod an pag-uswag sa mekanika iyo nag-inspira sa pagkahaman kan calculus.


== Hilingon man ==
Kimika
Biyolohiya
Inhenyeriya


== Panluwas na takod ==

PhysicsCentral – Web portal kan American Physical Society
Physics.org Archived 2004-09-02 at the Wayback Machine. – Web portal run kan Institute of Physics
Usenet Physics FAQ
Website of the Nobel Prize in physics
World of Physics


== Toltolan ==