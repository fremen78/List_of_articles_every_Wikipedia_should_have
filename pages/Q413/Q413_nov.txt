Fisike esed originalim li savo de natural koses (= natural sientie); nun, li sientie kel trakta li interaktione inter materie e energie (ma generalim lu exkluse kemie).
Til li siential revolutione de li renesanse, fisike esed subfake de filosofia kel trakta li nature de koses. Ma depos li tempe de Galileo Galilei, e partikularim pro li efortes de Isaac Newton, fisike devenid li matematikal deskriptione de nature.
Fermim sur lun Newtonal fundamente, klasikal fisike inklused sempre plu multi fenomenes, til ke finalim poki fenomenes defiad explikatione. Ma li interpretatione de ti efektes segun novi konseptos de Max Planck e Albert Einstein postulad li kompleti riformulatione del fundamental prinsipes de fisike (vida quantum-teorie; relativitate).
Fisike disdi es diviset en multi spesialismes, inklusent mekanike, nukleusal fisike, quantum-teorie, relativitate e termodinamike.


== Vida anke ==
Liste de fisikistes