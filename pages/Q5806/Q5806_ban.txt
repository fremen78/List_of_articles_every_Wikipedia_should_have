Mekkah utawi Makkah al-Mukarramah inggih punika silih tunggil kota utama ring Propinsi Mekah Arab Saudi. Kota punika dados tetujon utama saking krama Selam ring sajebag jagat ri kala ngamargiang ibadah haji. Ring Mekaah wénten wangunan utama sané kawastanin Masjidil Haram kasarengin Ka'bah ring tengahnyané. Wangunan punika kadadosang sasuluh antuk makasami krama Islam. Mekkah taler pinaka genah embas Nabi Muhammad SAW. Ring Al-Qur'an, kota punika kasengguh antuk 11 wastan sané mabinayan.


== Wewidangan ==
Kota Mekkah magenah kirang langkung 600 km saking kidul kota Madinah, saking airsania kota Jeddah kirang langkung 200 km. Mekkah kaiderin olih makudang-kudang gunung. Dumunan, irika ketah blabar ri kala sabeh. Mangkin, pemerintah sampun ngamecikang kota punika. Sarupa sareng kota-kota sané wénten ring Arah Saudi, Mekah taler madué gurun.


== Lelintihan ==
Panglimbak kota Mekkah nénten lempas saking kawéntenan Nabi Ismail miwah Hajar pinaka krama kapertama ring kota punika. Nglantur, wénten jadma-jadma Jurhum sané meneng drika. Wénten taler masa ri kala Quraisy dados manggala ring Mekkah mawinan madué wenang miara Ka'bah. Quraisy kasarengin antuk krama lianan saking suku sané pateh kaloktah dados dagang ring wewidangan Damaskus, Paléstina, miwah Afrika. Manggala sasampun Quraisy kagentosin olih Abdul Muthalib. Ring warsa 571, Nabi Muhammad pinaka pianak-cucu saking Nabi Ismail miwah Qussai, embas ring kota Mekkah. Kapertama ngamolihang wahyu saking Allah nanging nénten wénten krama drika sané precaya. Krama sané kantun iwang pikayunannyané kabaos Jahiliah tur Nabi Muhammad manglingsir ka Madina. Sasampun Madinah nglimbak, Nabi Muhammad mawali ka Mekkah mangda irika nénten wénten payudhan sané kabaos Fathul Makkah malih.  Ring masa salanturnyane, wewidangan Madinah kamanggalaning olih Khulafaur Rasyidin, kasarening Khalifah ring Damaskus, Bagdad, miwah Istanbul. Ri kala punika wénten payudhan. Sasukat punika, Arah Saudi olih Abdul Aziz bin Saud pinaka parekan ring makakalih kota suci Mekkah miwah Madinah.


== Pustaka ==