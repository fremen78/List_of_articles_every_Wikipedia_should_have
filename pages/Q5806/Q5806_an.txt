A Meca (en arabe Makka (مكة المكرمة, Makka al-Mukkarama) ye una ciudat d'Arabia Saudita situata a l'ueste d'a peninsula arabica, en a rechión d'Hichaz, una d'as mas importants d'ista peninsula. Ye a capital d'a provincia d'A Meca. D'antis mas yera dita Makoraba.
A suya población yera de 1.294.168 habitants en 2004 en una superficie de 26 km², con una densidat de población de 49.775,69 hab/km².
En ista ciudat naixió Mahoma y ye a mas important ciudat santa d'o Islam, estando o cinqueno pilar d'o islam o Hach u pelegrinación ta la Meca.


== Historia ==
A primera vegata que A Meca ye mencionata ye con o nombre de Makoraba en o sieglo II, en un texto de Claudio Ptolomeu.
A Meca yera una ciudat santa antis de Mahoma, y o suyo lugar mes important yera Al-Kaaba.


== Cheografía ==
A Meca ye situata a 277 metros d'altaria sobre o livel d'a mar, a una distancia de 80 km d'a Mar Roya.


== Toponimia ==
En os textos medievals aragoneses se gosa escribir Mecha (o digrafo ch n'estos casos representa o fonema /k/ u o fonema velar que a ortografia actual se representa por h) u Meca sin articlo:

O chentilicio s'escribiba mechi, ye dicir, "mequí".


== Economía ==

A economía d'ista ciudat ye muit dependient d'a pelegrinación de purificación dita Hach. A ciudat ingresa mes de 100 millons de dolars cada anyo.


== Puestos d'intrés ==
En A Meca estan as Torres Abraj Al Baita que ye l'edificio mas grande d'Arabia Saudita, a cuarta estructura con mas altaria d'o mundo dimpués d'a Shanghai Tower, a Tokyo Skytree y el Burj Khalifa y l'estructura mas grande d'o mundo seguntes o suyo tamanyo por masa. Mugant a las torres ye a Mesquita Al-Haram a on orientan o suyo rezo os musulmans de tot o mundo, en o suyo interior ye a Kaaba.

Pozo de Zamzam.
Mina.
Monte Arafat.


== Bibliografía ==
James Morris, The Hashemite Kings, Nueva York, 1959.
F. Wüstenfeld, Die Chroniken der Stad Mekka, Gottinga, 1857-1861.


== Referencias ==


== Veyer tamién ==
Islam.


== Vinclos externos ==
 Se veigan as imáchens de Commons sobre A Meca.
Pachina web oficial municipal.