Umoja wa Ulaya (kifupisho: EU) ni muungano wa kisiasa na wa kiuchumi wa nchi 27 za Ulaya, baada ya Ufalme wa Muungano kujitoa tarehe 31 Januari 2020, tukio la kwanza la namna hiyo. 
Ulianzishwa mwaka 1991 juu ya msingi wa Jumuiya ya Kiuchumi ya Ulaya.
Shabaha kuu zilikuwa kujenga uchumi wa pamoja, kuboresha maisha ya watu wa Ulaya na kuzuia vita kati ya nchi za Ulaya.
Nchi 19 za Umoja huo hutumia pesa moja ya Euro. 
Nchi nyingi za Umoja zimepatana kufungua mipaka yao bila vizuizi kwa wakazi wote.


== Historia ==
Jumuiya ya Kiuchumi ya Ulaya ilibadilisha jina lake mwaka 1992 kufuatana na mikataba ya Maastricht kuwa Umoja wa Ulaya.
Nchi wanachama zilipatana kujenga siasa ya pamoja ya kiuchumi, kifedha, kisheria na katika mambo ya nje.
Mapatano ya Schengen ilifungua mipaka ili wakazi wa nchi hizo waweze kusafiri bila pasipoti wala vibali.
Nchi 10 tena zilijiunga na Umoja wa Ulaya mwaka 2004. Mbili zaidi ziliingia 2007 na Kroatia mwaka 2013.

		
			
			
		
		
			
			
		
		
			
			
		
		
			
			
		


== Wakazi ==
Jumla ya wakazi ni milioni 447 (mwanzoni mwa 2020), sawa na 5.8% za watu wote duniani. Kuna miji 15 yenye watu zaidi ya milioni moja kila mmojawapo, kuanzia Paris ambayo inazidi milioni 10. 
Upande wa lugha, lugha rasmi ni 24, lakini lugha inayotumika zaidi ni Kiingereza, kinachoweza kuzungumzwa na 51% za wakazi wote, ingawa ni lugha ya kwanza ya 1% tu. Lugha nyingine ambazo ni za kwanza kwa wananchi wengi ni: Kijerumani (18%), Kifaransa (13%) na Kiitalia (12%). Pia kuna lugha 150 hivi za kieneo.
Upande wa dini, wakazi wengi ni Wakristo (71.6%), hasa Wakatoliki (45.3%), Waprotestanti 11.1% na Waorthodoksi 9.6%. Waislamu ni 1.8%. Wafuasi wa dini nyingine ni 2.6%. Wengine 24% hawana dini au ni Wakanamungu.


== Uhuru wa kuhama ==
Kila mtu mwenye uraia wa nchi ya Umoja anaruhusiwa kuhamia nchi yoyote nyingine na kufanya kazi au biashara huko bila vibali vya pekee.
Vilevile bidhaa zote zinazotengenezwa kote katika Umoja wa Ulaya zinaweza kuuzwa katika kila nchi. Hii ni sababu ya kuwa na sheria za pamoja zinazotawala masharti ya bidhaa na uzalishaji.


== Vyombo vya Umoja ==


=== Halmashauri ya Ulaya ===
Halmashauri hii ni mkutano wa viongozi wa serikali za nchi wanachama. Wanakutana mara mbili kwa mwaka na kutoa maazimo muhimu.
Nafasi ya uraisi hubadilika kila baada ya miezi 6. Ufini ilishika uraisi kati ya Julai 2006 hadi Desemba 2006, ikafuatiliwa na Ujerumani tangu Januari hadi Juni 2007.


=== Baraza za mawaziri ===
Katika baraza hizi mawaziri ya Kilimo, Sheria, Mambo ya Nje hukutana na kupanga siasa ya pamoja.


=== Kamati ya Ulaya ===
Hii ni kamati ya utawala inayotekeleza maazimio ya Halmashauri na bunge. Kuna makamishna 24 na mwenyekiti. Inaelekea kuwa serikali lakini haina madaraka ya serikali bado.


=== Bunge la Ulaya ===

Bunge la Ulaya lina wabunge 751 wanaochaguliwa na wananchi kila baada ya miaka mitano.


== Nchi wanachama wa Umoja wa Ulaya ==


==== Wanachama tangu 1958 (waanzilishi) ====
Ubelgiji
Ufaransa
Ujerumani
Italia
Luxemburg
Uholanzi


==== Wanachama tangu 1973 ====
Denmark
Ueire
Ufalme wa Muungano (hadi 2020 [Brexit])


==== Mwanachama tangu 1981 ====
Ugiriki


==== Wanachama tangu 1986 ====
Ureno
Hispania


==== Wanachama tangu 1995 ====
Austria
Ufini
Uswidi


==== Wanachama tangu 2004 ====
Kupro
Ucheki
Estonia
Hungaria
Latvia
Lithuania
Malta
Poland
Slovakia
Slovenia


==== Wanachama tangu 2007 ====
Bulgaria
Romania


==== Wanachama tangu 2013 ====
Kroatia


==== Nchi zinazoomba uanachama ====
Uturuki
Masedonia Kaskazini
Montenegro
Albania
Serbia


== Jeshi la Uropa/Ulaya ==
https://upload.wikimedia.org/wikipedia/commons/2/2c/EU_PESCO_map.svg


== Tazama pia ==
Mkataba wa Schengen
Umoja wa Forodha wa Ulaya


== Marejeo ==


== Viungo vya nje ==
Tovuti rasmi:

EUROPA – official web portal
Institutions
European Council
European Commission
Council
[http://web.archive.org/20080728172056/http://www.europarl.europa.eu/news/public/default_en.htm Archived 28 Julai 2008 at the Wayback Machine. European Parliament]
European Central Bank
Court of Justice of the European Union
Court of Auditors
Agencies
EUR-Lex – Sheria
Historical Archives of the European Union
Mandhari na data:

Eurostat – European Union Statistics Explained
Datasets related to the EU on CKAN
CIA World Factbook: European Union entry at The World Factbook
[http://web.archive.org/20120106052118/http://www.britishpathe.com/workspace.php?id=2537&display=list%2F Archived 6 Januari 2012 at the Wayback Machine. British Pathé] – Online newsreel archive of the 20th century
Search EU Financial Sanctions List
The European Union: Questions and Answers Congressional Research Service
Works by European Union katika Project Gutenberg
Taarifa:

Der Spiegel interview with Helmut Schmidt and Valery Giscard d'Estaing
Misaada ya kufundishia:

European Studies Hub – interactive learning tools and resources to help students and researchers better understand and engage with the European Union and its politics.


== Viungo vya nje ==

European Union online portal
[http://web.archive.org/20061227035210/http://www.eu2006.fi/en_GB/ Archived 27 Desemba 2006 at the Wayback Machine. Finland's EU Council Presidency]
'Your Europe' information website
[http://web.archive.org/20181016211903/http://www.europedia.moussis.eu/ Archived 16 Oktoba 2018 at the Wayback Machine. Europedia: Guide to European policies and legislation]