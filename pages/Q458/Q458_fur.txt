La Union Europeane (UE in curt) e je une organizazion sorenazionâl che al dì di vuê e cjape dentri 28 stâts. L'an de nassude de Union al è il 1992, cuant che al fo fat bon il Tratât di Maastricht, che al cjape il non de citât olandese dulà che al è stât firmât. Prime di cheste date a si cjatin putropis organizazions, come la Comunitât Europeane e prime ancjemò la Comunitât Economiche Europeane, nassude uficialmentri ai 1 di Zenâr 1958.
Lis ativitâts de Union Europeane a cuvierzin dutis lis areis, de salût ae protezion dal ambient, de difese ae economie, ma lis sôs competencis a gambiin une vore: par esempli pe agriculture, la Union e à une politiche comun, ma par la difese spes lis opinions dai stâts a son diviersis e chest al causione problemis.


== Istituzions ==
La Union e à une vore di istituzions:

il Parlament European, cun 732 membris;
il Concili de Union Europeane (o Concili dai ministris), 25 membris;
la Comission Europeane, 25 membris;
la Cort di Justizie, 25 membris;
la Cort dai Conts, 25 membris.dullio
A chestis a van zontadis chês economichis, come la Bancje Centrâl Europeane, e lis agjenziis che a àn di puartâ indevant politichis par setôrs specifics.

		
			
			
		
		
			
			
		
		
			
			
		


== Paîs membris ==
La Union Europeane e à 28 paîs membris, une superficie di 4.326.253 km² e cirche 495 milions di citadins tal 2006. Se e fos un stât unic, al sarès il setim par dimension e il tierç daûr a Indie e Cine pe popolazion.
Dai sîs paîs dal inizi, par mieç di putrops slargjaments si è rivâts a 28 paîs membris.

Notis:

La Groenlande e à lassât la Union tal 1985, decision cjapade cuntun referendum.
Il Ream Unît al à lassât la Union tal 2020, decision cjapade cuntun referendum clamât Brexit .


=== Membris futûrs e altris paîs ===
La Macedonie dal Nort e la Turchie a son candidâts uficiâls a deventâ membris
Islande, Norvegje e Svuizare no son membris ma a àn speciâi tratâts cu la Union.


== Lenghis ==

Inte Union Europeane a esistin 23 lenghis uficiâls, e ducj i documents presentâts dai citadins aes istituzions Europeanis a puedin jessi scrits in une des lenghis uficiâls. Inte Comission Europeane, purpûr, dome 3 (inglês, francês e todesc) a son dopradis come lenghis di lavôr.


== Leams esternis ==
Sît de Union in dutis lis lenghis uficiâls
Europedia: Guide to European policies and legislation