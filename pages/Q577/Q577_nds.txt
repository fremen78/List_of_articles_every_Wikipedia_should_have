Dat Johr (latiensch annus) is en Tieteenheet. Dat Eenheetenteken för dat Johr is a.
Dat gifft en poor Definitschoonsmeuglichkeeten för dat Johr:

Astronomsche Definitschonen
Siderisch Johr: Dat is de Tiet, de de Eer bruukt, üm eenmol üm de Sünn rümtolopen. De Ümloop is denn üm, wenn de Eer in de sülve Positschoon to een bestimmten Steern steiht, in de se ok to Anfang stunn, dat heet, se hett en 360° Törn maakt. No disse Definitschoon hett een Johr 365,25636042 Daag.
Tropisch Johr: Dat is de Tiet, de twüschen twee Fröhjohrsdagunnachtlieken vergeiht, also de Eerass weer in de lieke Winkel to de Sünn steiht. De Ünnerscheed to dat siderische Johr is dör de Präzession to verkloren. No dat tropische Johr richt sik ok uns Klenner. No disse Definitschoon hett een Johr 365,24219879 Daag.
Anomalistisch Johr: Dat is de Tiet, de twüschen twee Dörgäng dör dat Perihel vergeiht. (365,26 Daag).
Platonisch Johr: Dat is de Tiet, de de Eerass för een Ümlop op de Kegelmantel bruukt, de vun de Präzession beschreven ward. Een Platonisch Johr duert 25.700 tropische Johr.
Julianisch Johr: Dörsnittliche Läng vun dat Johr no de Juliaansche Klenner (365,25 Daag).
Gregorianisch Johr: Dörsnittliche Läng vun dat Johr no de Gregoriaansche Klenner (365,2425 Daag).
Börgerlich Johr (Klennerjohr): 365 oder 366 Daag, indeelt in twölv Maanden un in 52 oder 53 Weeken.


== Kiek ok ==
Klenner, Schaltjohr, Johrstiet, Jubeljohr, Sabbatjohr.