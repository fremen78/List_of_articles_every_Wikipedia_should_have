Een jaer / jaor is de relatieve eêneid van tied die de pèriode beschrieft wi in een planeet om z'n sterre, de zunne in ons heval, draoit.
Bie de Aerde ist zô dat'n in 365 daegen en 6 uren om de zunne draoit. Bie een normaal jaer ist zô da je uut gaet van 365 daegen vanof 1 jannewari toet 31 december, mee 31 daegen in de maenden jannewari, maerte, meie, juli, auhustus, oktober en december, 30 daegen in de maenden april, juni, september, en november en 28 daegen in de maend feberwari. In een schrikkeljaer ist anders, di'in ei feberwari nie 28 daegen mè 29, dit komt deur die 6 uren extra die der elk jaer bie komme, in 4 jaer is dat dus een dag derbie. Om de 4 jaer is der dus een schrikkeljaer, 2000, 2004, 2008, 2012, 2016, 2020 en 2024 waere de leste zes schrikkeljaeren, de volgenden binne dus in 2028, 2032, 2036, 2040, 2044 en 2048.
Waereldwied wor in 't algemeên de christeleke jaertellieng gebruukt mie de gregoriaonse kalender.