Metai – laikotarpis tarp dviejų su Žemės sukimosi aplink Saulę orbita susijusių įvykių. Terminas taip pat gali būti taikomas bet kuriai kitai planetai, pavyzdžiui, „Marso metai“.


== Sezoniniai metai ==
Sezoniniai metai susieti su tam tikro sezoninio įvykio pasikartojimu, pavyzdžiui, pavasariniu potvyniu, paukščių migravimu, tam tikros rūšies gėlių žydėjimu, pirma šalna ar karščiausia metų diena. Tokių metų tikslumas labai mažas – skirtingų metų ilgis gali kaskart skirtis su ilgesniais nei mėnesio nukrypimais.


== Kalendoriniai metai ==
Kalendoriniai metai – laikas tarp dviejų to paties pavadinimo kalendoriaus datų.
Saulės kalendorius paprastai matuojamas pagal sezonus, bet kadangi sezonų pradžia ir trukmė dažnai kinta, vietoj to naudojami astronominiai metai.
Grigaliaus kalendorius siekia, kad pavasario lygiadienis būtų kuo artimesnis kovo 12 dienai. Taigi tai pavasario lygiadienio kalendorius.
Julijaus kalendorius turi lygiai 365,25 dienas (Julijaus kalendoriaus metų ilgių vidurkis).


== Astronominiai metai ==
Astronominiai metai skaičiuojami pagal Žemės orbitą atsižvelgiant į tam tikrą fiksuotą dangaus objektą yra 86 400 SI sekundžių ilgio, t. y. 365,256363051 dienų (365 d. 6 val. 9 min. 9 s).
Tropiniai metai skaičiuojami pagal tai, kada Saulė kerta pusiaują. Ilgis priklauso nuo pasirinkto pradinio taško, pagal pavasario lygiadienį skaičiuojamų metų ilgis – 365,24218967 dienos (365 d. 5 val. 48 min. 45 s). Žvaigždiniai arba sideriniai metai yra laiko tarpas, per kurį Saulė grįžta į tą patį tašką kaip prieš metus žvaigždžių atžvilgiu. Saulės tropiniai metai baigiasi 20 minučių anksčiau už sideriškuosius metus (dar sakoma, kad ekvinokcijos taškas pasiekiamas 20 minučių anksčiau nei Saulės buvimo tame pačiame taške vieta).


== Šaltiniai ==


== Nuorodos ==
Vikicitatos 

Metų kalendorius