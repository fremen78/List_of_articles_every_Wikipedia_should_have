Tahun (diijo juo taun) adolah periode orbit Bumi bagerak dalam orbitnyo mangaliliangi Matoari. Karano kamiriangan sumbu Bumi, satahun mangalami parubahan musim, ditandoi jo parubahan cuaco, jam siang, jo badampak pado vegetasi jo kasuburan tanah. Di daerah baiklim sadang jo subkutub di saluruah dunia, ampek musim umumnyo diakui: musim semi, musim panas, musim gugur dan musim dingin. Di daerah tropis jo subtropis indak ado musim nan jaleh; tetapi di daerah tropis musiman, musim hujan jo kamarau tahunan diakui jo dilacak.
Sabuah tahun kalender adolah pakiroan jumlah hari dari periode orbit Bumi nan dietong dalam sistem kalender tatantu. Di dunia ko pado dasarnyo ado tigo satuan taun:

Tahun Syamsiah atau Taun Matoari
Tahun Kamariah atau Taun Bulan
Kombinasi atau Taun matoari jo bulan
Kalender Gregorian, atau modern, manyajikan taun kalender untuak manjadi satahun biaso (365 hari) atau tahun kabisat (366 hari), sarupo juo kalender Julian. Untuak kalender Gregorian panjang rato-rato taun kalender di saluruah siklus lompatan lengkap 400 taun adolah 365,2425 hari. Standar ISO ISO 80000-3, Annex C, mandukuang simbol "a" (untuak bahaso Latin annus) untuak mawakili satu taun baiak 365 atau 366 hari. Dalam bahaso Inggirih, singkatan "y" dan "yr" umum dipakai.
Dalam bidang astronomi, tahun Julian adolah satuan wakatu; nan didefinisikan sabagai 365,25 hari (86.400 datiak (satuan dasar SI)), jo total tapeknyo 31.557.600 datiak dalam satu taun astronomi Julian.
Kato "tahun" dipakai juo untuak wakatu nan takait, tetapi indak identik jo taun kalender atau astronomi, sarupo tahun musiman, tahun fiskal, tahun akademik, dll. Demikian pulo, "tahun" dapek baarati periode orbit planet manopun: misalnyo, taun Mars atau taun Venus adolah contoh dari wakatu nan diparaluan planet untuak satu transit orbit langkok. Istilah ko dapek juo dipakai dalam referensi untuak periode atau siklus panjang, misalnyo Great Year.


== Caliak pulo ==
2024: taun kini
Daftar tahun
Kalender


== Rujuakan ==


=== Catatan ===


== Bacoan labiah lanjuik ==
Fraser, Julius Thomas (1987). Time, the Familiar Stranger (edisi ke-illustrated). Amherst: University of Massachusetts Press. ISBN 0-87023-576-1. OCLC 15790499. 
Whitrow, Gerald James (2003). What is Time?. Oxford: Oxford University Press. ISBN 0-19-860781-4. OCLC 265440481. 


== Pautan lua ==
Images of years