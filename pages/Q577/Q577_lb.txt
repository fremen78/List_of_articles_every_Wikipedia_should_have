D'Joer (lat. annus) ass eng Zäiteenheet.
Jee no Definitioun ass e Joer vun ënnerschiddlecher Dauer:

Aus Siicht vum physikalesche Miesswiese stellt e Joer e gewësst Villfacht vun der SI-Basiseenheet Sekonn duer.
Am Kalenner ginn d'Jore fir d'Zäitandeelung gebraucht. An eisem Kalenner dauert e normaalt Joer 365 Deeg (366 Deeg bei engem Schaltjoer).
Am Alldag versti mir ënner dem Begrëff „Joer“ dat normaalt Joer oder awer déi Zäit vun Neijoer bis Silvester.
Phenomeenologesch Jore representéieren den Zyklus vu véier Joreszäiten. Si orientéiere sech meeschtens u bestëmmten Naturereegnesser am Oflaf vum Joer.
E Joer ass am astronomesche Sënn eng Zäitspan vun engem vollstännegen Ëmlaf vun engem Himmelsobjet. Am engste Sënn ass mat „Joer“ nëmmen d'Äerdjoer gemengt: Et dauert jee no Definitioun 365¼ Deeg.
De Begrëff „Joer“ ass d'Bezeechnung fir eng Zäitmooss, souwuel wéi fir eng Zäitspan an och vun Zäitpunkten am Kalennersystem:

Beispillsweis gouf de Physiker Albert Einstein am Joer 1879 (Zäitpunkt) gebuer a 1955 gestuerwen am Alter vu 76 Joer (Zäitspan).