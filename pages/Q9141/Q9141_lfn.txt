La Taj Mahal ("la corona de la palasio") es un mausoleo de marmar blanca ivorin a la riva sude de la rio Yamuna en la site Agra en India. Lo ia es encargada en 1632 par la imperor mugal, xa Jahan (renante de 1628 a 1658), per casi la tomba de sua sposa favorida, Mumtaz Mahal. La tomba es la peso sentral de un compleso de 17 hectare, cual inclui un mascita e casa per visitores, e es situada en jardines formal, encluida a tre lados par un mur merlonida.
La Taj Mahal ia es declarada un Loca de Erita Mundal (UNESCO) en 1983 como "la joala de arte muslim en India e un de la obras mestral universal amirada de la erita de la mundo". Lo es videda par multe como la esemplo la plu bon de arciteta mugal e un simbol de la istorial rica de India. Lo atrae 7 a 8 milion visitores cada anio.