D'n Taj Mahal (Urdu: تاج محل, Hindi: ताज महल, vroeger ook Tâdj-Mahal) is 'n wit marmeren mausoleum in Agra in India. Shah Jahan, de vuufde 'eêrser van het Mogolrijk, liet 't grafmonument tussen 1632 en 1648 bouwen als laetste rustplaats vò um z'n vrouw. Nae d'n doôd van Shah Jahan wierre ok um z'n resten bijgezet in de tombe.
De Mogoldynastie ao de gewoonte om vò haar leden grafmonumenten in symmetrisch aangelegde tuunen te bouwen. Tuunen staen in de islamitische traditie symbool vò 't paradies.
De Taj Mahal worre 'eroemd om de volmaakt uutgevoerde symmetrie.
Shah Jahan slaegde in zijn ambitie om een monument voor de eêuwen neer te zetten. De Taj Mahal is een van de herkenbaarste 'ebouwen ter wereld en een symbool van India. In 2007 wierre de Taj Mahal verkozen tot één van de zeven nieuwe wereldwonders. Het gebouw worre jaerlijks deu miljoenen bezoekers bezocht. Vò velen van hen is het mausoleum voorà een romantische ode aan de liefde.