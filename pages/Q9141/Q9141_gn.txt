Taj Mahal ha'e peteĩ óga guasu oñemopu'ã va'ekue ary 1632 ha 1648 mbytépe táva Ágara-pe, tetãvore Uttar Pradesh (Índia), ysyry Jamúna rembe'ýpe, pe omopu'ãuka va'ekue ha'e mburuvichavete musulmã Shah Jahan Mongólia Mburuvi pegua. Shah Jahan omopu'ãuka pe óga guasu ha umi óga kate ambuéve ijykeguápe ogueromandu'a hag̃ua hembireko ohayhuvévape, Arjumand Banu Begum —ojekuaavéva Mumtaz Mahal ramo— omanóva omomembykuévo imemby 14ha. Oñeimo'ã tekotevẽhague 20 000 mba'apohára omopu'ã hag̃ua ko óga guasu, omba'apo hikuái jogapokuaahára Ustad Ahmad Lahori poguýpe. 
Taj Mahal herakuãite óga guasu iporãitereíva ramo, ojehecha hese ojehe'áva Islã jogapokuaa, Péysia, Índia ha Tuykía jogapokuaa reheve. Herakuã avei oñemopu'ãgui omomorã hag̃ua tembiayhúpe. Ojekuaaporãve ramo pe óga guasu oĩhápe kuñakarai Mumtaz Mahal tyvy, oĩ avei upépe mongoraha ijerére ha heta óga porã ambuéva, ha'éva peteĩ meskíta, peteĩ óga oporomoguahẽva ha hetaa yvotyty, oñembojoajupávo ojehupyty 17 hectárea.


== Mandu'apy ==