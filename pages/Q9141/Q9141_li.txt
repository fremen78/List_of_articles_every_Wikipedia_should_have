Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

De Taj Mahal (meis oetgespraoken es Tasj Mahál; Indiase oetspraok: Taadzj Maehël) is e zevetieëndje-ieëfs boewwerk inne Naord-Indiase stad Agra. Door väöl luuj wuuert 't betrach es e neet-klassiek werreldwónjer en is e tupisch veurbeeldj van arsjitektuur vannen tied van 't Mogolriek.
't Boewtsel woort gerich tösse 1630 en 1648 in opdrach vannen Indiasen hieërsjer Sjah Djahaan, es e graafmonumènt van zie gestórve vrouwmis Moemtaz Mahal. Later is haezelf ouch daobie ingelag wore.
De Taj Mahal is gemaak van wit marmer en is riekelik versierd mit ingelagdje stein. De veer minaretten oppe heuk haet me later biegeboedj. Veur 't mausoleum ligk 'ne symmetrisch aangelagdjen haof.