Tac Mahal - İndistannıñ Agra şeerinde 1631-1654 seneleri qurulğan dürbe. İslâm dürbe mimarlığınıñ eñ müim eserlerinden biri kibi qabul etile. Baburiylerniñ 5-nci ükümdarı Şah Cihannıñ 1631 senesi iyünniñ 17-sinde yaş keçingen apayı Mümtaz Mahal içün o devirdeki devletniñ paytahtı olğan Agrada Yamuna özeniniñ yalısında qurdurılğan. İçinde Mümtaz Mahalnıñ ve 1666 senesi ölgen padişa Şah Cihannıñ mezarları bar.
Tac (urdu tilinden) - tac ya da mañlaylıq. Mahal ise saray, ev ya da kâşane demektir. 
Tac Mahalnıñ yüksekligi 74 metrge yete. Onıñ temelinde 95 merden ziyade taraflı kvadrat platforması tura. Dürbeniñ köşelerinde dört minaresi bar.
Duvarlar perdalanğan mermerden yapılğan, tıştaki bazı yerlerinde qırmızı qum ile tamamlanğan. Pencelerde ve kemerlerde qafes oymalı parmaqlıqlar bar. Yerastı dürbelerniñ keçitleri üstünde arap ariflernen Qurandaki sureler yazılğan.