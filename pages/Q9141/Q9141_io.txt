Taj Mahal (Hindi: ताजमहल, urdu تاج محل , signifikanta "krono di la palaco") esas mauzoleo ek blanka marmoro konstruktita apud rivero Yamuna en Agra, stato Uttar Pradesh, en India. Ol konstruktesis de 1631 til 1653 sub impero da Mughal imperiestro Shah Jahan por gastigar la tombo di ilua spozino Mumtaz Mahal. L'edifico anke gastigas la tombo di Shah Jahan.
La tombo esas la centro di 17-hektara komplexo inkluzanta moskeo e domo por gasti, e gardeno. L'edifico enkorpigas arkitektural influi Indo-Mohamedana e Mughal. Lua strukturo havas 8 lateri, e cirkondesas da 4 minareti. Lua kupolo esas alta de 23 metri. En 1983, Taj Mahal deklaresis Loko di Mondala Heredo da UNESKO, por esar "juveli de Mohamedana Arto en India, ed un ek la maxim admirata maestroverki de la mondo". En 2007 ol elektesis un ek la Nova 7 Marveli de la Mondo.
De la fino dil 20ma yarcento til nun, Taj Mahal afektabas da atmosferala polutajo, qua modifikis l'extera koloro di la monumento, de blanka a flava-bruna. Acida pluvo e la kontamino dil rivero Yamuna anke afektas ol. La diminutado di la nivelo di la fluvio anke domajabas lua substrukturo, e kraki aparis en parti de la tombo.


== Referi ==