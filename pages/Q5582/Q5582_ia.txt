Vincent Willem van Gogh (le 30 de martio 1853 â€“ le 29 de julio 1890) esseva un artista nederlandese postimpressionista. Alicun de su picturas es ora inter le plus cognoscite, plus popular, e plus dispendiose obras de arte.
Van Gogh passava su vita como un adulto juvene laborante in un firma de mercantes de arte. Post de un pauco de tempore como un preceptor, ille deveniva un missionario in un area multe povre de mination. Ille non initiava su carriera como un artista usque a 1880. Initialmente, van Gogh solmente usava colores tenebrose, usque ille incontrava le impressionismo e neoimpressionismo in Paris. Ille incorporava su plus vibrante colores e stilo de pictura in un stilo unic e recognoscibile, que esseva disveloppate durante del tempore que ille passava in Arles, Francia.
Il creava plus que 2.000 obras, includente circa 900 picturas e 1.100 designos e schizzos in le dece annos final de su vita. Le majoritate de su ben cognoscite obras esseva create in le duo annos final de su vita, quando ille famosemente defalcava un parte de su aure sinistre post un collapso de su amicitate con Paul Gauguin. Depost ille suffreva episodios de maladia mental, que contribueva a su suicidio.
Le figura central del vita de van Gogh esseva su fratre Theo, qui continuemente e altruisticamente procurava appoio financiari. Lor amicitate durava tote lor vitas e es documentate in plure litteras que illes excambiava de augusto 1872. Van Gogh esseva un pionero in lo que essera cognoscite como expressionismo. Ille habeva un influentia enorme in le arte del seculo 20, specialmente con le fauvismo e le expressionismo german.