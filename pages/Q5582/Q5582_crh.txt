Vinsent Villem van Gog (felemenkçe Vincent Willem van Gogh, [ˈvɪnsənt ˈʋɪləm vɑŋ ˈɣɔx]; 1853 mart 30, Grot Zündert, Felemenk — 1890 iyül 29, Over-sür-Uaz, Frenkistan) — XX asırnıñ ressamlığına vaqıttan tış tesir etken felemenk postimpressioncı ressam.
On yıldan biraz ziyade qadar bir müddet içinde 2100 eserden çoq yarattı, olarnıñ arasında qararnen 860 yağlı boyalı resimdir. Suretler, özsuretler, zeytün ağaçlarınen, imiş tereginen, boğday ve künaylan tarlalarınen yaraştırılğan manzaralar ve natürmortlar da bu eserlerden arasındadır.
1880 senesi van Gog cidden tasil almağa tüşünip Brükselge ketti. Anda Qıral Nazik Sanatlar Akademiyasınıñ derslerine qatnadı. Lâkin biraz vaqıt keçken soñ tasil almaqtan vazgeçti.
Van Gognıñ ilk eserleriniñ mevzuatına köre kerçekçilik (realizm) üslübinde yaratıldı, lâkin onıñ icra tarzı ve tehnikası kerçekçilik üslübinde yaratqanını tek belli müim şartlarnı qaçırıp söylene bilir.
Ressamnıñ, tasil almaması neticesinde adam endamını tasvir etmek kibi meseleleri çıqa edi.
Vinsent van Gog, ayatınıñ soñki 10 yılı içinde qararnen 800 resim ve 900-den çoq grafik eserler yarattı.
Ayatı boyunca, van Gog ticariy muvafaqiyet qazanmadı ve 37 yaşında, ruhiy hastalıq, depressiya ve yoqsullıq sebebinden özüni öldürdi.


== Menbalar ==