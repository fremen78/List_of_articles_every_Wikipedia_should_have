Baical, seu Baikal  (Russice Байкал, tr. Bajkal; Buriatice Байгал, tr. Bajgal) est lacus aquae dulcis in re publica Buriatia et regione Ircutensi meridianae Siberiae Orientalis partis Russiae situs. 


== Descriptio ==
Area huius lacus est 31.5 milia chm2. Longitudo est 636 chm. Latitudo media 48 chm, latitudo maxima 79.4 chm est. Baical est profundissimum aquarium continentale in orbe terrarum. Eius profunditas media est 730 m, profunditas maxima (in parte media) est 1680 m. Volumen aquae in hoc lacu est circa 23 milia chm3. Baical circa 1/5 aquae dulcis superficialis mundi habet.


== Flumina et insulae ==
Сirca 336 flumina in Baicalem fluunt (maxima illorum sunt Selenga, Angara Superior et Bargusinus), sed solum Angara fluvius ex hoc lacu effluit (et se in Ieniseam effundit). Lacus insulas habet non multas; notae sunt Olchon et Leporum insulae. Sanctus Nasus nunc paeninsula est, sed clarum est, ut insula magna fuerit, quae aliquot milia annorum limo a fluminibus Bargusino et Čivyrkuj allato in parte media cum litore Baicalico isthmo arenoso coniuncta est.


== Flora et fauna ==
Lacus Baical faunam et floram multimodas unicasque habet, inter quas circa 600 species plantarum et plus quam 1200 species animalium, quorum circa 80 centesimae solum ibi habitant; Epischurella baikalensis copepodum parvum et piscis Coregonus migratorius eorum notissimi sunt.


== Notae ==


== Bibliographia ==
Г. И. Галазий, "Байкал (озеро в Сибири)" in Большая Советская Энциклопедия ed. 3 (Encyclopaedia Sovietica Magna): fons principalis huius commentationis
Alexei V. Kouraev et al., "Giant ice rings on lakes and field observations of lens‐like eddies in the Middle Baikal (2016–2017)" in Limnology and Oceanography (17 Octobris 2019)


== Nexus externi ==

Pagina de lacu Baicale Encyclopaediae Russicae Magnae (Russice)
Situs interretialis de lacu Baicale (Russice)
Mare Baikal cum partibus fluviorum Lenae, Argun, Selengae et Angarae ac circum jacentibus territoriis (Ioannis Truscotii tabula anni 1775)