Николаевск на Амур (на руски: Никола́евск-на-Аму́ре) е град в Русия, Хабаровски край, административен център на Николаевски район.
Има 19 634 жители към 2016 г.


== История ==

Селището е основано като Николаевски пост през 1850 г. по време на Амурската експедиция на изследователя (по-късно адмирал) Генадий Невелски. Получава статут на град под името Николаевск през 1856 г., става административен център (1858) на новосъздадената Приморска област.
Градът се развива благодарение на пристанището си (най-голямото в Далечния Изток на Русия в средата на ХІХ век), появяват се завод за ремонт и строителство на кораби, музей, библиотека, морско училище. Постепенно запада, след като Владивосток става основното далекоизточно пристанище (1870) и областният център се премества в Хабаровск (1880).
Към края на века са открити находища на злато, започва риболов и младият град Николаевск се възражда. Отново е областен град – на Сахалинска област (1914) и на Нижнеамурска област (1934). Районен център е от 1956 г.
Николаевск е център на риболова и рибната промишленост. Има корабостроителен завод (1960), работи Нижнеамурски минно-обогатителен комбинат от 1985 г.


== География ==
Градът е разположен на брега на река Амур, на 80 km преди вливането ѝ в Татарския проток, в началото на нейния естуар. Намира се на 582 km североизточно от Комсомолск на Амур и на 977 км североизточно от Хабаровск.


=== Климат ===
Климатът в града и района е влажен умереноконтинентален, до субполярен. Средната годишна температура е −1,8 °C, а средното количество годишни валежи е около 661 mm.


== Население ==


== Икономика ==
Основните отрасли са селското стопанство и риболовът. Градът разполага с ТЕЦ и кораборемонтен завод. Разполага с пристанище и летище.


== Източници ==