James Watt [d͡ʒe̯ɪmz wɔt] (* 19. Janewoorejul./ 30. Janewoore 1736greg. uun Greenock; † 25. August 1819 uun Heathfield, Staffordshire) wiar en skotsen ütjfinjer. Sin wichtagst ütjfinjang wiar 1769 det ferbeedert dampmaskiin.


== Leewent ==
Watt sin aalern wiar aarem, oober kluuk. San aatj wiar temermaan, hää oober uk nautisk instrumenten baud. Di ualaatj wiar skuulmääster för matematiik. Al di jong James wiar neiskiarag, hää plaanten an stianer saamelt, an föl leesen. Tuiarst hää hi mechaanik liard, moost oober nian aanj werksteed eeben maage, auer hi det sööwen juar loong liartidj ufbreegen hed. Bi't uniwersiteet faan Glasgow füng hi en steed üs instrumentenbauer, an hää diar kompaasen an kwadranten baud. Diar hää'er uk di wichtag ökonoom Adam Smith käänen liard.
Efter James Watt as det SI-ianhaid för di efekt Watt näämd wurden.


== Luke uk diar ==