James Watt (19. tammikuuta 1736 Greenock, Skotlanti – 19. elokuuta 1819 Handsworth, Birmingham, Yhdistynyt kuningaskunta) oli skotlantilainen matemaatikko ja insinööri. Hänen höyrykoneeseen tekemänsä parannukset olivat oleellinen osa teollisessa vallankumouksessa.
Watt syntyi Skotlannissa mutta asui ja työskenteli Birminghamissa Englannissa. Hän perusti yhdessä birminghamilaisen Matthew Boultonin kanssa yhtiön, joka patentoi höyrykoneen 1784. Siitä tuli taloudellinen menestys. 
Lapsena Watt sairasteli paljon, jonka takia hänen vanhempansa opettivat häntä kotona. Huonon kuntonsa vuoksi Watt lähti opiskelemaan Lontooseen hienomekaniikkaa.
Watt otti keskipakosäätimen käyttöön höyrykoneessa: Nyt höyrykoneen tehoa voitiin hallita. Hän kehitti kampimekanismin, joilla edestakainen liike voitiin muuttaa pyöriväksi liikkeeksi. Hän lisäsi höyrykoneeseen ulkoisen lauhduttimen, joka lisäsi koneen hyötysuhdetta merkittävästi. Hän otti myös käyttöön tehon yksikkönä hevosvoiman. SI-järjestelmän tehon yksikkö watti on nimetty James Wattin mukaan.
Watt oli Lunar societyn keskeisiä henkilöitä. James Wattin keksintö höyrykone oli merkittävä muun muassa teollistumiselle.


== Lähteet ==


== Aiheesta muualla ==
 Kuvia tai muita tiedostoja aiheesta James Watt Wikimedia Commonsissa
James Wattin elämäkerta, keksinnöt ja julkaisut Thpanorama. Viitattu 4.7.2019.
Valtonen, Aleksi: Höyrykone nopeuttaa tehtaita ja liikennettä Eiran aikuislukio. Viitattu 4.7.2019.
Puhdasta teknologiaa historian hämäristä PassiiviIdentiteetti -blogi.  3.4.2014. Viitattu 4.7.2019.