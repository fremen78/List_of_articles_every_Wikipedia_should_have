James Watt (* 30. január 1736, Greenock, Škótsko – † 25. august 1819, Handsworth, Anglicko) bol škótsky mechanik, vynálezca a fyzik – samouk, známy predovšetkým ako vynálezca parného stroja.
Watt v skutočnosti nebol vynálezcom parného stroja. Urobil iba také vylepšenia, ktoré umožnili parný stroj ozaj priemyselne využiť. Zásluhou Jamesa Watta sa mohla rozbehnúť v Spojenom kráľovstve priemyselná revolúcia.
V roku 1755 sa rok učil u mechanika  Morgana v Londýne. Po návrate do Glasgowa sa stal univerzitným mechanikom. V roku 1759 sa dozvedel o atmosférickom parnom stroji Thomasa Newcomena, ale prakticky sa s nim zoznámil až v roku 1763. V roku 1765 zostrojil oddelený kondenzátor pary, čím výrazne vylepšil stroj.
Ďalšie Wattove objavy a vynálezy:

Dvojčinný parný stroj
Nezávislý objav zloženia vody
Spresnenie fyzikálneho pojmu práca
Zavedenie jednotky konská sila, ktorú neskôr nahradil v sústave jednotiek SI po ňom pomenovaný watt
Odstredivý regulátor
Výveva
Zotrvačník parného stroja
Dvojcestný ventil
Vyriešil utesnenie piestu


== Iné projekty ==

 Commons ponúka multimediálne súbory na tému James Watt