James Watt (Greenock, Ekósia, 30 jasyteĩ 1736-Handsworth, Birmingham, Ingyatérra, 25 jasypoapy 1819) ha'e akue peteĩ apokuaahára mekániko, moheñoiha ha kímiko Ekósia pegua. Ha'e omyatyrõ ha omoporã mákina Newcomen mba'éva ha upégui omoheñói mákina omotimbóva, mba'e ombosako'i toiko hag̃ua Mba'aporeko Ñepu'ã, taha'e ha'éva Tavetã Joajúpe térã oparupi yvy ape ári.
Omba'apo aja ojapóvo mákina opaichagua Glasgow Mbo'ehaovusúpe, Watt oikuaaseve mba'éichapa omba'apo umi mákina omotimbóva ha ojuhuraẽ omomboreihague hikuái hetaite mbaretekue ombopiro'ývo ha ombohakúvo imomyiha. Upéicha Watt omoheñói mba'e omyatyrõitéva umi mákina ha nomomboreíriva mbaretekue. Hembiapokue ikatu ojeipuru opaichaguápe ha heta oipytyvõ toiko pya'eve upe Mba'aporeko Ñepu'ã.
Ojegueromandu'a chupe ojeipurúvo héra upe ta'ãha vátio (oñemoha'angáva tai W rupive).


== Mandu'apy ==