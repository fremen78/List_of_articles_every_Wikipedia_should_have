Cithakan:Eponim ékan

James Watt (lair ing Greenock, Sekotlan, 19 Januari 1736 – pati ing Birmingham, Inggris, 19 Agustus 1819 ing umur 83 taun) iku insinyur saka Sekotlan, Karajan Manunggal. James Watt lair ing kulawarga kang ora mampu. Nalika cilik, James ora disekolahaké amarga kaanan James lemah. Sanajan ora sekolah, James tetep éntuk ngèlmu saka Bapak ibuné ing omah. Nalika iku, James duwé kesenengan nggambar. Amarga wong tuwané ora mampu nukokaké kertas gambar, mula James nggambar ing tungku perapian. Saliyané seneng nggambar, James uga duwé kasenengan mbongkar dolanané kang saka kayu banjur dirakit manèh dadi wujud liya. Saka iku, wong tuwané ngerti yèn James duwé bakat ing babagan mesin. Nalika umur limalas taun, James wis ngrampungaké maca buku filsafat alam kaping pindho. Saliyané iku, James nggawé piranti kang bisa ngréwangi gawéan kang abot. Dhéwékè wis nggawé katrol, dhèrèk cilik, pompa, mbeneraké piranti kapal kang rusak, James uga seneng nyinaoni babagan astronomi. Ing umuré kang semana, James wis duwé méja makarya dhéwé kanggo mergawé minangka pande wesi.
Nalika umur wolulas taun, James mara menyang London kanggo merguru ing bèngkèl John Morgan ngenani mesin. Sawisé mudheng babagan mesin, James balik menyang Glasgow mbuka bèngkèl dhéwé. Amarga kapinterané, James bisa èntuk panggonan kanggo digawé bèngkèl ing Universitas Glasgow. Ing Universitas iku, James èntuk akèh kanca kanggo ngembangaké idené nggawé mesin uwab. Sadurungé, wis ana Hero, ahli ngèlmu alam Yunani kang duwé ide iki. Ing taun 1764, James èntuk kasempatan mbeneraké mesin Newcomen. James Watt wiwit katarik ngenani mesin uwab amarga ndeleng mesin uwab gawéan Newcome kang kurang èfisièn. Banjur dhèwèké nganakaké sawatara pacoban & panelitèn. Wusanané kasil nyipta mesin uwab pisanan kang èfisièn. Nyatané mesin uwab iki minangka salah siji kakuwatan kang nyurung anané Revolusi Indhustri, mligi ing Karajan Manunggal lan Éropah. Kanggo ngregani jasané, jeneng kulawargané ya iku watt banjur minangka jeneng ékan daya, umpamané daya mesin lan daya listrik. James Watt tau makarya karo Dr. John Roebuck lan Matthew Bolton.
James nikah karo Margareth Miller lan duwé putra loro, ya iku James lan Greory. Nanging putra kang Greory séda ing taun 1804. James uga duwé kapinteran bisa gampang gaul mula duwé akèh kanca. Kanca-kancanè saka Inggris, kaya déné Dr. Priestly, panemu gas asem, Dr. Darwin lan Josiah Wedgwood. James Watt séda ing taun 1819 nalika yuswané wolongpuluh telu taun. James disarékaké ing Gréja Paroki Handsworth.


== Pranala njaba ==
James Watt


== Cathetan sikil ==