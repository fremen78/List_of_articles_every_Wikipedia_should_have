Futbalo (ante konocita kom pedbalono) esas la maxim populara esquado-sporto dil mondo. Ol havas la maxim granda nombro di diletanti e luderi. En landi di Europa, Afrika e Sud-Amerika, la futbalo esas pasiono. Milioni de personi spektas la ludi per televiziono e la quanteso de pekunio qua esas cirkum ica sporto esas tre importanta.

Singla kruo di futbalo havas 11 membri. Du krui disputas un ludo di 90 minuti dividita en 2 parti di 45 minuti singla. On mustas sendar la balono a la skopo dil opozanta esquado, qua esas limitizita da du vertikala fosti kun 2.44 metri di altajo ed un horizontala fosto kun 7.32 metri di longeso.
La mondala administrerio dil futbalo esas FIFA (Fédération Internationale de Football Association), ma anke existas altra kontinentala administrerii sub olu. Tale, por Europa existas UEFA, por Afrika CAF, por Nord-Amerika CONCACAF, por Sud-Amerika CONMEBOL, por Azia AFC e por Oceania OFC. La FIFA havas 208 membri. 
Futbalo havas sua origino en Anglia dum 19ma yarcento e difuzesis gradope tra l'Europana landi. FIFA kreesis l'unesma yari di 20ma yarcento e depos ica instanto, la populareso kreskis tra la tota mondo. Erste 1928 onu decidas krear mondala championokonkurso por nacionala esquadi, mondala Kupo, qua eventis du yari pose, en 1930 en Uruguay.
Anke mulieri ludas futbalo. Depos la yaro 1991 anke eventas mondala Kupo di la FIFA por mulieri.
Ol esas olimpiala sporto de Olimpiala Ludi en Paris (1900).