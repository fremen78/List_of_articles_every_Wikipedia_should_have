Marbal (Indonesia;Sepak bola ) ima dangka Olahraga na mampargunaon bal na biasona ibaen ngon bahan ulit dot imainkon dua tim na masing-masing maranggotaon 11 (sabolas) alak pamain inti dot sadebana pamain cadangan. Mamasuki abad napa-21, olahraga on madung imainkon lobi ngon 250 juta alak i 200 negara, na mambaen olahraga na lumobi populer i dunia. Marbal martujuan tu mambaen gol sabahat-bahatna dohot manggunaon bal tu gawang laon. Marbal imainkon i lapangan tarbuka na marbontuk parsogi panjang, i ginjang duhut sanga Duhut sintetis.
Sacara umum, umna panjago gawang sajo maia natola mangonai bal dohot tangan i bagasan daerah gawangna, sadangkan 10 (sapulu) pamain lainna iizinkon manggunaon sude sibukna salain tangan, biasona dohot pat manyipak, indora ambaen mangontrol, dot ulu ambaen mangkop bal. Tim na mambaen gol na bahatna i ujung partandingan manjadi namonang. Molo sampe waktu abis les na imbang, oni dapot ibaen undian, parpanjangan waktu sanga adu penalti, targantung tu format panitia kejuaraan. Ngon sada partandingan resmi, 3 poin ilehen tu tim namonang, 0 poin tu tim na kalah dot masing-masing 1 poin tu dua tim na marmain imbang. Bope songoni, namonang isada partandingan marbal dapot ibotalkon sawaktu-waktu molo adong skandal dot tindakan kriminal na tarbukti i pudi ni hari. Sada laga marbal dapot imonangkon sacara langsung tu sada tim dohot 3-0 muda tim laon sangajo mangundurkon diri ngon partandingan (Walk Out).
Paraturan partandingan sacara umum iparbaharui satiop tahonna sian induk organisasi marbal internasional (FIFA), na juo manyelenggaraon Piala Dunia setiop opat taon sakali.


== Sumberna ==