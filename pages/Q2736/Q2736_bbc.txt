Sipak bola sanga Sipak bal (Hata Indonesia: Sepak bola: Inggoris: Football, sanga Soccer), ima sada dangka ni olahraga na mamangke bola, dimaenhon dua tim namarisi 11 halak anggota di saganup tim, jala adong museng anggota panolangi, naingkon manggonti anggota na loja sanga digontihon namangajari (pelatih). Masuk tu abat pa-21, olahraga on nungga dimaenhon lobi sian 250 juta halak di 200 nagara, lumobi di nagara namarlomo ni roha tu olahraga sipak bola on.
Sangkap lopok ni sipak bola on, ima mandapothon bilangan gol sagodang-godangna, pamasukkon bola tu gawang ni lawan. Sipak bola on sumalna dimaenhon di dalam adaran tarbungka, tompana marsuhisuhi opat, adong duhutna, sanga pe mamangke duhut sintetis.


== Pustaha ==