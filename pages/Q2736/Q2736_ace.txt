Sipak bhan atawa meu'èn bhan (basa Inggréh: football atawa soccer) nakeuh jeunèh grak badan ngön cara geusipak bhan (bola). Bola nyoe biasajih geupeugèt dari kulét seureuta geumeu'èn lé duwa boh kawan nyang maséng-maséng 11 droe ureueng meu'èn inti seureuta padum droe ureueng meu'èn geukeubah keu geunantoe.
O
Nibak abad 21 nyoe, sipak bhan ka geumeu'èn lé 250 yuta droe ureueng di 200 boh nanggroe di dônya, jinoe meu'èn bhan ka jeuet keu cabeueng grak badan nyang paléng meucuhu ban sigom dônya. Meu'èn bhan meutujuan untuk peulôp bola atawa peugoi meule-le u dalam gôn lawan. Sipak bhan biasa geumeu'èn nibak lapangan peuet sagoe, di ateueh naleueng atawa naleueng plastik.