Symetria – polski dramat filmowy z 2003 roku w reżyserii Konrada Niewolskiego, nakręcony na podstawie własnego scenariusza.


== Fabuła ==
Fabuła filmu przedstawia historię 26-letniego Łukasza (Arkadiusz Detmer), który ukończył studia na wydziale geografii, lecz aktualnie jest bezrobotny. Został on aresztowany pod zarzutem napadu rabunkowego dokonanego na staruszce. W wyniku zbiegu okoliczności zostaje oskarżony i osadzony w areszcie śledczym. Wybiera celę grypsujących (elity więziennej) i stopniowo wchodzi w świat reguł i systemu wartości świata przestępczego. Razem z nim w celi siedzą również Dawid (Andrzej Chyra), intelektualista osadzony za zabicie gwałciciela żony (Grzegorz Kowalczyk), gangsterzy Siwy (Marcin Jędrzejewski) i Kosior (Mariusz Jakus), żołnierz mafii Albert (Borys Szyc) oraz Roman (Janusz Bukowski), osadzony za niepłacenie alimentów. Łukasz powoli godzi się z tym, że fakt, iż jest niewinny, nie ma większego znaczenia. Najważniejszy jest fakt, że jest uwięziony i musi się przystosować do nowego środowiska. Zmusza go to do nowych wyborów i zajęcia stanowiska w dramatycznych okolicznościach. Do celi, w której przebywa, zostaje przydzielony nowy więzień – pedofil (Paweł Szczesny). Współosadzeni poniżają go na każdym kroku. W końcu zabijają go, skręcając mu kark i wieszając na kracie, pozorują jego samobójstwo. Tymczasem dzięki działaniom adwokata, oraz z powodu niewystarczającej ilości dowodów, prokuratura zamierza umorzyć śledztwo przeciwko Łukaszowi.


== Obsada ==
Arkadiusz Detmer – Łukasz Machnacki
Andrzej Chyra – Dawid
Janusz Bukowski – Roman
Marcin Jędrzejewski – Siwy
Mariusz Jakus – Kosior
Borys Szyc – Albert
Kinga Preis – żona Dawida
Janusz Chabior – oddziałowy
Elżbieta Kijowska – matka Łukasza
Weronika Brzezicka-Kamińska – Ola, siostra Łukasza
Paweł Szczesny – pedofil
Andrzej Andrzejewski – Zborek
Dariusz Biskupski – Adolf
Grzegorz Kowalczyk – gwałciciel żony Dawida
Aleksander Mikołajczak – adwokat Łukasza
Norbert Rakowski – wychowawca
Maria Klejdysz – poszkodowana
Grzegorz Łosiakowski – adwokat pedofila
Jan Jeruzal – Zgredzik
Artur Hołozubiec – Arti
Antonina Federowicz – dziewczynka
Dawid Łepkowski – synek Dawida
Stanisław Penksyk – oficer przesłuchujący Łukasza
Dariusz Wituszyński – kalifaktor
Robert Wituszyński – kalifaktor


== Produkcja ==
Zdjęcia zostały zrealizowane w Areszcie Śledczym Warszawa-Białołęka.


== Zobacz też ==
25 lat niewinności. Sprawa Tomka Komendy


== Linki zewnętrzne ==
Symetria w bazie IMDb (ang.)
Symetria w bazie  filmpolski.pl
Symetria w bazie Filmweb
Analiza strony prawnej filmu Symetria