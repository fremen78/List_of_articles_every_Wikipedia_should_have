Simmetrii (amuižgrek.: συμμετρία simmetria «suruden pojavuz», libui sanoišpäi συν- sim «ühtes» i μετρέω metreo «märičen») avaros el'genduses om sättund, vajehtamatomuz (invariantižuz), kudambad ozutasoiš miččiden taht vajehtusiden i toižetusiden aigan (oz., sijadusen avarudes, energijan, informacijan).
Simmetrii om bazine princip materialižiden formiden ičeorganizacijan täht londuses i forman sädandan täht čomamahtos. Simmetrijan olmatomuz vai murenduz om asimmetrii (vai dissimmetrii). Gruppiden teorii ümbrikirjutab simmetrijan ühthižid ičendoid. Voib olda tarkoiktoid i ümbrimäraižid simmetrijoid.


== Simmetrijan toižendad ==
Geometrijas: zerkol-, värtmuz-, punond-, vint-, keskuzline, libestui simmetrii.
Fizikas: supersimmetrii (vai Fermin — Bozen simmetrii), transläcine simmetrii.
Biologijas: bilateraline (kaks'pol'ne), transläcine, sferine, aksialine (radialine), n-pordhan punondan simmetrii. Kaceltas triaksiališt asimmetrijad mugažo (ei ole simmetrijad avaruden kaikidme värtmuzidme).
Himijas: molekuloiden simmetrii, kristalloiden makrosimmetrii.
Ristitkundas: čomad, üleižed simvolad oma simmetrižed päpaloin, se abutab kerata ristituid. Simmetrižed ičekeskentehmižed (oz., läheližidenke) oigetas «olem ühtejiččed»-signalid, asimmetrižed (oz., tobmuden kosketused) ozutadas, miše «olen erinii, paremba mi sinä».
Matematikha sidodud simmetrijan tärtused: n-pordhan simmetrii, lorenc-invariantižuz, üleine simmetrii, objektan simmetrijan grupp, simmetrine grupp.


== Homaičendad ==