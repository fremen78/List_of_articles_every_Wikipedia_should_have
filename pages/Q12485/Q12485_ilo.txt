Ti simetria (manipud iti Griego συμμετρεῖν symmetreín "agkuyog a panagrukod") ket addaan kadagiti dua a kaibuksilan. Ti umuna ket ti saan a nalawag a kapanunotan ti agdanggay ken napintas a proporsion ken balanse.  Ti maikadua ket ti apag-isu a matematikal a "natabasan a bukod nga agpada" a mabalin a maipakita nga addaan kadagiti alagaden ti pormal a sistema, a kas ti heometria wenno pisika.
Uray no dagitoy dua a kaibuksilan ti "simetria" ket mabalin a sagpaminsan nga agsina a maibagbaga, dagitoy ket agkabagianda, isu a mapagtungtungan nga agkuyog dagitoy.
Ti matematikal a simetria ket mabalin a mapaliiw

iti keddeng iti panagpalabas ti panawen;
a kas maipapan ti espasio a pannakaikabagian;
babaen dagiti heometriko transpormasion a kas ti panangigatad, anninaw, ken panagpusipos;
babaen dagii kita ti maiyannong a transpormasion; ken
kas maysa nga aspeto dagiti abstrakto a banag, dagiti teoretiko a modelo, pagsasao, musika ken mabalin pay ti pannakaammo.
Daytoy nga artikulo ket ipalawagna kadagitoy a panangipagarup ti simetria manipud kadagiti uppat a perspektibo. Ti umuna ket ti simetria iti heometria, daytoy ti kaaduan nga ammo a kita ti simetria para iti kaaduan a tattao. Ti maikadua ket ti ad-adu a sapasap a kaibuksilan ti simetria iti matematika a kas maysa a kabuklan. Ti maikatlo ket mangipalawag ti simetria a kas makikabagian iti siensia ken teknolohia. Iti daytoy a kontesto, dagiti simetria ket mangipakita kadagiti nakakaskasdaaw a resulta a mabirukan iti moderno a pisika, a mairaman dagiti aspeto ti limbang ken panawen. Ti maikapat ket pagtungtunganna ti simetria kadagiti kinatao, a mangsakup ti nabaknang ken naindumaan a panagusar iti pakasaritaan, arkitektura, arte, ken relihion.
Ti kasumbangir ti simetria ket ti asimetria.


== Dagiti nagibasaran ==


== Adu pay a mabasbasa ==
Ti Ekuasion a Saan a Mabalin a Masolbar: Kasano dagiti henio ti Matematika a Nakaduktal ti Pagsasao ti Simetria, Mario Livio, Souvenir Press 2006, ISBN 0-285-63743-6


== Dagiti akinruar a silpo ==
 Dagiti midia a mainaig iti Simetria iti Wikimedia Commons

Calotta: Ti Lubong ti Simetria
Danes: Ti Simetria ti Lawlaw ti Punto iti Dalumpinas Naiyarkibo 2004-01-02 iti Wayback Machine
Chapman: Dagiti Estetika ti Simetria
Simetria ti ISIS Naiyarkibo 2009-09-22 iti Wayback Machine
Gunglo ti Internasional a Simetria – ISA Naiyarkibo 2006-07-21 iti Wayback Machine
Institute Symmetrion Naiyarkibo 2011-07-21 iti Wayback Machine