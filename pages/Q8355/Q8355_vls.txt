De viole is e snoarinstrument mè vier snoarn. 't Is 't klèinste lid van de violefamilie die bestoat uyt de viole, d' altviole en de cello. 
De klank wordt geproduceerd deur de snoarn te loat'n triln met e strykstok, of deur te tokkeln met de vyngers. D' hoet'n klankkasse dient vo 't geluyd van de trilnde snoarn te versterk'n. De toetse van e strykinstrument is 't gedeilte woarip dat de vynger wordt geplatst vo de townhoogte te bepoaln. De viole wordt deurgoans bespeeld deur 't instrument tusschn de kinne en de schoewre vaste t' hoed'n en met de vyngers van de lynkerhand de snoarn teegn de toetse te druk'n vo de snoare te verkort'n en azo hoger te doen klynk'n.