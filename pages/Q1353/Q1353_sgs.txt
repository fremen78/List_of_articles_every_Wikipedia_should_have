Delis (hindi दिल्ली = Dillī, onglėškā: Delhi) aba pėlnā Naciuonalėnė Delė suostėnės terituorėjė īr miests šiaurės Indėjuo, šalėis suostėnė. Tor 16,8 mln. gīvėntuoju (2011 m.) Deli sodara pri Jamunas opės esons senamiestis ė naujamiestis, Naus Delis, katramė rezėdou Indėjės valdė. Miests laikuoms baguotiausio Indėjuo pu Goa (tor ontra pagal dėdoma BVP gīvėntuojou).
Miestė īr gausoms pavelda – stuov Džami Masdžida mečetė, Indėjės vicekaraliu paluocē Raštrapati Bhavanas, Radžpata prospekts, Kutb Minara minarets, Džai Singha observatorėjė. Miestė īr do uora ousto – I. Gandi ė Palama, spuorta irengėmā (pabūdavuotė 1982 m. Azėjės žaidīniems). Delie tēpuogė Muohanda Gandė kremavėma vėita īr.