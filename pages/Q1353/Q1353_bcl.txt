Para sa ibang gamit, Hilingon an Delhi (klaripikasyon).

An Delhi, opisyalmenteng Teritoryo nin Nasyunal na Kapitolyo (NCT) nin Delhi, sarong ciudad asin teritoryo nin pagkasararo sa India na igwa nin New Delhi, an kapitolyo kan Indya. Nageerok sa magkaibong na gilid kan salog Yamuna, alagad poon kadto abot solnopan, o lampas pa kaini an toong pampang, an Delhi kabakas an estado nin Uttar Pradesh sa subangan asin may estadong Haryana sa mga tada-tadang direksyon. AN Delhi nagin sarong teritoryo nin pagkasararo kan 1 Nobyembre 1956 asin an NCT kan 1995. An NCT may hiwas na 1,484 kilometro kwadrado (573 sq mi.[1]   Base sa senso kan 2011, an syudad nin Delhi igwang populasyon sobra sa 11 milyon,[1] mantang mga 16.8 milyones an populasyon kan NCT.[1]   An urban na aglomasyon kan Delhi, na kaiba an mga sentro nin satelayt iyo an  Ghaziabad, Faridabab, Gurgaon asin Noida sa lugar na inaapod na National Capital Region (NCR), igwang pigtatantyang populasyon na sobra sa 28 milyon, kaya ini an pinakadakulang metropolitanong lugar sa Indya asin ikaduwang pinakamatawo sa kinaban (sunod sa Tokyo). 
An topograpiya kan medieval fort Purana Qila sa mga pampang kan salog na Yamuna katakin an literaryong paglaladawan kan citadel Indrapastha sa epikong Sanskrit na Mahabharata; alagad, an mga lugar na idto mayong ihinayag na senyales nin sarong suanoy na tinogdok na palibot. Kan kaamayi nin ika-13 na siglo sagkod sa katahawan kan ika-19ng siglo, an Delhi iyo an kabisera kan duwang mayor na imperyo, an Sultanatong Delhi asin an Imperyo Mughal, na napapalibutan an darakulang parte kan Sur-Subangan na Asya. An gabos na tolong Pamanang Pangkinaban na Lugar kan UNESCO sa siyudad, an Qutub Minar, Lubungan ni Humayun asin an Pulang Fort, pagsasadiri kaining panahon. An Delhi an amay na sentro kan musikang Sufismo asin Qawwali. An mga pangaran kan Nizamuddin Auliya asin Amir Khusrau lataw na gayong kairiba igdi. An diyalektong Khariboli kan Delhi sarong parte nin sarong linguwistikong pagmukna na nagpabutwa sa literatura nin Urdu asin Modernong Estandarteng Hindi. An mga panginot na poetang Urdu gikan sa Delhi iyo an Mir Taqi Mir asin Mirza Ghalib. An Delhi saróng centro kan Rebelyon nin Indya kan 1857. Kan1911, an New Delhi, sarong rehiyon sa timog na nasa laog kan Delhi, nagin kabisera kan Imperyo nin British Indian. An pagsuwayan kan India kan 1947, an Delhi naliwat hale sa sarong siudad na Mughal pasiring sa sarong Punjabi, na nawaran nin duwang-tulong residente kaiyan, sa kabtang huli sa pangigipit na dinara paagi sa pag - abot kan mga Hindu asin Sikh gikan sa solnopan na Punjab. Pakatapos nin independensya kan 1947, nagpadagos an New Delhi bilang kapitolyo kan Dominyon nin Indya, asin pagkatapos kan 1950 kan Republika nin Indya.


== Mga toltolan ==


== Urog pang mababasa ==


== External links ==
 
Government
Official website
Official Tourism Site
General information
Plantilya:GovPubs
Delhi sa Encyclopædia Britannica
Delhi sa Curlie
Plantilya:Wikiatlas
 Heograpikong datus manongod sa Delhi sa OpenStreetMap