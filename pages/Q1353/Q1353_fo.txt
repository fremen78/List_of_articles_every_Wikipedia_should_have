Delhi (/ˈdɛli/, Hindustani úttala: [d̪ɪlliː] Dilli), alment navn National Capital Territory of Delhi, er høvuðsstaðarøkið í India. Undir Bretska Raj, var Delhi partur av Punjab landslutinum og er framvegis knýttur at Punjab-regiónini og Doab bæði søguliga og mentanarliga. Fólkatalið í býnum er umleið 16.3 milliónir, ið ger hann til næststørsta býin í India og fjórðstørsta stórbýarøki í heiminum.


== Veðurlag ==
Hitalagið í Delhi liggur vanliga frá 5 til 40 °C. Tað lægsta, ið nakrantíð er mált í Delhi, er -6,7 °C, og tað hægsta, ið nakrantíð er mált, er 45,3 °C. Árligi meðalhitin liggur um 25 °C; mánaðarligi meðalhitin skiftir frá 13 til 32 °C. Hægsti hitin, ið varð máldur í juli, var 45 °C í 1931. Meðalnøgdin fyri avfall um árið í Delhi er umleið 714 mm, har tað mesta kemur niður undir monsuninum í juli og august.


== Luftdálking ==
Delhi er tann mest dálkaði býurin í heiminum, og sambært einari meting, so er dálking hvørt ár orsøk til at 10.500 fólk doyggja í Dehli. Í 2013-14, øktist støði á smáum dálkandi partiklum (PM) í luftini í Delhi við umleið 44%, serliga orsakað av CO2-útlát frá akførum og ídnaðinum, bygningsídnaði og av at brenn markir í økjum kring býin.


== Samferðsla ==


=== Flogferðsla ===
Indira Gandhi International Airport, ið liggur í útsynningspartinum av Delhi, er høvuðs ferðasambandið bæði viðvíkjandi innanríkis og uttanríkis ferðing úr og til Dehli. Í 2012-13 var flogvøllurin nýttur av yvir 35 milliónum ferðafólkum, ið ger hann til tann flogvøllin í Asia, har flest fólk ferðast. Terminal 3, ið kostaði 1,4 USdollarar at byggja millum 2007 og 2010, tænir 37 milliónum ferðafólkum afturat hvørt ár.


== Keldur ==