Dellium, ipso loco Dilli vel Dehli enuntiatum, rite Territorium Capitale Nationale Delliense, est maxima area metropolitana et secunda metropolis numero civium in India. Dellium est octava orbis terrarum metropolis, 16 753 235 habitantibus in territorio tempore census 2011. Sunt paene 22.2 milliones habitantium in regione urbana, quae etiam Noidam, Noidam Maiorem, Ghaziabad, Gurgaon, et Faridabad, cum aliis oppidis minoribus, comprehendit.

Nomen Dellii saepe ad regiones urbanas prope Territorium Capitale Nationale spectat, atque adeo ad Novum Dellium, caput Indicum, quod intra metropolem iacet. Quamquam Unionis territorium a gubernatione foederata administrata, NCT hodie est civitatis Indiae simile, legislatura praedita, et superiore iudicio exsecutivaque ministrorum concilio, capite principe ministro. Novum Dellium, a gubernatione Indiae et gubernatione Dellii coniunctim administratum, etiam est caput Territorii Capitalis Nationalis.
Regio urbis, ad ripas Fluminis Yamunae sita, continenter post saeculum 6 a.C.n. vel ante habitata est, sed habitatio humana creditur post secundum millennium a.C.n. coepisse. Dellium late habetur situs Indraprasthae, commenticii capitis Pandavas tempore Mahabharata. Dellium in historiam emersit maior urbs rerum politicarum, culturae, et commercii secundum itinera mercaturae inter Indiam septentrio-occidentalem et Planitiem Gangeticam, sultanatibus Delliensibus orsis. Id est situs multorum monumentorum antiquorum et mediaevalium, et locorum reliquiorumque studii archaeologici. Anno 1639, Shahjahan imperator Mughal novam urbem muro cinctam Dellii aedificavit, quae caput erat Imperii Mughal a 1649 ad 1857.


== Clima ==
Urbi Dellio clima est subtropicum humidum per enumerationem Köppen–Geiger sed atypicum, frigidum a medio Decembri ad Februarium medium, die frigidissimo circiter 4 Ianuarii incidente; calidum ab Aprili ad Octobrem, hippalo a die circiter 29 Iunii saeviente; temperatura aëris media mense Ianuario 14° atque mense Iunio 33°, minima inter 8° et 28°, maxima inter 21° et 39°, sed minima extrema usque hodie nota −2.2°, maxima extrema 48.4°; pluviis mensibus Novembri et Decembri 9 mm, mensibus Iulio et Augsuto 236 mm, anno toto ad 790 mm elevatis; diebus pluviosis per annum totum fere 73 incidentibus; humiditate relativa inter mensuras 33% mense Maio et 73% mense Augusto reperta, horis solis fulgentis mense Iulio 166, mense Octobri 270, per annum totum 2 685 repertis.


== Urbes sorores et regiones gemellae ==
Dellio sunt urbes sorores sequentes:


== Universitas ==
Universitas Dellii anno 1922 constituta est.


== Cives clari ==


=== Nati ===
Pran Krishan Sikand (1920–2013), histrio cinematographicus.


== Notae ==


== Bibliographia ==

Economic Survey of Delhi 2005–2006. Government of National Capital Territory of Delhi: Planning Department.
Adler, David. 2016. "Story of cities #26: Delhi's modernist dream proves a far-fetched fantasy." The Guardian, 20 Aprilis 2016.
Bennett, Suzy. 2014. "Delhi city tour . . . on the metro." The Guardian, 20 Septembris 2014.
Brown, L. 2011. Lonely Planet Rajasthan, Delhi & Agra. Ed. quinta. Lonely Planet Publications. ISBN 978-1-74179-460-1.
Dalrymple, W. 2003. City of Djinns. Penguin Books. ISBN 978-0-14-200100-4.
Dalrymple, W. 2003. Vidhya Society. Penguin Books. ISBN 978-0-14-200100-4.
Horton, P. (2002). Lonely Planet Delhi (tertia ed.). Lonely Planet Publications. ISBN 1864502975 .
Prager, D. 2013. Delirious Delhi. Arcade Publishing. ISBN 978-1-61145-832-9.
Rowe, P., et P. Coster. 2004. Delhi. Great Cities of the World. World Almanac Library. ISBN 978-0-8368-5197-7.
Aliae encyclopaediae
"Delhi" in Encyclopaedia Britannica. 11a ed. (Sicagi, 1911) html djvu.
"Delhi (Dilli)" in Walter Hamilton, The East India Gazetteer (Londinii: Murray, 1815) textus.
"Delhi" in H. Yule, A. C. Burnell; Gulielmus Crooke, ed., Hobson-Jobson. 2a ed. (Londinii: Murray, 1903) ~ ~.
"Dellium" in Iohannes Iacobus Hofmannus, Lexicon universale (1698) ~.
"Delhi Division; Delhi District; Delhi Tahsil; Delhi City" in William Stevenson Meyer et al., The Imperial Gazetteer of India (2a ed. 26 voll. Oxonii: Clarendon Press, 1908-1931) textus.
"Route 14. Delhi" in A Handbook for Travellers in India, Burma, and Ceylon (8a ed. Londinii: John Murray, 1911) Textus.


== Nexus externi ==

Gubernatio
Gubernatio Nationalis Capitalis Territorii Dellii
Dellii Municipium
Miller, Samuel. Delhi: Adventures in a Megacity.
Municipale Novi Dellii Concilium
Aliae res
Delhi Public Transport Application
Delhi Public Transport Application for Android 2.1+
Nuntii de Dellio