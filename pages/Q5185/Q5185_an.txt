Os nematodos (Nematoda) son un d'os filos mas comuns d'animals y o mas diverso de pseudocelomaus. As especies de nematodos son muit dificils de distinguir: se'n han descrito mas de 28.000, d'as que mas de 16.000 son parasitos. S'ha estimau que o numero total de nematodos descritos y sin describir podría ser de mas de 500.000. A diferencia d'os cnidarios y os platelmintos, os nematodos tienen un sistema dichestivo que ye como un tubo con oberturas a cada extremo d'o cuerpo. Se conoixen como cucos redondos, debiu a la forma observada en un tallo transversal.
As helmintosis provocadas por nematodos se dicen "nematodosis".
A triquina u "bichiello" y os cucos intestinals son nematodos. Tienen o cuerpo celindrico, tovo, no ye dividiu en aniellos y os suyos extremos rematan en punta. A mayoría son de vida libre, y habitan en ambients acuaticos y en ambients terrestres. Beluns son parasitos y producen malautías a os animals, as plantas, os fongos y atros organismos. No tienen organos respiratorios.
En a investigación cientifica s'emplega como nematodo modelo a especie Caenorhabditis elegans.


== Vinclos externos ==
 Se veigan as imáchens de Commons sobre Nematoda.
(en) Os nematodos en o prochecto Tree of Life.
(en) European Society of Nematologists.


== Referencias ==