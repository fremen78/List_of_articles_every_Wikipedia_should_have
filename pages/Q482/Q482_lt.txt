Poezija – grožinės literatūros dalis, kurioje išnaudojamos ne tik tiesioginės prasminės kalbos savybės, bet ir estetinės ar keliančios jausmus, asociacijas. Poezijos kūriniai – eilės. Jos kuriamos pasitelkiant įvairias stilistines kalbos priemones (metaforos, simbolika, ironija, palyginimai ir kt.), kalbos skambesį (asonansas, onomatopėja, aliteracija, ritmas), išreiškiant jausmus bei išgyvenimus. Šios priemonės išplečia ar pakeičia tiesioginę kūrinio kalbos prasmę; dažnai tas pats poezijos kūrinys gali būti interpretuojamas keliais skirtingais būdais. Poeziją yra sunku versti į kitas kalbas ne tik dėl eiliavimo, bet ir dėl kalbos ypatumų (žodžių žaismo ir kt.). Poeziją kuriantis žmogus vadinamas poetu.


== Poezijos formos ==
Daug kultūrų yra sukūrusių savitų poezijos formų. Nuo kitų eilėraščių jos skiriasi griežta konstrukcija: konkrečia rimavimo schema, metru, žodžių ar eilučių pasikartojimais. Neretai vienos kultūros perima kitos kultūros poezijos formas, adaptuodamos savai kalbai ir papročiams; ryškus pavyzdys – haiku.
Populiariausios poezijos formos:

Haiku
Pantuma
Rondo
Rubai
Sestina
Sonetas
Šidžo
Tanka
Trioletas
Tritina
Vilanela


== Poezijos žanrai, kūrinių tipai ==
Baladės, dainos, epai, eilėraščiai, kupletai, odės, poemos.


== Taip pat skaitykite ==
Lietuvių poezija
Lietuvių poetų sąrašas


== Nuorodos ==
Vikicitatos