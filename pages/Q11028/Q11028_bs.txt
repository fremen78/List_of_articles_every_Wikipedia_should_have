Informacija (skraćeno info) jeste ono što informiše, tj. ono iz kojeg podaci mogu biti izvedeni. Informacija je pružena bilo kao sadržaj poruke ili preko direktnog ili indirektnog posmatranja nečega. Ono što je opaženo može biti konstruisano kao poruka u vlastitom pravu, i u tom smislu, informacija je uvije prenešena kao sadržaj poruke. Informacija može biti kodirana u različitim oblicima za prijenos i interperetaciju. Naprimjer, informacija može biti kodirana u znakove i prenešena putem signala.
U termodinamici, informacija je bilo koja vrsta događaja koji utiče na stanja dinamičkog sistema koji može interpretirati informaciju.
Informacija razrješava neizvjesnost. Nesigurnost događaja se mjeri njenom vjerovatnoćom nastanka i obrnuto proporcionalno tome. Što više neizvjestan događaj, više informacija je potrebno za rješavanje neizvjesnosti tog događaja. Bit je tipična jedinica informacije, ali i ostale jedinice poput nata može biti korištena. Primjer: informacija je jedan "fer" okretaj novčića: log2(2/1) = 1 bit, a u dva fer okretaja novčića je log2(4/1) = 2 bita.
Koncept informacija je poruka ima različita značenja u različitim kontekstima. Tako je koncept informacija postao usko vezan za pojmove ograničenje, komunikacija, kontrola, podatak, forma, edukacija, znanje, značenje, razumijevanje, stimulacija, obrazac, percepcija, reprezentacija kao i entropija.


== Informacija kao poruka ==
S pojmom informacija čovjek se susreće u najraznovrsnijim situacijama, od upotrebe u svakodnevnom životu do one u specijaliziranim naučnim područjima. Ona predstavlja osnovno obilježje infromacijskog doba, informacijske nauke, tehnologije i društva.
Budući da se podatak i informacija nerijetko koriste kao sinonimi, važno je napraviti distinkciju između njih. Naime, definicija informacije glasi da su to podaci stavljeni u značenjski kontekst, dok je podatak izvan konteksta. Drugim riječima, podatak je beskoristan sve dok ne prenosi neku informaciju.
Prema sljedećoj definiciji informacija je skup znakova koji primaocu nešto znače, odnosno otkrivaju nešto novo. Informacija je pojam s mnogo značenja u zavisnosti od konteksta, ali je kao pravilo usko povezana s konceptima kao što su značenje, znanje, percepcija, instrukcija, komunikacija i razni mentalni procesi. Jednostavno rečeno, informacija je primljena i shvaćena poruka. Ali prije svega, ona je rezultat procesiranja, manipuliranja i organiziranja podataka na načina da isti nadograđuju znanje osobe koja informaciju prima.
Komunikacijska teorija je numerički prikaz nesigurnosti ishoda. Povezujemo je s entropijom informacije, a samim tim i s relevantnošću poruke, tj. koliko nam je data informacija od koristi.


== Također pogledajte ==
Informacijska eksplozija
Informacijsko društvo
Informacijsko doba
Informacijski sistem
Informacijska pismenost
Entropija (teorija informacija)


== Reference ==


== Vanjski linkovi ==

Nedovršeni članak Informacija koji govori o računarstvu treba dopuniti. Dopunite ga prema pravilima Wikipedije.