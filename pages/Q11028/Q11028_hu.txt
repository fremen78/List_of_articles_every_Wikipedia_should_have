Komenczi Bertalan (Gyöngyös, 1947. április 3. –) magyar egyetemi tanár, politikus, országgyűlési képviselő. A Pedagógusok Demokratikus Szakszervezetének helyi csoportjának egyik megalapítója. Pedagógiai szakíró és kutató (médiapedagógia, médiatörténet, informatizált tanulási környezetek fejlesztése, európai oktatási ügyek).


== Életpályája ==


=== Iskolái ===
Az általános iskolát majd a gimnázium első három évét szülővárosában végezte el. 1965-ben a miskolci Zenei Gimnáziumban érettségizett. 1967–1972 között a Kossuth Lajos Tudományegyetem Természettudományi Karának kémia-biológia szakos hallgatója volt. 1996–2000 között elvégezte a Pécsi Tudományegyetem humán szervező szakát is. 2003-ban PhD. fokozatot szerzett a Budapesti Műszaki és Gazdaságtudományi Egyetemen. 2007-ben habilitált a Debreceni Egyetemen.


=== Pályafutása ===
1966–1967 között – előfelvételisként – Vácott teljesítette sorkatonai szolgálatát. 1972–2000 között a gyöngyösi Berze Nagy János Gimnázium tanára, 1994–1999 között igazgatója volt. 1984-től a gyöngyösi református gyülekezet presbitere. 1986-ban kilépett a Pedagógus Szakszervezetből. 1988-tól a gyöngyösi Bajza József Kulturális és Hagyományőrző Egyesület alapító elnöke. 1988–1989 között egyik kezdeményezője volt a gyöngyösoroszi Hulladék Akkumulátor Feldolgozó Üzem építése ellen tiltakozó környezetvédő mozgalmaknak. 1995–1999 között a Gimnáziumok Országos Szövetségének társelnöke volt. 2000–2020 között az Eszterházy Károly Főiskola egyetemi tanára, vezető oktatója, a Neveléstudományi Doktori Iskola Digitális pedagógia programjának vezetője volt. 2021-től a Neveléstudományi Doktori Iskola törzstagja, professor emeritusa, óraadó egyetemi tanára.


=== Politikai pályafutása ===
Az 1968-as események miatt kilépett a KISZ-ből, így tiltakozott Csehszlovákia lerohanása ellen. 1988–1989 között az MDF tagja volt. 1990–1994 között országgyűlési képviselő (Gyöngyös, SZDSZ) volt. 1990–1994 között a Környezetvédelmi bizottság tagja volt. 1991–1994 között az SZDSZ tagja volt.


== Családja ==
Szülei: Komenczi Bertalan és Zombori Klára voltak. 1971-ben házasságot kötött Lukács Annával. Két fiuk született: Norbert (1972) és Bálint (1974).


== Művei ==
Információ és társadalom (2002)


== Díjai ==
Somos Lajos-díj (2012)


== Jegyzetek ==


== Források ==
MTI Ki kicsoda 2009. Szerk. Hermann Péter. Budapest: Magyar Távirati Iroda. 2008.  ISBN 978-963-1787-283  
https://uni-eszterhazy.hu/api/media/file/713a40b45397f08437d817f5b8d293567d3d60eb
Komenczi Bertalan a Magyar Nemzeti Névtér oldalon
Komenczi Bertalan az Eszterházy Károly Katolikus Egyetemen Archiválva 2022. október 20-i dátummal a Wayback Machine-ben


== További információk ==
Az 1990-ben megválasztott Országgyűlés Almanachja. Főszerkesztő: Kiss József. Budapest, Magyar Országgyűlés, 1992.
Révai új lexikona XII. (Klc–Ky). Főszerk. Kollega Tarsoly István. Szekszárd: Babits. 2003.  ISBN 963-955-607-6