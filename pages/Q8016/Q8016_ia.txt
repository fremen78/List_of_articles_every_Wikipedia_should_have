Sir Winston Leonard Spencer-Churchill (30 de novembre 1874 - 24 de januario 1965) esseva le Prime Ministro del Regno Unite duo vices e duceva le Regno Unite in le Secunde Guerra Mundial. Cognite pro su direction, Churchill etiam esseva un autor, historico, artista, e un officiero in le Armea Britannic. Ille ganiava le Premio Nobel pro Litteratura in 1953, esseva facite le prime Citatano Honorari del Statos Unite de America, e esseva le final persona non-regal qui esseva honorate con un funere de stato.
Churchill nasceva in le familia del Duces de Marlborough. Su patre, Lord Randolph Churchill, esseva un politico charismatic e Cancelleria del Exchequer; su matre, Jenny Jerome, esseva un arrivista american. In su servicio in le armea, ille serviva in India Britannic, le Sudan, e le Secunde Guerra Boer. Ille ganiava fama como un correspondente, e scribeva su prime libros re su campanias.
Post su prime servicio militar, il duceva un carriera politic pro cinquanta annos. Ante le Prime Guerra Mundial, il serviva como Presidente del Consillio de Commercio, Secretario Domestic, e le Prime Lord del Admiralitate como parte del governamento ducite per H. H. Asquith. Il serviva de nove in le Prime Guerra Mundial in le Fronte Occidental. Post su retorno, il serviva como Ministro de Munitiones, Secretario de Stato de Guerra e Secretario de Stato de Aere.
In le annos 1930, Churchill non habeva officio politic, ma il ja esseva active politicamente, specialmente contra Germania Nazi e in promover le rearmamento del Regno Unite. Al initio del Secunde Guerra Mundial, il esseva facite le Prime Lord del Admiralitate de nove, e post le resignation de Neville Chamberlain in 1940, le Prime Ministro. Su refusa de considerar ni rendition ni ulle compromisso in le guerra inspirava le gente britannic que opponer al poteres axe, specialmente con su usage charismatic del radio. Ille duceva su nation usque illo habeva vincite le guerra.
Quando le Conservativos perdeva in le electiones de 1945, il deveniva le capite del opposition. In 1951, il deveniva le Prime Ministro de nove, usque su retiramento in 1955. Quando il moriva in 1966, su funere de stato esseva assistite per un assemblage del homines de stato (e in un acto rar, assistite per le regina).
Hodie, Winston Churchill ja esse considerate como un del plus notabile homines de stato in le mundo. Il ja esse quotate e studiate como un exemplo de direction charismatic.


== Ligamines externe ==
(anglese) Libros per Churchill