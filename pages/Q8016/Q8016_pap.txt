Sir Winston Leonard Spencer Churchill, (☆ 30 di novèmber 1874 na Woodstock, Inglatera - † 24 di yanüari 1965 na London) tabata un estadista britániko ku a sirbi komo promé minister di Reino Uni durante di dos Guera Mundial, di 1940 pa 1945 i un biaha mas di 1951 pa 1955.
Churchill, aunke renombrá pa su liderazgo komo promé minister durante tempo di guera, tabata tambe sòldá eduká na Akademia Real Militar Sandhurst, ganadó di e premio Nobel pa literatura, historiadó, pintor i un di e polítikonan ku trayektoria mas largu den historia britániko.
E tabata miembro di parlamento (MP) di Reino Uni di 1900 te 1964, ekskluyendo dos aña entre 1922 i 1924. Sosteniendo e ideologianan liberal-ekonómiko i imperialista, e tabata durante gran parti di su karera miembro di e Partido Konservativo, kual ela liderá di 1940 pa 1955. Na mesun tempu e tabata miembro di Partido Liberal di 1904 pa 1924.