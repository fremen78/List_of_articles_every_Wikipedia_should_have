Soia (Glycine max) es un spesie de legum, orijinal de Asia este. La parola soia es de la japanes shoyu per salsa de soia, e es orijinal de xines.
Soia es un cultiva importante en la mundo, e furni olio e protena. La plu de la cultiva es cambiada a olio vejetal, e la farina cual resta es usada como comeda per animales. Un parte peti de la cultiva es usada direta par umanas. Con soia on prepara ance un varia grande de comedas.
Soia ia es la cultiva la plu importante en Asia este a multe sentenios ante la arcivos scriveda, e lo es ancora un cultiva major en Xina, Japan, e Corea. Ante cuando on fa produidas fermentada como salsa de soia, tempeh, natto, e miso, soia ia es regardada como santa per sua usa en la alterna de la cultivas, como un metodo de fisa nitrojen.  La plantas ia es aradida per prepara la campo per la cultivas de comedas.  Soia ia es introduida a Europa en la comensa de la sentenio 18.