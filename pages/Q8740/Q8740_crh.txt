Vyetnam cenki (vyetnamca Chiến tranh Việt Nam, inglizce Vietnam War) - 1959—1975 seneleri kommunistik Şimaliy Vyetnam (ŞSCB ve ÇHC tarafından qoltutulğan) ve Cenübiy Vyetnam (AQŞ, Avstraliya, Yañı Zelandiya, Cenübiy Koreyanıñ ve başqa memleketleri tarafından qoltutulğan) arasındaki cenk. Frenkistannıñ iştiraki ile keçirilgen İlk ind-qıtay cenkini (1946-1954) közde tutıp, şu cenkke Ekinci ind-qıtay cenki de deyler. 


=== Davanıñ tarihiy sebepleri (1858—1940) ===
1858 seneden itibaren Frenkistan imperiyası, Cenüp-Şarqiy Asiyanı fetih etmege başlağan. 1888 senesine qadar, yerli ükümdarlarnıñ silâlı qarşılıq köstergenlerine baqmadan, Frenkistan imperiyasına zemaneviy Kamboçiya ve Vyetnam territoriyaları yekâne müstemleke - Frenk İnd-Qıtayı olaraq (Laos onıñ terkibine biraz daa keç kirsetilgen edi) qoşturılğan edi.
Birinci Cian cenki bitken soñ, memlekette milliy añ büyümege başlanğan, Vyetnamnıñ mustaqilligi oğruna çıqqan yerastı areketleri inkişaf etmege başlağan, bir qaç silâlı isyan olıp keçken.