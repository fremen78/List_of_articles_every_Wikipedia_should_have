Soda Vjetnamas vai Voin Vjetnamas (vjetn.: Chiến tranh Việt Nam, angl.: Vietnam War) om kaikiš suremb sodakonflikt Vjetnamas 20. voz'sadal. Oli Toižen sodan Indokitaiš i Vilusodan palaks. Tegihe vozil 1957−1975 kuti Sodan ripmatomudes Francijad vaste (1945−1954) jätktuz da Vjetnaman jagandan jäl'guz. Soda Vjetnamas oli ühtenaikte Rahvahanikoiden sodoidenke susedližiš Laos- i Kambodž-valdkundoiš.
Voib jagada sodad koumhe pordho:

Partizanoiden soda (1. kül'mku 1957 — keväz'ku 1965).
Päetap (keväz'ku 1965 — 1973). AÜV:oiden masštabižed tehmižpideged ühtenuzidenke valdkundoidenke — Suvikorei, Avstralii, Tailand — Suvivjetnaman poles. Pohjoine Vjetnam sai abud Kitaišpäi, Nevondkundaližes Ühtištusespäi da Pohjoižkorejaspäi.
Anastand Pohjoižel Vjetnamal Suvivjetnaman territorijoid, Vjentaman ühtištuz (1973 — Saigonan lanktend 30. sulaku 1975).
Sodan jäl'gused:

Läz 1..1,5 mln sodamehid da 2 mln kožmuseližid rahvahanikoid pölištuiba, 2 mln saldatoid oliba satatadud.
«Vjetnaman sindrom» i sodanvastaine likund AÜV:oiš, vastmeled hätkeližile röunantagaižile sodaoperacijoile.
Travijoiden substancijoiden olend Vjetnaman territorijal tähäsai.