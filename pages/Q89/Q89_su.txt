Apel (Malus silveltris) nyaéta buah anu dihasilkeun tina tangkal apel. Buah apel ilaharna buleud, warnana aya nu héjo aya ogé nu beureum malah mah aya nu konéng. Daging buahna rada teuas jeung sikian saeutik. Apel leuwih alus didahar nalika atah kénéh. Manusa mimiti melak apel di daérah Asia Tengah. Apel biasa dipelak di daérah anu suhuna sejuk. Buah apel kasohor ku rasana anu amis haseum katut vitamin anu dikandungna. Di Indonésia sorangan, séntra produksi apel aya di Malang, Pausruan, Banyuwangi, Tawangmangu (Jawa Tengah), Buleleng jeung Tabanan (Bali), Nusa Tenggara Timur, Nusa Tenggara Barat]], jeung Sulawesi Selatan.


== Ajén gizi buah apel ==
Apel miboga loba kandungan mangpaat, utamana mah ngandung vitamin, di antaranana vitamin A, vitamin B1, vitamin B2, vitamin B3, vitamin B5, vitamin B6, vitamin B9 dan vitamin C. Sadengkeun mineral nu aya dibuah apel antarana, kalsium, magnesium, potasium, zat besi, jeung zinc. Apel ogé miboga serat nu luhur, ku lantaran éta apel alus pikeun diét.
Buah apel ogé miboga fitokimia. Fitokimia mangrupa antioksidan pikeun ngalawan radikal bebas. Zat ieu ogé bisa neken jumlah kolesterol nu goréng (LDL) di awak urang nu bisa ngabalukarkeun kahambatna saluran pembuluh darah.
Salian ti éta buah apel gé miboga kandungan séjén saperti tanin, nu pungsina bisa nyegerkeun bahan. Flavoid nu miboga pungsi keur nurunkun résiko kanker. Asam D-glucaric nu bisa nurunkeun kadar kolesterol.


== Rujukan ==