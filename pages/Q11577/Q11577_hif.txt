Barley, jiske vigyanik naam (Scientific name) Hordeum vulgare hae, ek grass palwaar ke paudha hae. Iske biyaa ek anaaj ke biyaa hae. Ii insaan aur jaanwar ke ek khaas khaana hae. Barley se aantaa (flour) aur beer banaawa jaae hae. Barley sab se puraana paudha hae jiske insaan kheti karis rahaa.
Ii pahila [anaaj]] rahaa jiske inssan pahile agbhag 9000 BC me boy rahiin. 200BC talak ii Europe aur Asia bhar fael  gais rahaa. Barley kamtii garmii aur well-drained matti ke maange hae. Barley, jhuura aur namkiin matti kae sahe sake hae, lekin gehuun aur rye ke rakam winter ke thandaa ke nai sahe sake hae.
2022 me barley, dunia bhar me jon anaaj utpaadan karaa gais rahaa (155 million tonnes), me 4th place me rahaa, makai, gehuun aur dhaan ke pichhe. Dunia bhar me, barley ke 70% utpaadan ke jaanwar ke khaana ke khaatir kaam me laawa jaae hae aur 30% ke beer, whisky aur khaana khaatir kaam e laawa jaae hae.