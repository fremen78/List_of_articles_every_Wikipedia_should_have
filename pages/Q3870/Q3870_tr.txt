Nairobi, Kenya'nın başkentidir. 1899 yılında kurulmuş, 1905 yılında başkent statüsünü Mombasa'dan devralmıştır. Ayrıca Nairobi eyaletinin de başkentidir. Ülkenin güneyindeki Nairobi Nehri üzerine kurulu olan şehir, denizden 1661 metre yüksektedir.
Nairobi, Doğu Afrika'daki en yüksek nüfusa sahip şehirdir. 1999 sayımına göre 684 km²'lik Nairobi yönetim bölgesinde 2.143.254 kişi yaşamaktadır. 1899'da bir demiryolu kampı olarak kurulmasından bu yana şehir, Kenya'nın en büyük şehri olmuş ve Doğu Afrika'nın en büyük şehirleri arasına girmiştir.
Nairobi bugün Afrika'nın politik ve finansal olarak önde gelen şehirleri arasındadır. Birçok şirkete ve organizasyona ev sahipliği yapan Nairobi, iş ve kültür açısından önemli bir merkezdir. Küreselleşme ve Dünya Şehirleri Çalışma Grubu ve Ağı (The Globalization and World Cities Study Group and Network - GaWC) Nairobi'yi göze çarpan bir sosyal merkez olarak tanımlar. Yerel dilde Nairobi, "yeşil ve sulak yer" anlamına gelmektedir.


== Kaynakça ==