Nairobi ye una ciudat kenyata, a capital de Kenya y a ciudat con mayor población d'o país y de l'Africa oriental. A mas, ye a cuarta ciudat africana por cantidat de población.
A suya población yera de 3.138.205 habitants en o 2010, en una superficie de 684 km², con una densidat de población de 4.588,01 hab/km².


== Cheografía ==
Nairobi ye situato en l'interior de Kenya, a una altaria meya de 1.661 metros sobre o ran d'a mar, y a man d'a Gran Val d'o Rift.
En os días claros ye posible veyer dende a ciudat o monte Kenya y o Kilimanjaro.


== Esporte ==
O fútbol ye l'esporte mas popular y mas practicato. Entre os equipes de fútbol bi ha de destacar dos: os AFC Leopards y o Gor Mahia, os dos equipes con mas victorias en a Kenyan Premier League, a primera división kenyata, atros equipes de Nairobi que chugan en a primera división son o Mathare United y o Tusker FC.


=== Instalacions esportivas ===
A instalacion esportiva mas important de Nairobi ye o Moi International Sports Centre un complexo esportivo que tien un estadio de 60.000 espectadors, un poliesportivo y una piscina ta 5.000 personas cadagún. Bi ha atras instalacions como l'Estadio Nacional Nyayo utilizato en l'actualidat ta partius de fútbol y prebas d'atletismo y l'estadio Ciudat de Nairobi ta acontecimientos esportivos y atros escaimientos dica 15.000 espectadors.


== Localidaz achirmanatas ==
 Denver (Colorado, Estaus Unius).


== Vinclos externos ==
 Se veigan as imáchens de Commons sobre Nairobi.
(en) www.Nairobi.City.org, a pachina web municipal.