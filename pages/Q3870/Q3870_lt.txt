Nairobis (angl. Nairobi) – miestas pietų Kenijoje, Rytų Afrikos plokščiakalnyje, maždaug 1700 m aukštyje virš jūros lygio. Šalies sostinė. 4,4 mln. gyventojų (2019). Su priemiesčiais 5,9 mln. gyventojų. Yra tarptautinis oro uostas. Geležinkeliai į Mombasą, Tororą (Uganda), plentai į Tanzanijos, Etiopijos, Sudano, Ugandos miestus. Išvystyta maisto, tekstilės, odos, avalynės, chemijos, metalo ir medienos apdirbimo pramonė. Nacionalinis universitetas. Vienas didžiausių lūšnynų Afrikoje – Kibera.


== Istorija ==
Miestas įkurtas kaip geležinkelio stotelė 1899 m. tiesiant geležinkelį nuo Mombasos iki Viktorijos ežero. Pirmiesiems gyventojams čia pasirodė gan šalta, todėl jie miestą pavadino Nairobi , kas išverstus iš masajų kalbos reiškia „šaltas vanduo“. Mieste kūrėsi įvairių tautų ir rasių gyventojai. Miestas netruko išaugti ir 1907 m. pakeitė Mombasą šalies sostinės pozicijoje. Ilgą laiką buvo britų Kenijos kolonijos administracinis centras, XX a. 3–5 dešimtmečiuose čia veikė Didžiosios Britanijos karinė bazė. Kolonijiniu Kenijos laikotarpiu miestas tapo kolonijos kavos, arbatos ir sizalio pramonės centru. 
1963 m. gruodį tapo nepriklausomos Kenijos sostine. XX a. 7-ajame dešimtmetyje pradėjo sparčiai plėstis; čia gyventi kėlėsi gyventojai iš aplinkinių provincijų. 1962 m. buvo 267 000, 1973 m. – 550 000, 2005 m. – 2,7 mln. (aglomeracijoje 3,6 mln.) gyventojų. Nesugebėdami pragyventi atvykėliai dažnai papildydavo nusikaltėlių gretas. 2001 m. Jungtinių Tautų komisija Nairobį pripažino pačiu pavojingiausiu pasaulio miestu. 


== Sportas ==
Gor Mahia FC (futbolo klubas); daugkartiniai šalies čempionai.
Tusker FC (futbolo klubas); daugkartiniai šalies čempionai;
Sofapaka FC (futbolo klubas; 2009 m. šalies čempionai;
Mathare United FC (futbolo klubas); 2008 m. šalies čempionai;
Kenya Commercial Bank SC (sporto klubas); turi futbolo, regbio, tinklinio komandas bei užsiima kitais sportais;
AFC Leopards (futbolo ekipa);
Nairobi City Stars (futbolo klubas);
Moi tarptautinio sporto centro stadionas (angl. MOI Stadium), kuris talpina 60 tūkst. žiūrovų; (Jis pastatytas Kasaranio rajone, Nairobyje.);
Njajo nacionalinis stadione (angl. Nyayo National Stadium), kuris talpina 15 tūkst. žiūrovų.
Miesto stadionas (angl. City Stadium), kuris talpina 15 tūkst. žiūrovų. 2019 m. stadione prasidėjo renovacijos darbai, nes stadiono būklė buvo prasta ir reikėjo atnaujinti.
Ruarakos stadionas (angl. Ruaraka Stadium), kuris talpina 4 tūkst. žiūrovų.
Vilties stadionas (angl. Hope Stadium; World Hope Stadium), kuris yra Kavangvarės rajone, 15 km nuo sostinės Nairobio centro., kurio talpa yra 5 tūkst. žiūrovų.


== Šaltiniai ==