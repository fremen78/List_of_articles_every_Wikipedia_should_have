Nairobi Kenya fővárosa és egyben legnagyobb városa. Közel hét millió lakosával (elővárosokkal, 2023-ban) az egyik legnépesebb metropolisz Kelet-Afrikában.


== Földrajz ==
Dél-Kenyában az Athi-folyó mellett fekszik. Az átlagmagasság 1624 m.


=== Éghajlat ===
Nairobi szubtrópusi hegyvidéki éghajlattal rendelkezik. A nagy tengerszint feletti magassága miatt az éjszakák különösen hűvösek a városban, júniusban és júliusban a hőmérséklet éjszaka akár 10 °C alá is csökkenhet. Az év legmelegebb része a decembertől márciusig tartó időszak.


== Történelem ==
Nairobi fiatal város, az 1890-es években egy brit tábor volt. A helyet a maszájok nevezték Nairobinak, ami a nyelvükön a hűs víz helyé-t jelenti.
1899-ben a Mombasa-Uganda vasútvonal építői alapították. 1905-ben a Brit Kelet-afrikai Védnökség közigazgatási központja lett.
1899 és 1905 között brit tartományi főváros lett. 1905-ben Brit Kelet-Afrika tartomány fővárosa lett. 1963-ban a független Kenya fővárosa.


== Ipara ==
A fejlődő kenyai iparnak csaknem fele a fővárosba összpontosul. A város keleti részén tömörülő üzemek a környék fejlett mezőgazdaságának termékeit; kávét, teát, ananászt, tejet, húst, gabonát dolgozzák fel, valamint a helyi fogyasztó piac számára állítanak elő közszükségleti cikkeket: ruházati termékeket, bőrárut, bútort, gumiabroncsot állítanak elő. A pályaudvar mellett pedig nagy vasúti járműjavítók üzemelnek.


== Lakosság ==


== Látnivalók ==
Nemzeti múzeum
Parlament
Városháza
Vasútmúzeum
Nemzeti könyvtár
Nemzeti színház
Nairobi nemzeti park: 1946-ban alapították 120 négyzetkilométeren. 150 féle állatot láthatnak itt az érdeklődők.
Zsiráf Center
Bomas of Kenya
City Market


== Közlekedés ==
A városban a busz (City Hoppa), a matatu (mikrobusz 9-16 személy szállítására, rövidtávú helyközi járatként, de Nairobin belül is alkalmasak a közlekedésre) és a taxi a legfontosabb közlekedési eszköz. Villamos és metró nincsen. A városban kevés a közlekedési lámpa, a forgalmat a rendőrök irányítják.
A város nemzetközi repülőtere a Jomo Kenyatta nemzetközi repülőtér, másik jelentős repülőterei a Wilson repülőtér és a Moi Légibázis.


== A város szülöttei ==
Richard Dawkins angol zoológus, etológus, evolúcióbiológus.
Richard Leakey paleontológus
Catherine Ndereba kenyai maratonfutó, olimpiai bajnok
Kiran Shah kenyai színésznő
Roger Whittaker angol énekes, dalszerző (1936–2023)
Paddy Lowe, a Mercedes Formula–1-es csapatának technikai igazgatója


== Testvértelepülések ==
 Denver, USA


== Források ==


== Irodalom ==
Füssi Nagy Géza: Kelet-afrikai utazások - Nairobi szelek, Élet és tudomány, 2001. (56. évf.) 18. sz. 551-554. old.
Seger, Martin: Nairobi-egy gyarmati múltú nagyváros szerkezeti tagolása, Földrajzi közlemények, 1992. (116. (40.) köt.) 1-2. sz. 57-68. old.


== További információk ==

Daily Nation
The Standard