Joseph Haydn (1732 nî 3 goe̍h 31 – 1809 nî 5 goe̍h 31) sī Au-chiu gē-su̍t im-ga̍k Kó͘-tián sî-kî siāng chhut-chèng ê 1 ê chok-khek-ka, lâng kiò i "Kau-hiáng-khek ê Pē" kap "Hiân-ga̍k Sù-tiông-chàu ê Pē". Haydn chi̍t-sì-lâng tiàm Tang-kok khiā-khí, chit-gia̍p seng-gâi toā-hūn sī teh hō͘ Eszterházy ka-cho̍k chhiàⁿ chò ga̍k-su. In-ūi in ê thó͘-tē tī chháu-tē, Haydn kàu kah boán-liân chiah ū ki-hoē hām kî-thaⁿ ê chok-khek-ka kau-poê, koh chiap-chhiok tio̍h tng sî-kiâⁿ ê im-ga̍k tiâu-liû. I ka-kī kóng i ê chhòng-ì sī (khoân-kéng) pek--chhut-lâi ê. Haydn ê hiaⁿ-tī ū Michael Haydn, mā sī siū lâng chun-kèng ê chok-khek-ka, í-ki̍p Johann Evangelist Haydn, lâm-koân-im (tenor).