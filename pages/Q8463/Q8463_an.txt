Esclavitut ye a condición que embreca o control d'una u mas personas contra la suya voluntat, obligatas por a violencia u d'atras formas de coacción. A esclavitut s'ha emplegato ta fer treballar as personas u bien ta comerciar-ie. A forma d'esclavitut que embreca la propiedat legal d'as personas actualment ye prohibita en toz os países d'o mundo.
Bel eixemplo prou esclatero d'esclavitut estió a colonización d'America u as practicas de l'antigo Imperio Romano. Tamién existiba la esclavitut en a Grecia antiga a on o mesmo Aristótil afirmaba que a esclavitut yera un fenomeno natural. Mintz y Elkins consideran que existe una relación reciproca entre capitalismo y esclavitut, éls dicen que mientres varía o dinamismo d'o capitalismo, o caracter represivo de l'actividat laboral tamién varía. Atros investigadors como Lester Thurow afirman que mientres que a democracia ye incompatible con a esclavitut, o capitalismo no'n ye, por lo que a esclavitut gosa reapareixer en a mesma proporción que abanzan as formas autoritarias de gubierno.


== Bibliografía ==
(fr) Delacampagne, Christian. Une histoire de l'esclavage. Références, 2002. ISBN 2253905933.
Hugh Thomas, La trata de esclavos. Editorial Planeta, Barcelona, 1998.


== Vinclos externos ==
 Se veigan as imáchens de Commons sobre a esclavitut.


== Referencias ==