An pag-uripon iyo an pagsadiri sa sarong tawo bilang sarong pagrogaring, urog na kun may kinaaraman sa pagtrabaho. Tipikal na an pag-uripon imbwelto an kompulsaryong pagtrabaho kaiba an lokasyon nin pagtatrabahohan kan uripon asin residensya na diniktahan kan partido na nagkakapot sainda sa pagkabugkos. An pagka-uripon iyo an pagbugtak sa sarong tawo pasiring sa pag-uripon.
Dakol na makasaysayan na mga kaso nin pagka-uripon na nangyayari bilang sarong resulta kan pagbalgar sa ley, na nagigin nagka-utang, pagsapar sa pagkadaog sa militar, o eksploytasyon para sa baratong pagtrabaho; an ibang porma nin pag-uripon instituted sa mga demograpikong linya siring kan rasa o sekso. An mga uripon posibleng magdanay sa bondage habambuhay, o para sa permanenteng peryodo nin panahon pagkatapos sinda tat√†wan nin katalingkasan. Minsan siring na an pag-uripon parating bakong boluntaryo asin imbwelto an coercion, igwa man nin mga kaso kun saen an mga tawo boluntaryong minalaog sa pagka-uripon tanganing mabayadan an utang o magsahod nin kwarta huli sa katikapohan. Sa kasaysayan kan katawohan, an pag-uripon tipikal na tampok kan sibilisasyon, asin legal sa kadaklan na sosyedad, alagad iyan sa ngunyan bako nang batas sa dakol na mga nasyon sa kinaban, apwera bilang pagpadusa sa sarong krimen.
An Islamikong Republika kan Mauritanya iyo an huring nasyon na opisyal na nagban kan pag-uripon. Kaidong 2007, "sa irarom kan internasyunal na presyon", an saiyang gobyerno nagpasa nin batas na nagtutugot sa mga kag-uripon na kasuhan. Alagad, kaidtong 2019, haros 40 milyon katawo, na 26% mga aki, sa ngunyan uripon man giraray sa bilog na kinaban maski na iligal an pag-uripon. Sa modernong panahon, labi sa 50% kan mga uripon nagtatao nin pwersahan na pagtrabaho, parating sa pabrika asin sweatshops kan pribadong sektor kan ekonomiya kan nasyon. Sa mga industriyalisadong nasyon, an human trafficking sarong modernong barayati nin pag-uripon; sa bakong industriyalisadong nasyon, an pagka-uripon sa debt bondage iyo an komun na porma nin pagka-uripon sa sarong tawo, siring kan bihag na domestikong serbidor, mga tawo na pwersang ikinasal, asin mga aking soldados.


== Toltolan ==