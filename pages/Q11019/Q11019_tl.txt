Ang makina ay isang mekanikal o de-kuryenteng bagay ng naglilipat o nagbabago ng enerhiya upang makagawa o makatulong sa mga gawain ng tao. Isa rin itong sistemang pisiklal gamit ang lakas upang ilapat ang puwersa at kontrolin ang galaw upang ganapin ang isang aksyon. Karaniwang nilalapat ang katawagan sa mga kagamitang artipisyal, tulad ng paggamit ng mga motor, subalit nailalapat din sa likas na makromolekulang pambiyolohiya, tulad ng mga makinang molekular. Maaring patakbuhin ng mga hayop o mga tao ang mga makina, sa pamamagitan ng likas na puwersa tulad ng hangin at tubig, at lakas kimikal, termal, o elektrikal, at kabilang ang isang sistema ng mga mekanismo na pinasok na akwador upang matamo ang isang espesipikong aplikasyon ng puwersa at kilos na nilabas. Maaring mapabilang din sa mga makina ang mga kompyuter na minomonitor ang pagganap at planuhin ang kilos, na kadalasang tinatawag na mga sistemang mekanikal.
Natukoy ng mga likas na pilosopong Renasimiyento ang anim na makinang payak na mga kagamitang elementarya na nilalagay ang karga para magkaroon ng mosyon, at kalkulahin ang rasyo ng puwersang nilabas sa puwersang pinasok, na kilala na ngayon bilang kapakinabangang mekanikal.
Mga sistemang komplikado ang mga makinang makabago na binubuo ng mga elementong istruktural, mekanismo at kinokontrol ang mga bahagi at kabilang ang mga interface (o pagpapalitan ng impormasyon sa pagitan ng mga makina) para sa gamit na maginhawa. Kabilang sa halimbawa: maraming uri ng sasakyan. tulad ng tren, kotse, bangka at eroplano; Mga kasangkapan sa bahay at opisina, kabilang mga kompyuter, aircon at mga sistema sa pagtutubero; gayon din, ang mga makinaryang pambukid, kagamitang pangmakina at mga sistema ng awtomasyon sa paggawaan at robot.


== Mga sanggunian ==