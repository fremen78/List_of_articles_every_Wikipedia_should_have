Maashiniin ykn meeshantaan  meeshaa ykn sirna anniisaa fi mala fayyadamuun hojiiwwan ykn dalagaalee adda ta’an raawwachuuf qophaa’eedha. Akkaataa idileetti qaamolee adda addaa kanneen bu’aa barbaadamu galmaan ga’uuf waliin hojjetan irraa kan ijaarame dha.
Maashiniiwwan gosoota jalqabaa lamatti ramadamuu danda’u: maashiniiwwan salphaa fi maashiniiwwan walxaxaa.
Maashiniiwwan Salphaa: Maashiniiwwan salphaan meeshaalee makaanikaa bu’uuraa humnoota guddisuu ykn qajeelchuuf seera makaanikaa fayyadamaniidha. Isaanis ijaarsa bu’uuraa maashiniiwwan walxaxaa ta’aniidha. Fakkeenyonni  golollee(wheel) fi uleesaa(axle), ribduu(pulley), balinsa habalakaa( inclined plane), cinkaara ykn miccirtuu(screw), birdiida(wedge) fi fonqolcha(lever) dha.
Maashiniiwwan Walxaxaa: Maashiniiwwan walxaxaa ta’an gurmaa'ina maashiniiwwan salphaa fi qaamolee biroo hojiiwwan caalaatti walxaxaa ta’an hojjechuuf waliin hojjetanidha. Maashiniiwwan kun yeroo baay’ee kutaalee socho’an hedduu, madda humnaa (kan akka motoraa ykn barbaraa), sirna to’annoo fi mala adda addaa of keessaa qabu. Fakkeenyonni maashiniiwwan walxaxaa konkolaataa, xiyyaara, kompiitara, roobootii fi meeshaalee warshaa kan dabalatudha.