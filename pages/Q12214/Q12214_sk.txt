Kiahne alebo pravé kiahne alebo variola (lat. variola, angl. smallpox, čes. pravé neštovice (černé neštovice)) sú vysoko nákazlivá smrteľná choroba, ktorá je spôsobovaná vírusmi.
Ide o infekčné vírusové ochorenie s inkubačnou dobou 8 až 12 dní, prenášané kvapôčkovou infekciou, šatstvom, výlučkami alebo vyrážkou chorého. Ochorenie bolo vďaka vakcinačnému programu WHO eradikované (zneškodnené) v roku 1979. Pri ťažkých klasických formách ochorenia bola smrtnosť často až 25 %. Kiahne sú charakteristické typickým chorobným priebehom s typickými zmenami na koži.
Vírusy pravých kiahní boli v minulosti používané ako biologická zbraň, napríklad Američania predávali Indiánom prikrývky nimi infikované.


== Prejavy choroby ==
Medzi symptómy ochorenia patria:

vyrážky, objavujú sa asi 4. deň od začiatku infekcie ako okrúhle červené škvrny (lek. macula) na tele a sliznici meniace sa na pupence (lek. papula), ktorých je viac na okraji tela, za 2 dni sa zmenia na pľuzgieriky (lek. vesicula) veľké až 5 milimetrov, na 7. až 9. deň od začiatku ochorenia vznikajú chrasty (lek. crusta), ktoré odpadávajú, a vznikajú jazvy
bolesť hlavy
teploty a horúčky.


== Delenie kiahní ==
Rozlišujú sa tri formy ochorenia:

nebezpečné pravé kiahne (variola major)
menej nebezpečný alastrim (variola minor).
východoafrické kiahne

Kiahne treba odlišovať od dobre liečiteľného vírusového ochorenia ovčie kiahne čiže varicela (po lat. varicella, po angl. chickenpox).


== Referencie ==


== Iné projekty ==

 Commons ponúka multimediálne súbory na tému Kiahne
 Wikislovník ponúka heslo  Kiahne


== Externé odkazy ==
WHO (po anglicky)
Immunization Schedule Archivované 2005-04-05 na Wayback Machine (po anglicky)