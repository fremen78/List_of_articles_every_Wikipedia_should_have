El varioeul a l'è stada 'na malattija virala dovuda a dò variant del virus del varioeul e eradicada offizialment in del 1979, dopo del daree cas registraa in Somalia in del 1977, e l'è restada l'unega malattija eradicada de l'omm finna al 2011, quand che anca la pesta bovina la gh'ha avuu el midemm destin.
El malagn el menava a di problema de circolazion e a di caratteristegh crost che menaven a di cicatris. Circa el 30% de quej che se malaven moriven e 'na part la restava orba o cont di deformità. Al dì d'incoeu, dopo de 'n incident in del 1978 che l'ha menaa a la mort de 'n student de medesina e al suicidi de 'n direttor de laboratori, tucc i riserv del virus a hinn staa menaa in di laboratori a alta sigurezza in di Stat Unii o in Russia.


== Riferiment ==
Enciclopedia Britannica


== Vos corelaa ==
Alastrim
Varioeul di sumij