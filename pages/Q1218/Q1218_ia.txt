Jerusalem (hebreo: יְרוּשָׁלַיִם, Yerushalayim; arabo: القُدس, al-Quds, Le [Citate] Sancte; latino classic: Hierosolyma o Ierusalem; latino medieval: Hierusalem) es le capital de jure del statos de Israel e Palestina, e le plus grande citate in ambe le area e le population, con 747 600 habitantes in un area de 125.1 km2 (si on include le disputate Jerusalem Est). Locate in le Montes Judean, inter le Mar Mediterraneo e le Mar Morte, hodie Jerusalem ha multo crescite, usque ultra le frontieras del Citate Ancian.

Jerusalem habe un historia que data del quarte millennio aEC, que le face un del citates plus ancian de habitation continue. Jerusalem esse le plus sancte citate in judaismo, christianitate, e Islam; ille es le centro spiritual del gente hebree, habe un numbero significante de sitios christian, e es considerate le tertie plus importante citate in Islam, post Le Mecca, e Medina. A despecto de haber un area de sol 0.9km2, le Citate Ancian habe plure sitios de importantia religiose, includente le Monte del Templo, le Muro Occidental, le Ecclesia del Sepulcro Sancte, e le Moschea al-Aqsa. Le ancian citate murate es un Hereditare Mundial UNESCO, e traditionalmente ha essite quarteriate; le quartos usate hodie (le Quarto Amernie, le Quarto Christian, le Quarto Judee, e le Quarto Musulman) esseva create in le seculo 19. Iste importantia religiose ha facite  de Jerusalem un loco multo contestate: in su historia, Jerusalem ha essite destruite duo veces, assediate vinti-tres veces, attaccate cinquanta-duo veces, e capturate (e recapturate) quaranta-quatro veces.
Hodie, le stato legal de Jerusalem esse un del themas central del conflicto israeli-palestinian. Le annexation de Jerusalem Est per Israel ha essite condemnate itero per le Nationes Unite e altere corpores similar, e le palestinos vide Jerusalem Est como le capital de un stato palestin proponite. Depost le Resolution 478, le majoritate del ambassadas estranie ha lassate Jerusalem pro relocar se a Tel Aviv, ben que alicun nationes totavia habe terra in le citate.


== Referentias ==