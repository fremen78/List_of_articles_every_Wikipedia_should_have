Ieruxalim - en ivri יְרוּשָׁלַיִם (Yerushaláyim), en arabi القُدس‎ (al-Quds) o أورشليم (Ûrshalîm) - ave 900 000 abitores (2018). Lo es ofisial internasional, ma es declarada como propria par ambos Israel e Filastin. Ieruxalim es la capital ofisial de Filastin, an si sua governa opera de Ramallah. Lo es ance considerada par la popla de Israel como sua capital, ma no otra nasion reconose esta declara. An tal, lo es vera la loca de la congresa nasional, la knesset, la presidente, la ministro xef, etc.
Ieruxalim es un site con multe istoria, pe lo es la loca de multe avenis descriveda en la Atesta Nova de la Biblia. Lo es importante a tre relijios: iudisme, islam, e cristianisme. Orijinal, lo ia es la site la plu importante per la iudis, en cual la templo de Solomon ia es locada. Lo es ance la loca de la revive de Cristo, e la loca de la asende a sielo de Muhammad. Lo ia es dominada par multe imperos, notable Egipte, la Impero de Ptolemeo, la Impero Roman, la Califia Islamica, e plu resente, la Impero Osmanli. Pos la cade de la Impero Osmanli, la area ia es controlada par Britan. Per plu informa, vade a Israel e Filastin.
La canta Jerusalem, con parolas par poetiste William Blake, es la canta nasional nonofisial de England.
Apocalipse 21:2 Et civitatem sanctem Hierusalem novam vidi descendentem de caelo a Deo, paratam sicut sponsam ornatam viro suo. "E me ia vide la site santa Ieruxalim veni de la siel de Dio, preparada como un sposa adornada per sua sposo".