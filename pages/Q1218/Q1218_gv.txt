She fer jeh ny caayryn by hinney er y theihll as y chaayr smoo ayns Israel eh Jerusalem (Ewnish: יְרוּשָׁלַיִם Yerushaláyim; Arabish: القُدس‎ al-Quds as/ny أورشليم Ûrshalîm). T'eh coontit ec lught reill Israel myr preeu-valley yn steat shen, agh cha nel eh er enney dy h-oikoil ec y chooid smoo jeh'n phobbyl eddyrashoonagh. T'eh ny hoie ayns Sleityn Judaea, eddyr y Veanvooir as y Vooir Varroo. 'Sy vlein 2012 va 801,000 deiney cummal ayn as eh 125.2 km2 er eaghtyr. She caayr chasherick eh Jerusalem ec ny tree craueeaghtyn Abrahamagh — yn Ewaghys, y Chreestiaght as yn Islam.