Ang ahas (Ingles: snake o serpent) ang mahaba at walang hitang mga reptilyang karnibora ng suborden na Serpentes. Ito ay maitatangi mula sa mga butiking walang hita sa kawalan ng mga takipmata (eyelid) at panlabas na tenga sa mga ahas. Tulad ng lahat ng kasapi ng Squamata, ang mga ahas ay ektotermiko, amniotang mga bertebrata na natatakpan ng mga kaliskis. Maraming mga espesye ng ahas ay may bungo na mas maraming mga dugtong kesa sa mga ninuno nitong butiki. Ito ay pumapayag sa mga ito na makalunok ng sinisinilang hayop na mas malaki sa mga ulo nito na may mataas na magagalaw na mga panga nito. Upang makaangkop sa mga makikitid na katawan nito, ang mga magkapares na organo ng mga ahas gaya ng bato ay nasa harap ang isa kesa magkatabi at ang karamihan ng mga espesye nito ay may isa lamang gumaganang baga. Ang ilang espesye ng ahas ay nakapagpanatili ng isang butong pelvis na may isang pares ng mga kukong bestihiyal sa alinmang panig ng cloaca. Ang mga nabubuhay na ahas ay matatagpuan sa bawat kontinente ng mundo maliban sa Antarctica, sa Karagatang Pasipiko at Indiyano at sa karamihan ng mas maliliit na mga masa ng lupain. Ang mga eksepsiyon dito ang ilang malalaking mga isla gaya ng Ireland at New Zealand at marami pang maliliit na mga isa sa Atlantiko at sentral Pasipiko. Ang higit sa 20 pamilya ng ahas ay kasalukuyang kinikilala na binubuo ng mga 500 henera at mga 3,400 espesye. Ang mga ito ay may sukat mula maliit na may habang 10 cm gaya ng ahas na sinulid hanggang sa sawang retikulado na umaabot hanggang 8.7 metro (29 tal) ang haba. Ang espesyeng fossil na Titanoboa ay may habang 15 metro (49 tal). Ang mga ahas ay pinaniniwalaang nag-ebolb mula sa mga butiking naglulungga o nabubuhay sa tubig sa panahong Gitnang Kretaseyoso. Ang pinakaunang fossil ay may petsang mga 112 milyong taon ang nakalilipas. Ang dibersidad ng mga modernong ahas ay lumitaw sa panahong Paleoseno mga 66 hanggang 56 milyong taon ang nakalilipas. Ang karamihan sa mga espesye ng ahas ay walang kamandag at ang mga merong kamandag ay pangunahing gumagamit nito upang patayin at pasukuin ang sinisila nito kesa sa pagtatanggol sa sarili. Ang ilang espesye ng ahas ay may mga kamandag na sapat na malakas upang magsanhi ng sakit o kamatayan sa mga tao. Ang mga hindi makamandag na ahas ay buhay na lumulunok ng mga sinisila nito at pumapatay sa pamamagitan ng konstriksiyon.


== Ebolusyon ==

Ang fossil rekord ng mga ahas ay relatibong mababa dahil ang mga kalansay ng ahas ay tipikal na maliit at marupok na gumagawa sa fossilisasyon nito na  hindi karaniwan. Ang mga fossil na matutukoy na ahas(bagaman kadalasan ay may mga likurang hita) ay unang lumitaw sa fossil rekord sa panahong Kretaseyoso. Ang pinakaunang alam na mga fossil ng ahas ay nagmula sa Utah at Algeria na kinakatawan ng henerang respektibong Coniophis at Lapparentophis. Ang mga lugar ng fossil na ito ay tentatibong pinetsahan sa panahong Albian o Cenomanian ng Huling Kretaseyoso sa pagitan ng 112 at 94 milyong taon ang nakalilipas. Gayunpaman, ang mas mataas na edad ay iminungkahi para sa isa sa mga lugar sa Algeria na maaaring mula sa Aptian 125 hanggang 112 milyong taon ang nakalilipas. Batay sa komparatibong anatomiya, may kasunduan sa pamayanang siyentipiko na ang mga ahas ay nagmula sa mga butiki. Ang mga sawa at boa na mga primitibong pangkat sa mga modernong ahas ay may mga bestihiyal na likurang biyas o hita. Ito ay maliit na mga daliring may kuko na kilala bilang mga anal spur na ginagamit upang ipangkapit sa pakikipagtalik. Ang mga pangkat na Leptotyphlopidae at Typhlopidae ay nag-aangkin rin ng mga labi ng pelvis na minsang lumilitaw bilang masungay na pag-usli kapag nakikita. Ang mga harapang biyas o hita ay hindi umiiral sa lahat ng alam na mga ahas. Ito ay sanhi ng ebolusyon ng mga gene na Hox na kumokontrol sa morpohensis ng mga biyas o hita. Ang kalansay na aksiyal ng mga karaniwang ninuno ng ahas tulad ng karamihang ibang mga tetrapoda ay may pang-rehiyong mga espesyalisasyon na binubuo ng mga vertebrae na serbikal(leeg), torasiko(dibdib), lumbar(mababang likod), sakral(pelvis) at caudal(buntot). Sa simula ng ebolusyon ng mga ahas, ang paghahayag ng gene na Hox sa kalansay na aksiyal ay responsable sa pag-unlad ng thorax ay nanaig. Bilang resultta, ang anterior na vertebrae sa mga bud na likurangbiyas (kung umiiral) ay lahat may parehong tulad ng thorasikong pagkakakilanlan(maliban sa atlas, aksis, at 1-3 vertebrae ng leeg). Sa ibang salita, ang karamihan sa kalansay ng mga ahas ay sukdulang pinalawig na thorax. Ang mga tadyang ay eksklusibong matatagpuan sa thorasikong vertebrae. Ang mga vertebra na leeg, lumbar at pelvis ay labis na napaliit sa bilang(tanging ang 2-10 lumbar at vertebrae na pelvis ang umiiral) samantalang ang tanging isang maikling buntot ay nanatili sa caudal vertebrae.  Gayunpaman, ang buntot ay sapat pa ring mahaba upang may mahalagang paggamit sa maraming espesye ng ahas. Ito ay nabago sa ilang mga espesye ng ahas na pantubig at nabubuhay sa mga puno. Ang mga modernong ahas ay nag-dibersipika sa panahong Paleoseno. Ito ay nangyari kasabay ng radiasyong pag-aangkop ng mga mamalya kasunod ng paglaho o ekstinksiyon ng mga hindi-ibong dinosauro. Ang mga colubrid na isa sa mas karaniwang mga pangkat ng ahas ay naging partikular na diberso sanhi ng paninila ng mga daga na isang lalong matagumpay  na pangkat ng mamalya. 


=== Pinagmulan ===
 
Ang pinagmulan ng mga ahas ay nanatiling hindi pa nalulutas na isyu sa kasalukuyan. May dalawang mga magkatunggaling pangunahing hipotesis:

Hipotesis na naglulunggang butiki
May ebidensiyang fossil na nagmumungkahi na ang mga ahas ay nag-ebolb mula sa mga naglulunggang butiki gaya ng mga varanid (o isang katulad na pangkat) sa panahong Kretaseyoso. Ang isang sinaunang fossil ng ahas na Najash rionegrina ay isang ahas na may dalawang hita at ito ay isang naglulunggang hayop na may sacrum at buong panlupain. Ang kasalukuyang nabubuhay na analogo ng mga putatibong ninunong ito ang walang tengang monitor Lanthanotus ng Borneo (bagaman ito ay isa ring hayop na semi-akwatiko). . Ang mga espesyeng pang-ilalim ng lupa ay nag-ebolb ng mga katawan na napaigi para sa paglulungga. Ayon sa hipotesis na ito, ang mga katangiang gaya ng malinaw(transparent) na pinagsanib na mga takipmata(eyelid)/brille at pagkawala ng panlabas ng mga tenga ay nag-ebolb upang makaya ang mga kahirapang fossorial gaya ng nakamot na mga cornea at lupa sa mga tenga. A Ang ilang mga primitibong ahas ay alam na nag-aangkin ng mga likurang biyas o hita ngunit ang mga butong pelvis nito ay nagkukulang ng isang direktang koneksiyon sa vertebrae. Ang mga ito ay kinabibilangan ng mga espesyeng fossil na Haasiophis, Pachyrhachis at Eupodophis, na katamtamang mas matanda sa fossil na ahas na Najash.

Hipotesis na pang-tubig na Mosasauro
Ang alternatibong hipotesis batay sa morpolohiya ay nagmumungkahing ang mga ninuno ng ahas ay nauugnay sa mga mosasauro na mga ekstinkt na reptilyang pantubig na umiral sa panahong Kretaseyoso na pinaniniwalaan namang nagmula sa mga butiking varanid. Ayon sa hipotesis na ito, ang magkasanib, at mga malinaw(transparent) na mga takipmata ay nag-ebolb upang labanan ang mga kondisyon sa dagat(ang pagkawala ng tubig sa cornea sanhi ng osmosis) at ang mga panlabas na tenga nito ay naglaho dahil sa hindi paggamit nito sa kapaligirang pantubig. Ito ay huling tumungo sa isang hayop na tulad ng mga kasalukuyang nabubuhay na ahas dagat. Sa panahong Huling Kretaseyoso, muling kinolonisa ng mga ahas ang lupain at patuloy na nagdibersipika sa mga ahas na nabubuhay ngayon. Ang mga fossiladong labi ng ahas ay alam mula sa panahong Simulang Kretaseyosong mga sedimentong pandagat na umaayon sa hipotesis na ito partikular na dahil ang mga ito ay mas matanda sa panlupaing Najash rionegrina. Ang magkatulad na istraktura ng bungo, nabawasan o hindi umiiral na mga biyas o hita at ibang mga katangiang pang-anatomiya na natagpuan sa parehong mga mosasauro at ahas ay tumungo sa isang positibong korelasyonng klastikal bagaman ang ilan sa mga katangian ito ay pinagsasaluhan sa mga butiking varanid. Ang mga pag-aaral henetiko ay nagpapakitang ang mga ahas ay hindi malapit na nauugnay sa mga butiking monitor at kaya ay hindi sa mga mosasauro na iminungkahing ninuno sa senaryong pantubig ng ebolusyon ng mga ito. Gayunpaman, ang maraming ebidensiya ay nag-uugnay ng mga mosasauro sa mga ahas kesa sa mga varanid. Ang mga pragmentadong labing natagpuan mula sa panahong Jurassic at Simulang Kretaseyoso ay nagpapakita ng mas malalim na mga fossil rekord para sa mga pangkat na ito na maaaring potensiyal na magpamali sa alinmang hipotesis. 


== Taksonomiya ==
Ang lahat ng mga modernong ahas ay ipinangkat sa loob ng suborder na Serpentes na bahagi ng order na Squamata bagaman ang tumpak na kinalalagyan sa loob ng squamata ay kontroberisyal. May dalawang mga infraorder ng Serpente: ang Alethinophidia at Scolecophidia. Ang paghihiwalay na ito ay batay sa mga katangiang morpolohiko at at pagkakatulad ng sekwensiyang mitokondriyal na DNA. Ang Alethinophidia ay minsang hinahati sa Henophidia at Caenophidia na ang huli ay binubuo ng mga ahas na "colubroid" snakes (mga colubrids, mga ulupong, mga elapid, mga hydrophiid at mga attractaspid) at ang mga acrochordid samantalang ang iba pang mga pamilyang alethinophidian ay bumubuo ng Henophidia. Bagaman hindi na umiiral sa kasalukuyan, ang  Madtsoiidae na isang pamilya ng higante at primitibong mga tulad ng sawang mga ahas ay umiral hanggang 50,000 taon ang nakalilipas sa Australia na kinakatawan ng henera gaya ng Wonambi. May ilang mga debate sa sistematika sa loob ng pangkat. Halimbawa, maraming mga sanggunian ay nag-uuri ng Boidae at Pythonidae bilang isang pamilya samantalang pinanatili ng ilan ang Elapidae atHydrophiidae (mga ahas dagat) na hiwalay para sa mga dahilang praktikal sa kabilang ng sukdulang malapit na relasyon ng mga ito. Ang mga kamakailang pag-aaral molekular ay sumusuporta sa  monophyly ng mga klado ng mga modernong ahas, mga scolecophidian, mga typhlopid + mga anomalepidid, mga alethinophidian, mga core alethinophidian, mga uropeltid (Cylindrophis, Anomochilus, uropeltines), mga macrostomatan, mga booid, mga boid, mga pythonid at mga caenophidian.


=== Mga pamilya ===


== Kamandag ==

Ang karamihan ng mga espesye ng ahas ay hindi makamandag at ang mga ito ay tipikal na pumapatay ng mga sinisila nito sa pamamagitan ng konstriksiyon kesa sa kamandag. Ang mga makamandag na ahas ay matatagpuan sa bawat kontinente maliban sa Antartica. Iminungkahi na noong panahong Mioseno, ang mga ahas ay nag-ebolb ng mga mekanismong kailangan para sa pagbuo ng kamandag at paghahatid nito sa mga sinisila nito. Sa panahong Tersiyaryo, ang karamihan ng mga ahas ay malalaking mga nang-tatambang na mga maninila na kabilang sa superpamilyang Henophidia at gumagamit ng konstriksiyon upang patayin ang mga sinisila nito. Dahil ang mga lupaingdamo ay pumalit sa mga lugar na magubat sa maraming bahagi ng daigdig, ang ilang mga pamilya ng ahas ay nag-ebolb na maging mas maliit at mas maliksi. Gayunpaman, ang pagpapasuko at pagpatay ng mga sinisila ay naging mas mahirap para sa mga mas maliit na ahas na tumungo sa ebolusyon ng kamandag sa mga ito. Ang ibang pagsasaliksik sa hipotetikal na kladong Toxicofera na pinaniniwalaang ninuno ng karamihang mga reptilya ay nagmumungkahi ng isang mas maagang panahon para sa ebolusyon ng kamandag ng ahas na posibleng sa panahong Kretaseyoso. Ang mga kamandag ng ahas ay nalilikha sa nabagong glandulang partoid sa ahas na normal na responsable sa paglalabas ng laway. Ito ay nakaimbak sa mga istrakturang alveoli sa likod ng mga mata ng ahas at boluntaryong inilalabas sa pamamagitan ng lubog na pangtubong mga pangil. Ang kamandag ng ahas ay binubuo ng mga daan daang iba't ibang mga protina at ensaym at ang lahat ng ito ay nagsisilbi sa iba't ibang tungkulin gaya ng paghadlang sa sistemang pang-puso ng sinisila o pagpapapataas ng paglaganap upang ang kamandag ay mas mabilis na masipsip. Ang kamandag sa maraming mga makamandag na ahas gaya ng mga pitviper ay umaapekto sa halos lahat ng sistemang organo sa katawan ng tao at maaaring isang kombinasyon ng maraming mga lason na nagsasanhi ng iba't ibang mga sintomas sa tao kabilang ang kamatayan. Ang lakas at halaga ng inilalabas na kamandag ng ahas ay magkakaiba sa pagitan ng mga espesye.


== Kultura ==

Ang mga ahas ay parehong ginagalang at sinasamba at gayundin ay kinatatakutan sa mga sinaunang kabihasnan ng tao. Ang mga Sinaunang Ehipsiyo ay nagtala ng mga paggamot para sa kagat ng ahas sa Brooklyn Papyrus para sa hindi bababa sa pitong mga makamandang na espesye ng ahas na karaniwan sa panahon ngayon gaya ng mga ulupong na may sungay. Sa kasaysayan, ang mga kagat ng ahas ay nakitang isang paraan ng eksekusyon o pagpatay sa ilang mga kultura. Sa Mediebal na Europa, ang isang anyo ng parusang kamatayan ang pagtapon sa mga tao sa mga ahasan na nag-iiwan sa mga biktima na mamatay mula sa maraming mga kagat ng ahas. Ang katulad na anyo ng parusa ay karaniwan sa Katimugang Han sa Tsina noong Panhong Limang mga Dinastiya at Sampung Kaharian gayundin din sa India. Ang mga kagat ng ahas ay ginamit rin sa pagpapatiwakal na ang pinakasikat na kaso ay si Cleopatra VII na iniulat na namatay mula sa kagat ng asp na malamang ay isang kobrang Ehipsiyo pagkatapos marinig  ang kamatayan ni Mark Anthony.


== Tingan din ==
Butiking walang hita


== Mga sanggunian ==