Ula utawa sawer ing basa krama, kalebu bangsaning kéwan rumangkang utawa rèptil. Kajaba iku, uga kalebu cacahing ordho sekwamata (squamata) lan sapaduluran karo kadhal. Ula iki kagolong kéwan kang adhem getihé dadi kudu akèh mépé ing cahyaning srengéngé kanggo manasaké awak, ora ana cèkèré lan awaké dawa banget.
Kabèh ula mangan daging utawa diarani karnivora, milai saka kéwan cilik-cilik kaya kadhal, tikus, endhog, nganti kéwan kang gedhé kaya kidang, babi lan baya. Ula ana kang matèni pakané nganggo upas, dadi sadurungé ngeleg kurbané, dhèwèké nyakot dhisik nganggo siyungé kang duwé upas, banjur yèn kéwan kurbané mati ula bisa mangan kurbané ing cara kang adhem ayem. Kajaba iku ana ula kang matèni kurbané nganggo uletané kang reket, lumrahé dhèwèké ngguleti kurbané banjur dicengkrem nganti kentèkan ambegan lan sawisé mati, banjur dilebokaké langsung ing awaké.
Ula ora bisa nyacah panganané, nanging dileg langsung lan sabubaré mangan, ula bisa pasa ora mangan apa-apa, milai saka setengah wulan, nganti bisa wulan-wulanan. Ula uga nduwé cangkem kang amba, ula bisa mangap nganti 180 drajat, dadi bisa mangan kurban kang luwih gedhé ketimbang awaké. Kajaba iku, kanggo ngawasi saindhengé, ula nganggo ilaté kanggo ngrasakaké kaanan utawa kurban, lan infra abang kanggo ndeleng ana manungsa, kéwan utawa kaanan kang mbebayani, tur ula iku tuna rungu, ora bisa ngrungokaké swara-swara.
Jinisé ula upas, yaiku:

ula séndhok
Ula mamba
Ula weling
Ula derik
Ula macan
Lan jinisé ula gedhé yaiku:

Ula sanca
Ula boa
Ula anakondha
Jinisé ula liyané, yaiku:

Ula sawa
Ula ijo
Ula kang paling dawa ing donya, yaiku kang jinisé Anakondha. Uripé ana ing tlatah Amérika lan dawané bisa nganti 11 mèter.


== Pranala njaba ==

Integrated Taxonomic Information System (USDA)
US Snakes on eNature Archived 2008-03-15 at the Wayback Machine.
Snakes of the Indian Subcontinent Archived 2009-03-21 at the Wayback Machine.
European Snakes -- Large DB and Pictures about snakes
Venomous Snakes Information Community
Snake Cell -- An organization for wellbeing of snakes (INDIA)
Snake World - Several Types of Snakes Archived 2014-05-29 at the Wayback Machine.
What's That Snake? Snake Identification Tool (OPLIN)
Worlds Top 10 Most Poisonous Snakes - Toxic Ranking Archived 2009-03-03 at the Wayback Machine.
Swedish Museum of Natural History Herpetology Database