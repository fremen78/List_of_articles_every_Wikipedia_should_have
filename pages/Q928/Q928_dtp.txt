Filipina', ointutunan sabaagu Republik Filipina, nopo nga pogun kepulauan id Asia Tenggara. Poinladsong id kotonobon Lautan Pasifik, ii nopo nga kiwaa 7,641 pulau, miampai linaab kiikiro 300,000 kilometer persegi, i binaagi kumaa tolu boogian geografi apangkal mantad koibutan kumaa kabaatan: Luzon, Visayas, om Mindanao. Miwolit o Filipina miampai Laut China Selatan id kotonobon, Rahat Filipina id kosilahon, om Rahat Celebes id kabaatan. Miilang ii do wolit maritim miampai Taiwan id koibutan, Jipun id koibutan kosilahon, Palau id kosilahon om kabaatan kosilahon, Indonesia id kabaatan, Malaysia id kabaatan kotonobon, Vietnam id kotonobon, om China id koibutan kotonobon. Pogun nopo diti nga pogun kohopod om duo id pomogunan, miampai mogikaakawo etnik om koubasanan. Manila nopo nga ibu negara Filipina om kakadayan nopo dau nga hilo id Quezon City. Koduo-duo nopo kakadayan diti nga hilo id wilayah Metro Manila.


== Nuut ==


== Sukuon ==