Pilipinas （Tagalug：Republika ng Pilipinas）
philipine mavan a namatevetevelj a tjuruvu a qinaljan a masan a pinuveqeveqan, pimaza i pasakacedas a navalj a asia. mavan auta i pasakaledep a taipinyan, a i viri mavan a ljusung(呂宋) a ljavek au namatideq kata taiwan, saka izua 99 km a cadja kemasi a kedri a qinaljan nua philipine patje itua kedri a qinaljan nua i taiwan. au a i navalj mavan a silibis(西里伯斯) a ljavek au namatideq kata indunisia, a i kaledep mavan a nan a ljavek(南海) au namatideq kata yeinan(越南), a i kacedas mavan a philipine a ljavek. aicu a kadjunangan imaza i taipinyan a laluniyan, mavan auta a kalevelevan semezan tu kemaledeledep. avan nu sika nakipaula ta liawliaw a luni kata raljiz ljemitacavilj. ljakua izua natemalidu a marekasacemel kata maretimaljimalji a racev. aza pinaljavakan nua i philipine izua pitju a kuzulj sa unem taiday sa sepatje a puluq a qinaljan, mavan ljaicu a ljusung a qinaljan(呂宋島),visayas a qinaljan(維薩亞斯群島) kata mindanau a qinaljan(民答那峨島) aicu a tjelu a tjaqacavan a qinaljan.   
a kaimaza a mareka caucau izua siva kuzulj sa tjelu taiday a kudrav a caucau, au izuanan tu ita kuzulj sa itaiday a kudrav a caucau i gaikuku. avan sika ka 2015 a caviljan paselaw anga ita a laulavan a caucau, masan sikamumalj a pinuveqeveqan nua i pasakacedas a navalj a asia.    
pimaza izua tjuruvu a zukuan kata bunka. aicu a negritu(尼格利陀) a caucau palemek tu katjaljasangasangasan a sikataqaljan imaza. au izua nandau(南島) zuku nakemacu ta malay(馬來) bunka patjavat tua mamaza. au izua nandau(南島) zuku nakemacu ta malay(馬來) bunka patjavat tua mamaza. ayatua aicu a kiukai kata siubay a mirazek, izuanga nasetevelj ta indu a bunka, ciuku a bunka kata iselam a bunka imaza i malje taqinaljan.     


== kadjunangan ==


=== kinaqadaqadavan ===
a kina’adavan nakilaing tua kinaizuanan, aicu a i pasaviri namasankaledepan a kina’adavan, a i pasanavalj namasanzulezulan saka salapelj a kina’adavan, a pipenuljatan tua kina’adavan tjaliav a zalangezang, salapelj. matatjelu a kalja’adavan, nu sikatjelu a ’iljasan a taljulima a ‘iljasan zemulezul saka metad a kina’adavan, nu sikaunem a ’iljasan taljutapulu’ katu ita a ’iljasan kalja’udjaljan, nu tapulu’ katu drusa a ’iljasan a talju pasuvililj a caviljan a sikadrusa a ’iljasan kaljavuceleljan. nu i tua sikalima a patjetapulu’ a ’iljasan venali a kaledepan saka pinakaHabagat aya, nu sikatapulu’ katu ita a patje pasuvililj a sikasepatj a ’iljasan, kemasiviri a vali pinakaAmihan aya. a piniapapamamavan i tua 21 a talju32 a culjuan. nu i tua sikasangasan a ’iljasan tjaljavuceleljan, nu i tua sikalima a ’iljasan tjaljazalangezangan i ta tacaviljan.


== cinalivatan ==
ka 1521 a caviljan nadjemaljun i maza tia mayceljun a ruculjev a taciyuran, a pasuvililj ka1565 a patje1571 a caviljan azua a sesipanya patagilj kemaizua tua kadjunangan i viliping (菲律賓) a marekavuguvug, izua aza ti ljupice a rusavawvaung, napapungadan tua ngadan nua mazazangiljan niamadju a “vilipi” a vuguvug, saka izua a tjelu a iday a djinadjasan a pasacuay tuazua kadjunangan. ka 19 seci (世紀) a vililj, napa’ecev a seviliping tua sipanya, tua ’arimika a ma’a’eci katua ’amirika katua seviliping a ma’a’eci, sa masan’amirikanga a djemadjas tjayamadju. ka tjalju sikimusalj nua ma’a’eci’eci i kacauan, djinadjas uta nua seripung, ka tjalju 1946 anga a caviljan, kimadjuanga tiamadju lemingedjel tua kuni. azua a djinadjasan nua ’amirika tazua, azua a kai a ’inamirikan katua kakudakudanan nua ’amirika namarakac aravac a izua a marekacawcau. kimadjuanga tiamadju a patjetucu, kinpidaljanga tiamadju a secapilj tua mangua’an tua pakatapaysu sa mapatulu tiamadju saka naljiacadja a sipacunan, ljakua azua a sihu niamadju inika naseteregereger, ’awban tua mangua’an a kemasitua sikata’aljan, saka pazangal a mirazek a ta’alja’aljan. a tjaljaselapayan mavan a namangua’ katua namapulju a sipacacadjan. mada’ay a maljenguangua’anga a sialalap nua marekasikata’aljan, tjuruvuanga a cemikecikel a i gaykuku a kipusengsengsengan a cawcau, paravac azua a i makaviri a marekavuguvug katua i manilja namawmaljanga aravac a kinakemudan, ka pasusangas tua 金融風暴 pinaliguanga tiamadju tua kinisamuljan niamadju tua i maza i asiya (亞洲).


== kai ==
kemasi tua matja 120 a patje matja 175 izua mareka kinakaian a sinikiljavaran i pilipinas. a i tua kakaian a se malayu-pulinisiyan (Malayo-Polynesian) a tjaljaliaw aza kinakaian. ljakua izua uta a kinakaian nua ruman (Romance) matu kai a cavacanu (Chavacano) a kuriyu (Creole).
izua drusa a kai nua sihu a pilipinas. aicu a kai a amilika katua kai a pilipinas. sa patje ka 2017 a caviljan, izua zumanga a matja 19 a kinakaian a sipacacikel nua sihu a pilipanas. kiniljavaran nua tjatjuruvu a caucau i pilipinas aicu a kai a pilipinas tua kai a amilika tucu.
izua sinivecikan nua kai a pilipinas namaya tua sinivecikan a kulitan (Kulitan). ljakua inika vinecik nua tjaljatjuruvu a caucau i pilipinas tucu. sivecivecik nua tjaljatjuruvu a caucau i pilipinas aicu a sinivecikan a latin (Latin Script) ayatua pasusangas a cinalivatan niamadju tua pinaljavakan nua sihu a spain (Spain) katua sihu a amilika. izua sivecivecik a arabik (Arabic alphabet) nua caucau a semuselim (Muslim) a qinaljan.


== sihu ==


=== cungtung ===


== pacunu uta ==
Taiwan
Singapura
Malaysia


== kaizuan ==