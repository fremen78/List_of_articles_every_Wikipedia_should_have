A Republica d'as Filipinas ye un estau islenco formau por un archipelago de 7.107 islas situadas alto u baixo a 100 km a lo sudeste d'Asia, en a costa occidental de l'oceano Pacifico.
Muga a l'este con a mar Filipina, a l'ueste con a mar d'a China Meridional, y a lo sud con a mar de Celebes. A lo sud se troban as Molucas y Celebes en Indonesia, a lo sudueste a parti malaya de Borneo y a lo norte ye Taiwán.
As islas se clamoron asinas por os espanyols en honor a o rei Felipe II d'Espanya.
A suya población ye de 102.798.000 habitants (2016) en una superficie de 300.000 km², con una densidat de población de 342,66 hab/km². A capital de Filipinas ye Manila, encara que a ciudat con un numero d'habitants mes gran ye Quezon City.
Politicament, Filipinas ye una republica presidencialista, estando l'actual president d'o país Bongbong Marcos y a suya vicepresidenta Sara Duterte.


== Idiomas ==
Seguntes a Constitución de Filipinas de 1987, o filipino y l'anglés son os solos idiomas oficials. O filipino oficial ye una versión estándard de facto d'o tagalo, charrau en a Gran Manila y atras rechions urbanas. O filipino y l'anglés s'utilizan en o gubierno, a educación, a politica, medios de comunicación, imprentas y en os negocios. A Constitución designa a las luengas rechionals, como o bicolano central, cebuano, ilocano, hiligainón, pampango, pangasinense, tagalo y samarenyo, como idiomas oficials auxiliars. Amás estipula que o castellano y l'arabe han de promover-se de traza voluntaria y opcional. Tamién existen atros dialectos que tienen relevancia y validez rechional.
Cal destacar tamién a influencia de l'idioma castellano en os idiomas actuals sobretot en o tagalo, tamién existe una luenga criolla conoixida como chabacano, charrau principalment en a ciudat de Zamboanga y provincias limitrofes con un numero poco claro de fablants pero seguntes muitas fuents supera ampliament lo millón de parlants.


== Relichión ==
Actualment y seguntes a Constitución filipina de 1987, Filipinas ye un estau aconfesional, ye decir que garantiza a deseparación d'a Ilesia y o Estau, amás d'a libertat de culto ta todas as creyencias relichiosas.
A relichión mayoritaria, con aproximadament un 90 % d'a población, ye o cristianismo introduciu per os misioners espanyols. Aproximadament un 80 % d'os cristians son catolicos, mas d'un 8 % protestants tamién encara conservando a Ilesia Filipina Independient, propia y exclusiva d'os habitants de l'archipelago con uns 2 milions de practicants, y finalment una minoria ortodoxa.
D'as minoritarias a que tiene mas practicants, con un 5,6 % d'a población, ye l'islam, anque tamien existen atras relichions como: o budismo, que ye creixendo rapidament prencipalment a causa de l'augmento d'a immigración dende países practicants, o confucianismo y o taoísmo introducidas por misioners chineses, o xintoísmo introducido por a inmigración chaponesa, l'hinduismo introduciu por comerciants tamils y indonesios,  y l'animismo prehispanico d'a población indichena, entre d'atras.


== Organización politico-administrativa ==
Filipinas ye dividida en 17 rechions, 82 provincias, 146 ciudaz, 1.488 municipios y 42.036 barangays (vicos).

As rechions son divididas cheograficament en tres grupos d'islas: Luzón, Visayas y Mindanao.


=== Luzón ===


=== Visayas ===


=== Mindanao ===


== Referencias ==


== Vinclos externos ==
 Se veigan as imáchens de Commons sobre as Filipinas.
 Se veigan as imáchens de Commons sobre as Filipinas.
(en) Gaceta oficial de noticias.
(en) Sitio web oficial d'o Turismo en Filipinas.