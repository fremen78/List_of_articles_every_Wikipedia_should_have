Philippinae (-arum, fpl.; vulgo: Pilipinas), seu plenius Insulae Philippinae, sunt civitas sui iuris in variis Asiae australis et orientalis in occidentali Oceani Pacifici insulis consistens. Quarum caput est Manila. Rei publicae nomen a Philippo II Rege Hispanorum trahit. Praeses hodiernus est Ferdinandus Marcos iunior, qui per suffragium universale anno 2022 electus est.
Regio, quae ex 7107 insulis constat, ex altera parte ad Mare Philippinum, ex altera ad Sinense spectans, in partes tris dividitur, quarum prima pars septentrionalis Luconia, secunda media Visayana, et tertia meridiana Mindanaum appellatur. 
Timoria Orientalis et Philippinae solae civitates plerumque Christianae in Asia Orientali habentur. Philippinarum insularum gentes variarum linguarum et morum et institutorum sunt. Hodie quidem regimen Philippinarum et separisticus Musulmanorum regionum meridianarum grex iam multa decennia inter sese armis confligunt.


== Linguae ==
Linguae publicae sunt Anglica et Philippinica. Verbum Philippinica significat formam altam linguae Tagalae (vulgo Tagalog), quae ut sermo patrius vel lingua franca adhibetur et numerum loquentium maximum habet. Homines circa 170 quidem linguis vernaculis utuntur. Maximae post Tagalam numero locutorum linguae sunt sermones Caebuanus et Ilocanus. Lingua Hispanica in insulis Philippinis fere exstincta est; litteraturam tamen valde ingentem reliquit et in multis verbis omnium linguarum Philippinarum inveniri potest.


== Historia ==

Philippinae est nomen posterius Neolatinum, sed etiam ex Graecis et Romanis antiquis in margine orientali orbis terrarum nomine classico Prasodo Insularum cognitae, quarum insularum pars forsan agglomerata erat aut Maniola, quam Ptolemaeus descripsit. Postea detectae sunt anno 1521 a Ferdinando Magellano, navigatore Lusitano, in insula quae vulgo Mactan appellatur, prope Caebuam, occiso. Anno 1565 quam plurimas urbes, Michaele LÃ³pez de Legazpi duce, conquisitatores Hispanici ceperunt. Libera civitas sui iuris post regnum Hispaniae anno 1898 Insulae Philippinae declaratae sunt; imperium autem Civitatum Foederatarum Americae est subsecutum usque ad annum 1946, quo Philippinae iterum sui iuris factae sunt.


== Geographia ==
Archipelagus Philippinarum ex plus septem milibus insularum constat. Omnis terra est plus quam centum pedum milia. Equidem Philippinae partim circumdantur ab Oceano Pacifico. Indonesia est ad meridiem sita; Paeninsula Indosinensis ad occasum; Taivania ad aquilonem. Manila, urbs princeps portusque Philippinarum, est locus in insula Luzonia situs. Quamquam Manila non est magna urbs in Philippinis, Urbs Quezon est suburbium Manilae et habet plurimos incolas. Philippinae sunt calidae umidaeque. 

Philippinae in quinque super-regiones et 81 provincias dividuntur:


=== Urbes principales ===
Principales urbes Philippinarum sunt:

Manila vel Manilla
Caebua
Quezon
Davaum


=== Flumina ===
Pasigus


=== Lacus ===
Lacus Baiae (Laguna de Bay)
Taalus


=== Maria ===

Oceanus Pacificus


=== Montes ===
Maiona
Pinatubus


=== Provinciae ===
Philippinae in octoginta provincias (lingua Philippinica lalawigan sive probinsya) dividuntur, inter quas:


== Homines clari ==


== Universitates ==


== Nexus interni ==


== Notae ==


== Nexus externi ==

Situs regiminis
Philippinae in Iohannes Iacobus Hofmannus, Lexicon universale (1698) ~