Pilipina (basa Pilipina: Pilipinas), ngaran resmina Républik Pilipina (Repúbliká ng̃ Pilipinas; RP), nyaéta hiji nagara kapuloan nu perenahna di Asia Tenggara, ibu kotana Manila. Kapuloan Pilipina ngawengku 7,107 pulo-pulo di Samudra Pasifik  béh kulon. Pilipina mangrupa nagara pangpadetna ka-12 sadunya, Ekonomi nasionalna ka-45 sadunya kalayan gross domestic product (GDP) taun 2006 leuwih ti US$117 miliar.
Urang Pilipina lolobananana turunan urang Austronesia, tapi aya ogé minoritas urang Amérika, Arab, Cina, Hispanik jeung India. Aya leuwih ti 11 juta urang Pilipina di luar nagri sadunya, kurang leuwih 11% tina total populasi urang Pilipina.[rujukan?]
Pilipina jadi jajahan Spanyol dina abad ka-16, tuluy jadi jajahan AS sanggeusna Perang Spanyol-Amerika jeung Perang Pilipina-Amérika. Pilipina boga loba sasaruanana jeung dunya Kulon, nu utamana asalna tina budaya Spanyol, Amérika Latén, jeung Amérika Sarikat. Katolik Roma jadi ageman nu dominan, sok sanajan aya ogé prakték ageman pribumi pra-Hispanik katut Islam. Dua basa resmi Pilipina nyaéta basa Filipino, nu dumasar kana basa Tagalog, jeung basa Inggris.


== Tempo ogé ==
Daptarjejer nu patali jeung Pilipina


== Rujukan ==


== Tumbu luar ==

Resmi

Official website of the Philippine Government Archived 2012-01-01 di Wayback Machine - Gateway to governmental sites
Peta

WikiSatellite view of Philippines at WikiMapia
Lianna