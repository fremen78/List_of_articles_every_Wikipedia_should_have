A Filipiinen (amtelk Republiik faan a Filipiinen, filipino Republika ng Pilipinas [ˌpɪlɪˈpinɐs], ingelsk Republic of the Philippines) san en lun an en skööl faan 7.641 eilunen uun a waastelk Pasiifik. Jo hiar tu Süüduastaasien. Jo san di fiftgratst eilunstoot üüb a eerd efter Indoneesien, Madagaskar, Papua-Nei-Guinea an Jaapan.
A Filipiinen san bütj Uast-Timor det iansagst lun uun Aasien mä katuulsk muarhaid bi a iinwenern.
Hör nööm haa a Filipiinen füngen faan di spoonsk siamaan Ruy López de Villalobos: Hi näämd a eilunen tu iaren faan di spoonsk prens Philipp II. Las Islas Filipinas.


== Geografii ==


=== Stääden ===
Dön tjiin gratst stääden uun't lun san:


=== Koorden ===

A Filipiinen haa 17 regiuunen mä 81 prowinsen:


=== Regiuunen ===


==== Luzon (Nuurd) ====
Metro Manila (National Capital Region of NCR, Hoodstäädregiuun)
Ilocos (Regiuun I)
Kordilleerenregiuun (Cordillera Administrative Region of CAR)
Cagayan Dääl (Regiuun II)
Madel-Luzon (Regiuun III)
CALABARZON (Regiuun IV-A = Cavite, Laguna, Batangas, Rizal, Quezon)
MIMAROPA (Regiuun IV-B = Mindoro, Marinduque, Romblon, Palawan)
Bicol-Regiuun (Regiuun V)


==== Visayas (Maden) ====
Waast-Visayas (Regiuun VI)
Madel-Visayas (Regiuun VII)
Uast-Visayas (Regiuun VIII)


==== Mindanao (Süüd) ====
Zamboanga Hualeweilun (Regiuun IX)
Nuurd-Mindanao  (Regiuun X)
Davao-Regiuun (Regiuun XI)
SOCCSKSARGEN (Regiuun XII = South Cotabato, Cotabato, Sultan Kudarat, Sarangani, General Santos City)
Caraga (Regiuun XIII)
Autonoom Regiuun uun Moslem Mindanao (Autonomous Region Of Muslim Mindanao of ARMM)


== Spriaken an fulken ==

Mä 'Filipinos' ment am a iinwenern faan a Filipiinen, jo san oober nian ianhaidelk fulk. 95% faan a iinwenern hiar tu fulken, diar austroneesk spriaken snaake. Jo san fööraal faan Taiwan iinwaanert, man uk faan Süüdschiina kaam leederhen muaren diartu. 
Auer 90% faan a Filipinos san krastenminsken. Jo haa di gluuw uunnimen tu tidjen üs jo eilunen en spoonsk kolonii wiar.
Sowat 5% san moslems.
An do san diar noch letjer fulken of stamer, diar neder oner di iinflööd faan Spoonien, noch faan a islaam kimen san.

Filipino as det amtsspriak an gongt üüb Tagaalog turag. Hat woort faan 25% üs mamenspriak üüb det eilun Luzon (uun't nuurden) snaaket, an 80% ferstun det gud.
Ööder spriaken mä muar üs ian miljuun spreegern san: Cebuano, Iloko, Hiligaynon of Ilonggo, Bikol, Waray-Waray, Kapampangan, Pangasinan, Kinaray-a, Maranao, Maguindanao an Tausug.


== Kwelen ==


== Luke uk diar ==

Malaiisk Archipeel