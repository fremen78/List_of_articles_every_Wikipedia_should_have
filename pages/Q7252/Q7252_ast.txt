El feminismu ye un conxuntu de teoríes sociales y polítiques n'abierta crítica de rellaciones sociales hestóriques, pasaes y presentes, motivaes principalmente pola esperiencia femenina. En xeneral, los feminismos faen una crítica a la desigualdá social ente muyeres y homes, y proclamen la promoción de los derechos de les muyeres. Les teoríes feministes, custionen la rellación ente sexu, sexualidá y el poder social, políticu y económicu.
Pese a que munches persones líderes feministes foren muyeres, non toles muyeres son feministes y non toles persones feministes son muyeres. Dalgunes feministes consideren que los homes nun tendríen d'algamar posiciones dientru del movimientu, pero la mayoría aceuten el sofitu de los varones.
El feminismu como movimientu social foi vistu como un movimientu de les sociedaes occidentales nel sieglu XX. Nun s'alcuentra asociáu a nengún grupu, práutica o eventu históricu en particular. Créase a partir de la conciencia acerque de les desigualdaes causaes polos sexos y de la gueta de la xusticia social. Esisten delles menes de feminismu, como teoría, como práutica, como conciencia, como movimientu social internacional, nacional, y llocal.
En xeneral, los grandes llogros de los feminismos foren visibilizar a les muyeres como seres humanos.

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Bibliografía ==
Gloria Solé Romeo, Historia del feminismu (sieglos XIX y XX), 1995, ISBN 978-84-313-1358-6 (castellán)


== Referencies ==


== Enllaces esternos ==

 Wikimedia Commons tien conteníu multimedia tocante a Feminismu.
Portal consagráu al Feminismu Archiváu 2014-06-03 en Wayback Machine (castellán)
Guía Chicas Verdes Archiváu 2007-09-08 en Wayback Machine. (castellán)