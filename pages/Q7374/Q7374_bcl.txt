Si Sir Alfred Joseph Hitchcock (Agosto 13, 1899 - Abril 29 1980) sarong Ingles na prodyuser asin direktor sa pelikula. Siya an nagpoon kan mga teknik na suspense asin thriller, na nagtataong bitin, makahadit asin nakakapugol-hinangos na mga eksena. Pakatapos nin asensadong karera sa pelikulang Briton, idtong daing boses asin idtong may boses na, siya naghubo sa Amerika sa Hollywood kan taon 1939.
Sa karera niyang nag'ayaw nin sobrang kabangang siglo, si Hitchcock nakagibo nin sadiring istilo sa pagdirihe na bistong-bistong saiyang-saiya nanggad.  Siya an nagpoon  paggamit kan kamera na naghihiro na siring sa pagkalagkalag nin sarong tawo na garo baga siya mismo an nagmamamaan, na baga an paradalan "nansisi'rip". Ginigibo niya an mga pitik kan kamera pinapaorog an  pagkakilhag, pagkatakot, pagkahadit o pakipagsumarong-mate sa eksenang yaon dinadalan. An mga istorya niya parati tinatampok an mga puganteng nagdudulag na may damay man na karakter na babaeng "blonde". Kadaklan kan pelikula ni Hitchcock may biglang liko' sa paghinapos asin makapugol-hinangos na mga buod, asin binabangotan pang garadanan, krimen asin sekswal na eksena. Sa lawig kan istorya, rinirirong an motibo asin mismo an mga karakter asin mga paradalan daing pakaaram kaini hanggan sa ultimong parte. Alagad dakul kan mga "misteryo" sa istorya panlisy√¢ sana man na binibirik an paghuna kan mga paradalan pero nagsisirbeng salming sa pag'uusisa kan pagkatawo kan mga karakter sa istorya. Minsan si Hitchcock mismo napapel sa sadiri niyang pelikula pero garo paagi sana arog halimbawa nakikita siyang naglalakaw, nagkakape-kape o nagbukas kan pinto. An saiyang mga pagpahiling na siring, asin sa mga interbyu niya asin  padalan sa telebisyon, ini gabos iyo an nagbado saiya bilang sarong icon kultural.


== Mga pelikulang  minukna ==


== Toltolan ==