Alfred Hitchcock (13 d'agostu de 1899, Leytonstone (es)  – 29 d'abril de 1980, Bel-Air (es) ) foi un direutor de cine británicu. 
Ñacíu nuna familia abondo probe, de bien neñu empezó a presta-y l'arte cinematográficu. Tres d'un procesu nel que pasó per varios llabores de realización cinematográfica, rueda en 1925, n'Italia y n'Alemaña el so primer filme The pleasure garden (el xardín de l'allegría) 
En 1929 fai la primer película sonora del cine británicu, Blackmail (xantax), y sigue toa una riestra de producciones nes qu'amiesta dafechu el suspensu y la intriga col humor, pente les que destaca l'adaptación de la novela d'Agatha Christie, The 39 steps (los 39 pasos). 
En 1939, gracies a un contratu con una productora y ente la inminencia de la guerra, marcha cola familia pa los Estaos Xuníos, país u fadrá les sos obres meyores, de les que la primera foi Rebeca nel añu 1939. 
Ún de los referentes qu'apaecen en tola so obra ye'l psicoanálisis, que-y da xuegu en títulos como Spellbound (embaíu) o Marnie. 
Pero ensin dulda, les sos obres de mayor ésitu foron Vertigo (1958) y Psycho (1960). 


== Referencies ==


== Enllaces esternos ==
 Wikimedia Commons acueye conteníu multimedia sobre Alfred Hitchcock.
Alfred Hitchcock na Internet Movie Database (n'inglés)
Alfred Hitchcock na Internet Broadway Database (n'inglés)
Alfred Hitchcock n'AllMovie (n'inglés)
Alfred Hitchcock en FilmAffinity (castellán)
«Alfred Hitchcock».   en Find a Grave. (n'inglés)