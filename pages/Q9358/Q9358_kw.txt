Friedrich Wilhelm Nietzsche (15 Hedra Klass:Dinethyansow 1815 – 25 Est 1900) o filosofer ha skrifer almaynek. Professor o ev orth Pennskol Basel. Ev a oberi yn rann studhyans klassek henwys yethydhieth klassek. Wosa henna, ev a skrifas nebes lyvrow a filosofieth. Aswonnys yw ev lemmyn avel onan a'n posekka prederydhyon a'n oos arnowydh.
Skrifa Nietzsche a wra tochya polemek filosofek, arvreusyans gonisogethel, ha fugieth, gans kerensa rag poyntys a skians ha geseth. Elvennow a vri a'y filosofieth a yssyns: y arvreus gwreydhyel a wiryonedh a-barth perspektivieth; arvreus ahydhek a gryjyans ha maseth Kristyon ha damkanieth kelmys a vaseth mester–keth; an fastheans esthetek a vewnans avel gorthyp dhe "vernans Duw" ha'n terstuth a nihilieth; ha'n deskrifans a'n sojet denel avel diskwedhyans a vodhow ow kesstrifa, konvedhys war-barth avel an bodh rag nerth. Ev a dhisplegyas ynwedh tybyansow dhe les kepar ha'n Übermensch (ughwour) ha'n dyskaseth a dhehwelans didhiwedh.

Yma'n erthygel ma owth usya an Furv Skrifys Savonek a-barth Kernowek kres.