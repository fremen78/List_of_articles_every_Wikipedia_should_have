I Friedrich Wilhelm Nietzsche dia filôzôfa, mpitsikera kolontsaina, mpamorona mozika, pôeta, mpanoratra ary filôlôga alemàna izay nisy vokany lalina teo amin' ny tantara ara-tsaina ankehitriny ny sangan' asany. Teraka tamin' ny 15 Ôktôbra 1844 tao Röcken tany Prosia izy ary maty tamin' ny 25 Aogositra 1900 tao Weimar any Sachsen-Weimar-Eisenach.
Nanomboka ny asa maha filôlôga klasika azy izy talohan' ny nitodika tany amin' ny filôzôfia. Tamin' ny taona 1869, teo amin' ny faha-24 taonany, dia izy no zandriny indrindra nitana ny fiketrahan' ny filôlôjia klasika tao amin' ny Oniversiten' i Basel. Nametra-pialana izy tamin' ny taona 1879 noho ny olana ara-pahasalamana izay nanelingelina azy nandritra ny androm-piainany, ary nahavita ny ankamaroan' ny asasorany fototra nandritra ny folo taona manaraka. Tamin' ny taona 1889, teo amin' ny faha-44 taonany, dia nianjera izy ary, taorian' izay dia very saina tanteraka izy. Nandany ny taonany farany teo ambany fiahian' ny reniny izy, avy eo tao amin' i Elisabeth Förster-Nietzsche anabaviny.


== Ny fiainany manokana ==
I Carl Ludwig Nietzsche no rainy. Ny anabaviny dia i Elisabeth Förster-Nietzsche. 


== Jereo koa ==
Biôgrafia


=== Rohy ivelany ===
Ao amin'i Freebase: [1] Archived Aprily 18, 2015 at the Wayback Machine