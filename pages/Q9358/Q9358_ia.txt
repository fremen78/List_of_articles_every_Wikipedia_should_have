Friedrich Wilhelm Nietzsche (pronuncia: [ˈnit͡ʃe] vel [ˈnit͡ʃːe]; 15 de octobre 1844, Röcken bei Lützen, Prussia - 25 de augusto 1900) esseva un philosopho, poeta e compositor german del seculo 19. Su textos re religion, moralitate, cultura contemporanee, philosophia, e scientia monstrava un amor pro metaphora, ironia e aphorismo que face su obras casi tanto popular como su themas le face controversial. Pro isto, su obras totevia hodie habe un influentia substantial in le foras del philosophia, notabilemente in existentialismo, nihilismo e postmodernismo.
Le themas re que il scribeva totevia esse discutite hodie. Themas central de su obras include le morte del deo, perspectivismo, le Übermensch, le recurrentia eternal, e le voler de poter. Le principio central de su philosophia esse le affirmation del vita, le action de questionar honestemente le valor de ulle doctrina que exhauri le energias essential del vita, nonobstante ulle credentia traditional.
Nietzsche initiava su carriera como un philologista classic ante que ille cambiava al studio philosophic. Al etate de 24 annos, il esseva nominate al cathedra de philologia classic in le Universitate de Basel, le plus juvene persona que habeva habite iste position, ma il resignava in 1879 a causa de problemas de su sanitate physic. Problemas de sanitate plagava Nietzsche tote su vita, possibilemente a causa de paresis general atypic que esseva attribuite al syphilis tertiari. Durante su decennio final il habitava con su matre usque le morte de illa in 1897, e postea con su soror usque le morte de Nietzsche per pneumonia in 1900.


== Referentias ==