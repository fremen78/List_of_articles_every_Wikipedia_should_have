Tämä on luettelo Winx-klubi-mediasarjan hahmoista.


== Winx-klubi ==


=== Bloom ===

Bloom on Lohikäärmeen liekin (myöhemmin lohikäärmetulen) keiju ja hallitsee siis tulta. Hän on sarjan alussa 16-vuotias, ja hänen syntymäpäivänsä on 25. marraskuuta. Hän on Dominon prinsessa, mutta kasvanut koko elämänsä Maassa pikkukaupunki Gardeniassa kasvattivanhempiensa Miken ja Vanessan luona tietämättä taikavoimistaan tai kuninkaallisuudestaan.
Bloom on Winx-klubin johtohahmo ja erityisesti Stellan paras ystävä. Hän on uskollinen, voimakasluontoinen ja hyvin uhrautuva. Hän on myös erittäin vahva Lohikäärmeen voimansa ansiosta. Bloom seurustelee prinssi Skyn kanssa. Hänen pixiensä on käytävien ja koodien pikkukeiju Lockette, ja merenneito-selkiensä Serena. Seitsemännellä kaudella Bloom saa keijueläimen, yksisarvis-ponin nimeltä Elas.
Bloomilla on aaltoilevat oranssinpunaiset hiukset ja vaaleansiniset silmät. Hän on hyvin päättäväinen ja vahva luonteeltaan ja sekä todella uskollinen muille. Bloomille selvisi kolmannella kaudella, että hänen vanhempansa eivät ole vankeina Valtor-velhon sisällä, kuten tämä väitti. Kolme muinaista noitaa paljastivat, että Oritel ja Marion ovat vielä elossa jossain kaukaisessa ulottuvuudessa, ja Bloom aikoo löytää heidät. Bloom pääsee ensimmäisen kerran kohtaamaan oikeat vanhempansa Winx – salaisuuksien linna -elokuvassa, jossa Sky rohkeudellaan pelasti Dominon muinaisilta noidilta. Kolmannella kaudella Bloom ansaitsi Enchantixinsa "epätäydellisenä", sillä hän ei tehnyt uhrausta voiman saadakseen vaan uskoi vain itseensä todella vahvasti. Bloom sai Enchantix voimansa viimeisenä.
Winx-klubiin perustuvassa Fate: The Winx Saga -sarjassa Bloomia näyttelee näyttelijä Abigail Cowen.


=== Stella ===

Stella on Auringon ja Kuun (myöhemmin vain auringonpaisteen) keiju ja sarjan alussa 17-vuotias. Hän on Solarian eronneen kuningasparin, Radiuksen ja Lunan tytär, ja siten siis Solarian prinsessa. Hän on Winx-klubin tytöistä vanhin, huolettomin ja huumorintajuisin. Stella on itsevarma ja sanavalmis persoona, ja hän rakastaa hauskanpitoa.
Stella on muita vuoden vanhempi, sillä hän oli jo vuotta aiemmin Alfeassa. Hänet kuitenkin erotettiin tekemiensä vahinkojen vuoksi.
Stella on Bloomin paras ystävä, jonka tämä Winxeistä ensimmäisenä tapasi. Stella oli taistelemassa hirviöitä vastaan Bloomin osuessa paikalle, ja yksi hirviöistä nappasi tämän. Bloomin pelko aktivoi hänen taikavoimansa, joista hän ei tiennyt. Stella on vaaleahiuksinen ja hänen silmänsä ovat kullanruskeat. Hänellä on myös aurinkokeijun tavoin päivettynyt iho. Hänen syntymäpäivänsä on 9. marraskuuta. Stellan pixie on Amore, rakkauden pikkukeiju, ja selkie Solarian portinvartija Iliris. Hän seurustelee Brandonin kanssa, joka on Skyn aseenkantaja ja hyvä ystävä. Hänellä on keijueläimenä Välke, aurinkolintu.
Stella pitää muotivaatteista ja pojista. Hänen unelmanaan on tulla muotisuunnittelijaksi. Stellalla on herkästi mielipide joka asiaan, ja hän tuo sen myös esiin. Hän ei aina ajattele ennen kuin tekee, mistä voi aiheutua vaikeuksia. Luonteeltaan hän on vilkas, optimistinen ja iloinen. Vaikka Stella vaikuttaa usein pinnalliselta "diivalta", Bloomin ja muiden onnellisuus merkitsee hänelle paljon.
Winx Klubiin perustuvassa Fate: The Winx Saga -sarjassa Stellaa näyttelee näyttelijä Hannah van der Westhuysen.


=== Flora ===

Flora on luonnon ja kukkien keiju ja sarjan alussa 16-vuotias. Hän on kotoisin Lynpheasta.
Flora on Winx-klubin ujoin ja herttaisin sekä ehkä herkin ja vastuuntuntoisin. Hän seurustelee Helian kanssa, joka tuli kuvioihin toisella kaudella. Floralla oli vaikeuksia kertoa Helialle tunteistaan, mutta nyt he osaavat tunnustaa toisilleen rakkautensa. Kausien aikana heidän suhteensa on kohdannut myös alamäkiä.
Floralla on Miele-niminen pikkusisko. Hänen pixiensä on Chatta, juorujen pikkukeiju, ja selkiensä Linphean meriportin vartija Daisyree. Floralla on heleän ruskea iho, pitkät vaaleanruskeat hiukset ja vihreät silmät. Hän pukeutuu mielellään vaaleanpunaiseen. Hän on syntynyt 1. maaliskuuta. Hänen keijueläimensä on suuri Lynphean taikasusi, jonka hän nimesi Amarokiksi.
Floran menneisyydestä ei tiedetä paljoa. Kolmannella kaudella Winxit seikkailevat hänen kotiplaneetallaan Lynpheassa ja tapaavat hänen pikkusiskonsa Mielen. Flora saa Enchantix voimansa uhrautumalla pelastamalla Mielen. Miele nousee merkittävämpään rooliin kuudennella kaudella, kun hän on kasvanut pikkutytöstä nuoreksi keijuksi. Sarjan seitsemännellä kaudella tavataan vihdoin Floran ja Mielen vanhemmat Lynpheassa.
Winx Klubiin perustuvassa Fate: The Winx Saga -sarjassa Floraa näyttelee näyttelijä Paulina Chavez.


=== Musa ===

Musa on musiikin keiju ja sarjan alussa 16-vuotias. Hän on kotoisin Melodysta. Kolmannella kaudella Musa sai Enchantix-voiman pelastaessaan Melodyn prinsessa Galatean Alfean tulipalosta. Musa haluaa kuolleen äitinsä tavoin laulajaksi. Musan äiti kuoli tämän ollessa vielä lapsi, mutta hän on hyvissä väleissä isänsä kanssa, joka äidin kohtalon takia aluksi vastusti Musan urahaaveita.
Musa on luonteeltaan ailahtelevainen ja herkkä. 1–2-kausilla hän pukeutui poikatyttömäisesti, sarjan edetessä hänen tyylinsä on muuttunut naisellisemmaksi. Hänen poikaystävänsä on Riven, jonka kanssa hän on riidellyt usein. Musan pixie on käytöstapojen pikkukeiju Tune ja selkie Melodin portinvartija Sonna. Kuudennella kaudella Tune vaihtoi paikkaa PopPixie-sarjassa esiintyvän Cherien, säiden pikkukeijun, kanssa. Hänen keijueläimensä on piikkikissa nimeltään Chisu.
Musalla on sinimustat hiukset, violetit silmät ja täysin valkoinen iho. Sarjan ensimmäisellä ja toisella tuotantokaudella hänellä oli lyhyet hiukset, mutta kolmannella kaudella hän hankki hiustenpidennykset. Hänen syntymäpäivänsä on 30. toukokuuta.
Winx Klubiin perustuvassa Fate: The Winx Saga -sarjassa Musaa näyttelee näyttelijä Elisha Applebaum.


=== Tecna ===

Tecna on teknologian keiju, sarjan alussa 16-vuotias ja on syntynyt 16. joulukuuta. Hän on kotoisin Zenithistä. Tecna on luonteeltaan hiukan tyly mutta hyväsydäminen ja nokkela selviytyjätyyppi. Hän toimii usein "järjen äänenä". Ensimmäisellä tuotantokaudella Tecnan on vaikea ilmaista tunteitaan ja hän on hyvin looginen ja selväjärkinen. Hänen poikaystävänsä on hiukan nörtti Punalähteen spesialisti Timmy. Enchantix-voiman hän sai sulkiessaan Omega-ulottuvuuden portaalin, mutta putosi itse kuiluun, joka sulkeutui. Tecnan paras ystävä on Musa. Hän on myös Zenithin vartijakeiju.
Tecnan silmät ovat sinivihreät ja hänellä on lyhyet, liilat hiukset. Hänen pixiensä on nanoteknologian pikkukeiju Digit ja selkiensä Zenithin portinpitäjä Lithia. Hänen keijueläimensä on tekno-orava nimeltään Flitter.
Tecna ei esiinny Winx Klubiin perustuvassa sarjassa Fate: The Winx Saga.


=== Layla ===

Layla (myös Aisha) on aaltojen keiju ja Winx-klubin kuudes jäsen. Hänen ensiesiintymisensä animaatiosarjassa on toisen tuotantokauden ensimmäisessä jaksossa jolloin hän oli 15-vuotias. Layla on Androsin prinsessa. Hän hallitsee tavallisten nesteiden lisäksi Morphix-nimistä taika-ainetta, josta voi muovata esineitä. Laylan parhaat ystävät ovat Musa ja Flora.
Androsin prinsessana Layla on kasvatettu käyttäytymään hienostuneesti ja myöntymään järjestettyyn avioliittoon Nabun kanssa. Laylan vanhemmat kuitenkin myöhemmin pyytävät tätä anteeksi, vaikka Layla ja Nabu rakastuivatkin toisiinsa. Layla on urheilullinen ja kannattaa feminismiä. Luonteeltaan hän on määrätietoinen, rohkea ja varma, ystävilleen lempeä ja kannustava sekä aina valmis auttamaan. Layla on myös lyhytpinnainen ja impulsiivinen, mikä aiheuttaa välistä hankaluuksia, sillä prinsessana hänen on hillittävä itsensä. Laylan intohimoja ovat tanssi ja lainelautailu. Hänen pixiensä on Piff, unien pikkukeiju. Viidennellä kaudella Layla luo siteen Androsin meriportinvartija Lemmyn kanssa. Hänen keijueläimensä on muinaisen Magixin ajoilta oleva parkuli nimeltään Vollo.
Kolmannella tuotantokaudella Layla tapaa Nabun, jonka kanssa Laylan on sovittu menevän naimisiin. Nabu on myös kotoisin Androsista, ja on toisen planeetan rikkaimman pariskunnan poika. Aluksi Layla kohtelee kylmästi Nabua, joka ensin esittäytyy Ophiriksi ja salaten totuuden itsestään. Myöhemmin Laylan ihastuttua häneen hän kertoo kuka oikeasti on ja että karkasi vanhemmiltaan ottaakseen selvää millainen tyttö hänelle aiotaan naittaa. Neljännen kauden lopussa Laylan sydän murtuu, kun Nabu saa surmansa taistelussa Mustan kehän velhoille, joille Layla janoaa kostoa. Hän liittyy hetkeksi Nebulan joukkoon saadakseen tilaisuuden tuhota velhot heidän kanssaan. Viidennellä kaudella Winxien viholliseksi muodostuu Androsin kuninkaan poika Tritannus, joka on Laylan serkku. Saman kauden lopussa Layla rakastuu Androsin spesialisti Royhyn, mutta kuudennella kaudella tämä saa vastaansa paladini Nexin, joka voittaa, jolloin hän poistuu sarjasta.
Layla on tummaihoinen ja hänellä on ruskeat, pitkät ja kiharat hiukset ja tummansiniset silmät. Hän on syntynyt 15. kesäkuuta.
Winx Klubiin perustuvassa Fate: The Winx Saga-sarjassa Laylaa näyttelee näyttelijä Precious Mustapha.


=== Voimat ===
Taika Winx: Ensimmäisellä tuotantokaudella Winxeillä on vain ”tavalliset” voimansa, joita he käyttävät myös toisella kaudella ja kolmannella kaudella ennen kuin saavat Enchantixin. Taika Winx nähdään vielä seitsemännellä kaudella, kun Bloom muistelee erästä saamaansa oppia ollessaan kolmannella Pyroksella voimistumassa.
Charmix: Toisen tuotantokauden lopussa Winxit saavat Charmix-nimisen voiman, joka ilmenee kristallina Taika Winx -voimien ylävartalossa ja käsilaukkuna jossain päin asun hametta tai housuja, ja niitä käytetään niin sanottuina "voimavarastoina". Trixeillä vastaava voima on Gloomix. Charmixia ei nähdä enää kolmannella kaudella, vaan Winxit käyttävät normaaleja Taika Winx -voimiaan ennen kuin saavat Enchantixin.
Enchantix: Kolmannella tuotantokaudella Winxit saavat Enchantixin, jonka saamiseksi keijun pitää pelastaa uhrautumalla joku omalta kotiplaneetaltaan. Bloomin kotiplaneetta on kivettynyt, joten Faragonda lähettää tämän eräälle saarelle, jolla Bloom saa uskottuaan itseensä Enchantix-voimansa. Bloomin Enchantix-voimat olivat kuitenkin "epätäydelliset", mikä tarkoittaa, että hän ei pysty kutistumaan toisin kuin muut Winxit. Enchantix nähdään vielä kahdeksannella kaudella, kun Winxit käyttävät sitä kutistuakseen ja päästäkseen erään kompassin sisään.
Believix: Neljännen tuotantokauden voima on Believix, jonka saamiseksi keijun pitää saada joku Maan ihmisistä uskomaan keijuihin. Yksi ihminen voi antaa useammalle keijulle Believixin, kuten esimerkiksi Roxy, joka antoi kaikille Winxeille Believixin, kun ei vielä hyväksynyt olevansa keiju. Believixissä keiju saa normaalien siipien lisäksi kolmet uudet siivet, Speedix- Tracix- ja Zoomix-siivet. Speedix-siivillä voi lentää salamannopeasti. Tracix-siivillä voi palata ajassa taaksepäin ja elää tapahtumia uudelleen. Aikaa ei saa kuitenkaan häiritä ja asiaa toimittaessaan täytyy olla nopea. Zoomix-siipien avulla voi siirtyä paikasta toiseen kuin portaalilla.
Lovix & Sophix: Neljännellä kaudella Winxit saavat Believixiin yhteydessä olevat voimat; Lovixin ja Sophixin. Näitä voimia ei tarvitse ansaita kuten edellisiä. Kummatkin voimat Winxeille antoivat Taivaalliset keijut, jotta he voisivat lopettaa Maankeijujen koston ihmiskuntaa vastaan. Sophix-voimat toimivat luonnon ja viisauden yhteydessä. Lovix-taikavoima taas toimivat jään ja rakkauden yhteyksissä. Kumpaakin voimaa voi käyttää vain kerran.
Harmonix & Sirenix: Viidennellä tuotantokaudella käydään vedenalainen seikkailu, ja Winxit saavat ensin Harmonix- ja myöhemmin Sirenix-voimat. Harmonixin saa, kun aloittaa Sirenix-voimien etsimiseen. Harmonix on tarkoitettu vedenalaiseen lentämiseen ja taikuuteen, sillä Believix-voimat ovat veden alla heikkoja. Saadakseen Sirenixin pitää ensin avata Sirenix-kirja ja sen jälkeen löytää jalokivet, jotka laitetaan kirjalta saatuihin Sirenix-bokseihin, jossa on Sirenixin suojelija apuna. Vihjeet jalokivien löytöön saa Sirenix-kirjalta, joka antaa sen minä hetkenä hyvänsä. Tämän jälkeen boksit pitää aktivoita, mikä tapahtuu Sirenixin lähteellä. Kun boksit on aktivoitu, Pääsuojelija antaa Sirenix-voimat. Jos Sirenixiä ei saa ennen määrätyn ajan päättymistä, keiju menettää voimansa. Winxien piti löytää kolme jalokiveä kotiplaneetoiltaan. Kolmen Winxin kotiplaneetalta löytyy vihje jalokiven olinpaikkaan, kun taas loppujen kotiplaneetoilta löytyy jalokivet.
Bloomix & Mythix: Kuudes tuotantokausi on satuhenkinen seikkailu, jossa Winxit yrittävät lukita Legendariumin, kirjan joka osaa muuttaa tarut tosiksi. Kun Winxit menettävät voimansa, Bloom luovuttaa osan Lohikäärmetulestaan ja jakaa sen muille, antaen heille jokaiselle Bloomixin, joka aktivoituu, kun tekee rohkean teon. Bloom itse sai Bloomixin voitettuaan tulensyöjienkidan lohikäärmeen. Myöhemmin he saavuttavat Mythix-voiman esittämällä rohkeutta muinaisten taikasauvojen edessä. Tämän voiman avulla he kykenevät pääsemään Legendariumin sisälle.
Butterflix & Tynix: Seitsemännellä tuotantokaudella on kyse keijueläimistä, Taikaulottuvuudessa elävistä eläimistä, jotka voivat olla hyvinkin tärkeitä tasapainon ylläpitäjiä, ja heidän suojelustaan. Winxit ansaitsevat Butterflix-voiman Alfean luonnonpuistossa osoittaen olevansa kaikkien keijueläinten suojana pahaa Kalsharaa ja hänen veljeään vastaan. Kauden toinen voimamuoto, Tynix, on minimaailmojen voima. Kimalteleva Tyni-rannekoru antaa haltijalleen pääsyn erilaisiin minimaailmoihin, jotka pitävät alueensa ekosysteemia pystyssä.
Dreamix & Onyrix ovat Winxien maailma, Winx-klubin spin-off -sarjan voimamuodot. Dreamix on haaveiden tuottama voima, joka aktivoitui kun Winxien auttama kyky sai unelmansa toteutettua. Dreamix antaa keijuille mahdollisuuden voittaa pahan Kuningattaren kätyrit käyttämällä elementaalivoimiaan. Onyrix on Dreamixin kehittyneempi muoto. Sen voimat perustuvat ihmisten haaveunien tuottamaan energiaan, joka sallii suoran yhteyden Unien maan ja Todellisuuden välillä. Onyrix-voimien ansiosta Winxit ovat vahvempia ja ketterämpiä, kun he kohtavaat pahan Kuningattaren lähettämät vastustajattaret.
Cosmix: Kahdeksannella tuotantokaudella seikkaillaan avaruudessa. Winxien tehtävä on suojella lumenia ja tähtiä Valtorilta, joka yrittää saada niistä voimia. Lumenien kuningatar antoi Winxeille Cosmix-voimat.


=== Yhdistymiset ===


== Viholliset ==


=== Trixit ===

Trixit ovat kolmihenkinen noitajoukko. Noidat ovat Winxien arkkivihollisia sarjan kausilla 1—3 ja 5—8. 1 ja 6 kausilla sekä 7 kauden lopussa he olivat itse päävihollisia. Kausien päätösjaksoissa heidät yleensä vangitaan, mutta viidennen kauden päätösjaksossa Tritannus menetettyään suurien voimiensa hallinnan iskee heidät pois. Kolmannella kaudella Winx-klubi nujersi heidät jälleen, ja heidät tuomittiin Androsin vankilaan liittoutumisestaan Valtorin kanssa. Dominon tuhonneet kolme muinaista noitaa olivat Trixien esiäitejä. Trixit kutsuvat toisiaan "siskoiksi" mutta ovat oikeasti vain hyviä ystäviä. He kävivät ensimmäisellä kaudella Pilvitornin noitakoulua, mutta saatuaan potkut sieltä he menettivät vallanhimossaan täysin järkensä ja lopulta valtasivat koko Pilvitornin vangiten samalla rehtori Griffinin. Noidat aikovat myös tuhota Alfean maan tasalle sekä koko Magixin, mutta keijut puolustavat kouluaan viimeiseen asti. Trixien pakkomielteenä on riistää Lohikäärmeen voima Bloomilta. Ensimmäisen kauden lopussa Trixit lähetettiin vangeiksi Vaaleakalliolle (paikka tunnetaan myös nimillä Valokivi ja Hohdekivi). Trixit poistuivat sarjasta neljännen tuotantokauden ajaksi. He ovat tällöin Androsin vankilassa ja heitä ei näy kaudella ollenkaan. He kuitenkin palaavat viidennellä kaudella, kun samaan vankilaan teljetty, isälleen Androsin kuninkaalle katkera Tritannus muuttuu mereen levinneen saasteen ansiosta liskomaiseksi hirviöksi ja onnistuu karkaamaan vapauttaen samalla Trixit. Vallanhimollaan hän saa Icyn rakastumaan itseensä, mutta Darcy ja Stormy eivät voi sietää häntä. Kuudennella tuotantokaudella Trixien asukokonaisuudet vaihtuvat. He myös saavat Selinan puolelleen ja pyytävät häntä kertomaan Legendariumin taruja Winxejä vastaan.Kuudennen kauden lopussa Bloom vangitsi heidät Legendariumiin. Seitsemännellä kaudella he ilmestyivät noitaeläinten kanssa Kalsharan ja Brafiliusen yhteisen vahingon vaarallisesta seurauksesta. Kauden päätösjaksossa heidät vangitaan Kalsharan kanssa aikavankilaan. Kahdeksannen kauden puolivälissä Valtor vapauttaa heidät vankilasta. Trixit eivät ole enää hullaantuneita Valtoriin, vaan päin vastoin vihaavat häntä. Valtor sinetöi heidät merkillään pakottaen heidät tottelemaan. Jos he eivät tottelisi, Valtor laittaisi heidät takaisin vankilaan. Kahdeksannen kauden päätösjaksossa Icy aikoo Darcyn ja Stormyn kanssa hyökätä Valtorin kimppuun, mitä Darcy ja Stormy epäröivät. He eivät kuitenkaan ehdi tekemään sitä, kun Winxit hyökkäävät. Winxit tuhoavat Valtorin yhdessä Trixien kanssa. Valtorin tuhouduttua Winxit antavat Trixien mennä.


==== Icy ====
Icy on Trixien vanhin ja voimakkain jäsen, sekä kolmikon johtaja. Hän hallitsee jäätä. Hänellä on valkoiset, pitkät hiukset (jotka ovat kiinni korkealla poninhännällä) ja hän pukeutuu sinivihreään. Icy on luonteeltaan kylmä ja itsevarma, myös ilkeä ja määräilevä. Hän ei kaihda keinoja saadakseen haluamansa, mutta on hyvin riippuvainen Winxien muiden vihollisten suojeluksesta. Hän on myös hiukan ylimielinen ja itserakas.
Kahdeksannella kaudella paljastuu, että Icy oli Dyamond nimisen planeetan kruununprinsessa, mutta Shamaaninoita hyökkäsi hänen planeetalleen ja valloitti sen. Hän myös muutti Icyn siskon Sapphiren jääketuksi. Tämän jälkeen Icy vannoi, että lähtisi planeetalta, tulisi vahvimmaksi noidaksi, palaisi Dyamondille ja valloittaisi sen takaisin Shamaaninoidalta sekä murtaisi siskonsa kirouksen.


==== Darcy ====
Darcy hallitsee illuusioita, pimeyttä ja mustaa magiaa. Hän on Trixeistä rauhallisin, epävarmin ja säikyin. Hänellä on pitkä ja aukinainen vihertävänruskea tukka ja violetit vaatteet. 1-3 kausilla hänellä oli joskus kellertävät lasit. Darcyn luonnollinen vihollinen on auringonpaisteen keiju Stella.


==== Stormy ====
Stormy hallitsee myrskyjä. Hän on ryhmän malttamattomin ja aggressiivisin ja reagoi usein asioihin väkivaltaisesti. Hänellä on violetti, säkkärä tukka. Hän pukeutuu purppuraan. Stormy inhoaa Winx-klubista eniten Musaa ja Floraa.
Trixit poistuivat sarjasta neljännen tuotantokauden ajaksi - he ovat tällöin Androsin vankilassa ja heitä ei näy kaudella ollenkaan paitsi tapahtuu Magical Adventure - elokuvassa. He kuitenkin palaavat viidennellä kaudella, kun samaan vankilaan teljetty, isälleen Androsin kuninkaalle katkera Tritannus muuttuu mereen levinneen saasteen ansiosta liskomaiseksi hirviöksi ja onnistuu karkaamaan vapauttaen samalla Trixit. Vallanhimollaan hän saa Icyn rakastumaan itseensä, mutta Darcy ja Stormy eivät voi sietää häntä. Kuudennella tuotantokaudella Trixien asukokonaisuudet vaihtuvat. He myös saavat Selinan puolelleen ja pyytävät häntä kertomaan Legendariumin taruja Winxejä vastaan.


==== Voimat ja varusteet ====
Imuri on tehty etsimään ja varastoimaan suuria voimia. Trixit käyttävät imureitaan ensimmäisellä kaudella, jolloin he ensin yrittävät saada niiden avulla Stellan sormuksesta lohikäärmetulen voimat. Tajuttuaan, ettei sormuksessa ole lohikäärmetulta he lähtevät etsimään imureillaan lohikäärmetulta Alfeaan, josta kaikki muut paitsi Winxit ovat lähteneet konserttiin ja, johon he ovat kutsuneet spesialistit. Trixit eivät ehdi löytää lohikäärmetulta, kun Faragonda keskeyttää heidät. Myöhemmin kaupungissa alkaa Winxien ja Spesialistien taistelu Pilvitornin noitia vastaan. Taistelun tuoksinnassa Darcy aikoo liiskata Musan autokasalla. Bloom yrittää mennä estämään Darcya, mutta Stormy tulee estämään Bloomia pelastamasta Musaa. Bloom raivostuu tästä ja tekee voimakkaan iskun, jonka ansiosta noidat luovuttavat ja häviävät. Icy otta imurinsa esille ja tajuaa, että Bloomilla voisi olla lohikäärmetuli. Trixit sabotoivat Alfean simulaatiohuonetta ja näin varmistavat imuriensa avulla, että Bloomilla on lohikäärmetulen voimat. Trixit käyttävät myöhemmin imureitaan varastoimaan Bloomin lohikäärmetulen. Imuri nähdään vielä viidennellä kaudella, kun Trixit luovat sen löytääkseen voimakkaan Lilo-kukan maasta.
Gloomix on Trixien vastine Winxien Charmixile. Kun Darkar vapauttaa Trixit vankilasta ja heidän voimillaan ei ole vaikutusta vartioihin, hän antaa heille Gloomixin. Gloomix näkyy Darcylla vasemmassa ja Stormylla oikeassa kädessä koruna ja Icylla kaulakoruna. Gloomixit ovat heidän voimiensa värisiä. Gloomixilla Trixit olivat selvästi Winxejä voimakkaampia. Trixien Gloomixin ja Winxien Charmixin välistä taistelua ei koskaan nähty, kun Winxit saivat Charmixin niin myöhään ja sen saamisen jälkeen vale Avalon kaappasi Bloomin ja Winxien tullessa pelastamaan tätä Trixit käyttivät Darkarin käskystä voimiaan vahvistamaan hänen hirviöitään ja tämän jälkeen Darkar lähetti Trixit pimeään unohdukseen. Winxien taistellessa viimeistä taisteluaan Darkarin kanssa Trixit palaavat unohduksesta toisiinsa yhdistyneinä. He ovat yhdistyneinä tumma purppuranvärinen nainen jolla on kaksi Darcyn hiusten väristä lettiä. Hänen silmänsä ovat tyhjät violetit. Heillä on heidän Gloomixien korujen lisäksi myös vyön kohdalla ja jaloissa keltaisen väriset korut. Jaloissa olevat korut näyttävät Winxien Enchantixissa jaloissa olleilta koruilta. He hyökkäävät Darkarin kimppuun kostoksi petoksesta.
Mega Trix on Trixien yhdistynyt muoto. Kun Darkar lähetti Trixit pimeään unohdukseen, Trixit yhdistyivät ja palaavat sieltä. Winxien taistellessa viimeistä taisteluaan Darkarin kanssa. Mega Trix on tumma purppuranvärinen nainen, jolla on kaksi Darcyn hiusten väristä lettiä. Hänen silmänsä ovat tyhjät violetit. Heillä on heidän Gloomixien korujen lisäksi myös vyön kohdalla ja jaloissa keltaisen väriset korut. Jaloissa olevat korut näyttävät Winxien Enchantixissa jaloissa olleilta koruilta. He hyökkäävät Darkarin kimppuun kostoksi petoksesta.
Disenchantix on Trixeille Valtorin antamat voimat. Disenchantixin oli tarkoitus päihittää Winxien Enchantixin, mutta Winxit pärjäsivät Trixeille silti. Disenchantixin puku näyttää uimapuvulta ja siinä muodossa on silmien ympärillä paljon meikkiä.
Pimeä Sirenix on nimensä mukaisesti Sirenixin pimeä muoto. Trixit saivat sen, kun Tritannus otti sen Bloomin siskolta Daphneltä. Kun Trixit saivat Sirenixin heidän ulkonäkönsä muuttui. He muuttuivat mustekalanlaisiksi. Heille tuli mm. selkään kullekin kuusi lonkeroa. Pimeä sirenix pystyi näyttämään missä paha muinaisten noitien kirouksen takia hirviöksi muuttunut Sireniksin nymfi Politea on. Tähän Winxien Sirenix ei pystynyt.
Tumma noitamuoto on toinen ainoista muodoista, jonka Trixit ovat saaneet itse ilman, että muut pahikset olisivat antaneet ne. Tässä muodossa heillä kaikilla on hiuksissa poninhäntä. Vallattuaan Pilvitornin Trixit muuntautuvat tähän muotoon. Tälle muodolle ei ole virallista nimeä.
Legendariumin voimat ovat voimia, jotka Selina antoi Legendariumista Trixeille. Kukin Trixeistä valitsi vuorotellen tarun, jonka voimat saisi itselleen. Näillä voimilla he kaikki houkuttelivat yhdet Winxeistä Legendariumin maailmaan ja yrittväti pidätellä heitä siellä tarpeeksi kauan, sillä jos he olisivat siellä liian kauan, he jäisivät sinne ikiajoiksi.
Lumikuningatar oli Icyn valitsema taru. Näillä voimillaan Icy jäädytti Helian ja vei legendariumin maailmaan Lumikuningattaren eli hänen maailmaansa, jonne Flora seurasi heitä. Muut Winxit jäivät hoitelemaan muiden Spesialistien kanssa ihmissusia, jotka voi palauttaa ennalleen ainoastaan hopeakeihäällä, joka löytyy Legendariumin maailmasta ja joka on osa Legendariumin sulkevaa avainta. Legendariumin maailmassa Flora jahtasi Icya ja Heliaa ja lopulta muutti heidän rekeään vetävät jääporot takaisin tavallisiksi poroiksi ja reki putosi. Flora nappasi Helian huomaamansa toteemin luokse, jossa hopeakeihäs oli ja vei heidät takaisin oikeaan maailmaan, jossa muiden Winxien ja Spesialistien tilanne näytti huonolta, koska he eivät voineet satuttaa ihmissusia, sillä nämä olivat kirouksen vallassa olevia ihmisiä. Floran palattua hänen tuomansa hopeakeihäs paransi ihmiset. Flora onnistuu myös sulattamaan Helian. He pitävät ihmisten kanssa juhlat, jossa huomataan Helian sydämen olevan vielä vakavasti jäässä. Tämän jälkeen Icy palaa lumikuningattarena ja jäädyttää kaupungin ja sen ympäröimän alueen sekä lennättää raivoissaan olevan Floran metsään, jossa tämä pyytää heikkona ja siivet Icyn jäädyttämänä puita ja kasveja auttamaan. Nämä auttavat ja antavat Floralle voimia, jolla tämä voittaa Icyn ja poistaa jään kaupungista ja sen alueelta sekä Helian sydämestä. Tämän jälkeen Icy palaa tappiollisena muiden Trixien ja Selinan luo.
Jumalatar on Darcyn valitsema taru. Oli päivä, jolloin Solarian kaikki auringot olivat jonossa. Tällaisena päivänä Solarian kuningas luovuttaa valtansa päiväksi lapselleen eli Stellalle. Trixit päättävät käyttää Stellan kuningattarena oloa hyväkseen. Stellan päivä kuningattarena alkaa huonosti ja hän menee lepäämään huoneeseensa, jossa Selinan lähettämä taikapeili odottaa. Peili imartelee Stellaa ja saa muutettua tämän sydämen mustaksi. Tämän jälkeen Stella tuo Trixien oppilaat tänne ja käskee olemaan heille kilttejä. Tämän käskyn takia vartijat eivät voi hyökätä heidän kimppuunsa, joten Stellan palattua huoneeseensa Winxit hyökkäävät noitien kimppuun. Stellan huoneessa odottaa Darcy. Siellä peili menee vahingossa rikki ja Stella vapautuu peilin kirouksesta. Tämän jälkeen Darcy nappaa kruunun ja vie sen Legendariumin maailmaan. Stella seuraa häntä labyrinttiin, jonka ovella naamioitunut Darcy neuvoo Stellalle, joka ei tunnista häntä, tien labyrintin keskelle, jossa odottaa Minotauros. Labyrintin keskellä Darcy poistaa naamarin ja paljastaa sen olevan kruunu. Stellan hyökkäykset ei näytä ensin vaikuttavan Minotaurokseen, mutta lopulta Stella onnistuu tuhoamaan sen ja viimeinen isku häikäisee Darcya, joka pudottaa kruunuun, jonka Stella nappaa. Tämän jälkeen Stella pakenee, mutta ei meinaa löytää ulos labyrintista, mutta keijukummi Eldora ilmestyy ja antaa Stellalle lankakerän, joka näytti Stellalle tien pois labyrintista. Stella palaa linnaan, jossa muut Winxit hoitelivat noidat. Tämän jälkeen he auttavat Stellaa järjestämään juhlat, jotka ovat anteeksi pyyntö kaikille Stellalta. Selina kuitenkin lähettää vielä Gargantuan keskeyttämään juhlat.
Frankensteinin noita on Stormyn valitsema taru. Winxit matkasivat Zenithille etsimään Spektroktaalista muuntajaa, jolla he näkisivät Pilvitornin Darcyn loitsusta huolimatta. He saavat sen, mutta Selina lähettää Frankensteinin hirviön Winxien kimppuun. Winxien loitsut eivät tehoa siihen, mutta hirviö rakastuu Tecnaan tämän sähkövoimien takia. Hirviö nappaa Tecnan ja vie hänet Legendariumin maailmaan erääseen linnaan, jonka ympärillä on kuollutta metsää. Winxit lähtevät perään, mutta Stormy tulee estämään heitä. Stormy on hyvin vahva, mutta Tecna antaakin hänelle vielä lisää voimia, jotta Frankensteinin hirviö rakastuisi Stormyn salamoihin. Tämä onnistuu ja Winxit pakenevat. Sen jälkeen Stormykin palaa muiden Trixien ja Selinan luo tappiollisena
Trixien keijueläimet ovat Trixien keijueläimiä. Kun Brafilius kutsui Trixit vahingossa, hän kutsui myös heille keijueläimet. Icyn keijueläin on iso lisko nimeltään Jäähammas, Darcyn keijueläin on iso Gekko nimeltään Kemmy ja Stormyn keijueläin on iso pöllö nimeltään Occula. Kauden lopussa Trixit menevät keijueläimiensä kanssa villitaika lähteeseen ja sulautuvat niiden kanssa.
Muodonmuutosmuoto on Trixien seitsemännen kauden lopussa saama muoto. Tämä on toinen muodoista, jotka Trixit saivat itse ilman, että muut pahikset olisivat antaneet ne. Trixit menivät keijueläimiensä kanssa villitaika lähteeseen, sulautuivat niiden kanssa ja saivat nämä muodot. Tässä muodossa Stormylla on siivet ja Icylla ja Darcylla heidän keijueläinten hännät. Heillä on myös heidän keijueläintensä jalat. Tällä muodolla he pystyvät muuttumaan miksi tahansa haluavat. Winxit kuitenkin keijueläimiensä avulla vangitsivat Trixit. Seitsemäs kausi on ainoa kausi jolla tämä muoto nähdään. Seuraavalla kaudella, kun Valtor vapautti Trixit vankilasta, nämä olivat normaalissa muodossaan eivätkä muuttaneet muotoaan missään vaiheessa kautta.


=== Muinaiset noidat ===

Muinaiset noidat ovat kolme noitaa, jotka ovat taikaulottuvuuden ensimmäiset pimeät olennot. Daphnen tavoin heillä ei ole omaa vartaloa. Kauan ennen sarjan tapahtumia Bloomin ollessa vasta vauva Muinaiset noidat hyökkäävät Valtorin kanssa Dominolle Lordi Darkarin käskystä. He yrittävät saada Bloomin lohikäärmetulen, mutta Daphne lähettää hänet turvaan Maahan, jossa Bloomin kasvatti-isä Mike löytää hänet. Tämän jälkeen Valon Komppania eli Dominon kuninkaspari Oritel ja Marion, rehtorit Faragonda, Griffin ja Saladin ja Hagen onnistuvat pysäyttämään Muinaiset noidan ja Valtorin ja vangitsemaan heidät. Kuitenkin taistelun seurauksena kaikki Dominon asukkaat mukaan lukien kuningaspari katoavat ja Domino jäätyy. Sarjassa Muinaiset noidan esiintyvät yleensä vain takaumakohtauksissa ilman puherooleja korkeintaan naurullaan. He ovat kolmannen kauden lopussa hieman isommassa roolissa, kun kertovat Bloomille totuuden tämän vanhemmista ja pakottavat Valtorin takaisin alkuperäiseen muotoonsa eli lohikäärmedemoniksi. Muinaiset noidat ovat päävihollisia elokuvissa Winx – Salaisuuksien linna ja Winx Club: Magical Adventure. Ensimmäisessä selviää, että Valon Komppanian vangitessa Muinaisia noitia Obsidianin kehään nämä ottivat Bloomin vanhemmat sinne mukaansa. Jälkimmäisessä selviää Bloomin ja Skyn isien elin Oritelin ja Erendorin olleen hyviä ystäviä. Kuitenkin ennen hyökkäystä Dominoon Muinaiset noidat kehottaavat Erendoria olemaan liittymättä taisteluun tai Eraklyonillekin kävisi huonosti. Erendor tottelee.


==== Belladonna ====
Belladonna on Icyn esiäiti. Hän hallitsee jäätä.


==== Liliss ====
Liliss on Darcyn esiäiti. Hän hallitsee illuusioita, pimeyttä ja mustaa magiaa.


==== Tharma ====
Tharma on Stormyn esiäiti. Hän hallitsee myrskyjä.


=== Lordi Darkar ===

Lordi Darkar (tunnetaan myös Varjojen Feeniksinä) on toisen tuotantokauden päävihollinen. Kauden alussa hän piti pixieitä vankina linnoituksessaan. Hänen tavoitteenaan on saada käsiinsä Codex-esine, joka antaa haltijalleen voiman hallita maailmaa. Codex on jaettu neljään osaan, jotka ovat Alfeassa, Pilvitornissa, Pixie-kylässä ja Punalähteessä. Saadakseen Codexin hän vapauttaa Trixit Valokiveltä, jonne heidät lähetettiin tekemiensä rikosten takia. Darkar käyttää Trixejä apureinaan ja antaa heille Gloomix-voiman. Hän myös muuttaa Bloomin väliaikaisesti pahaksi kätyrikseen pimeällä loitsulla. Darkar saa Codexin kaikki palaset käsiinsä, mutta hänet voitettiin Bloomin herättyä pahasta transsista, ja lopulta Winxit tuhosivat hänet Charmix-taikayhteydellä.


=== Valtor ===

Valtor (sarjan 4Kids-versiossa Baltor) on kolmannen ja kahdeksannen tuotantokausien päävihollinen. Hän on velho, jonka päämääränä on tulla maailman mahtavimmaksi velhoksi ja vallata maailmankaikkeus sen mahtavimpien luonnonelementtien avulla. Valtor on velho, jonka kolme muinaista noitaa loivat. Hän valtaa planeettoja sinetöimällä ne merkillään, joka saa niiden vartijat ja asukkaat muuttumaan demoniolennoiksi ja palvelemaan häntä. Aikoinaan Valtor joutui Valon Komppanian perustajien, Dominon kuningasparin Oritelin ja Marionin kukistamaksi, mutta samaan aikaan nämä katosivat. Nyt Valtor palaa kostamaan Valon Komppanian kolmelle muulle soturille, jotka olivat koulujen rehtorit Faragonda, Griffin ja Saladin.
Valtor syntyi Bloomin tavoin Lohikäärmeen liekistä, mutta sen pimeästä puolesta. Hän tuhosi Dominon kolmen muinaisen noidan kanssa. Rangaistukseksi hänet lähetettiin vangiksi Omega-ulottuvuuteen, jonne myöhemmin myös Trixit joutuvat aiheuttamiensa tuhojen vuoksi. Valtor pakenee Omegasta Trixien kanssa, ja värvää heidät apureikseen. Kaikki kolme hullaantuvat Valtoriin ja kilpailevat hänen suosiostaan. Sarjan loppupuolella Valtor muuttuu siivekkääksi lohikäärmedemoniksi, mutta Winxit onnistuvat viemään ylimielisen Valtorin Agadorin laatikossa olevat voimat. Valtor onnistuu säilyttämään luonnonvoimaloitsun, jonka avulla asettaa Winxeille ansan uhaten Skyn, Brandonin, Rivenin ja Timmyn henkiä. Winxit onnistuvat kuitenkin pelastetamaan heidät, jolloin Valtor Muinaisten Noitien käskystä aikoo tuhota taikaulottuvuuden. Hän ei kuitenkaan ehdi lähtemään, kun Winxit saapuvat ja Bloom sammuttaa hänen lohikäärmetulensa ja tuhoaa hänet Lohikäärmeen liekin voimalla.
Kahdeksannella kaudella Valtor palaa, ja yrittää saada voimia tähdistä. Puolessa välissä kautta selviää, että sisarelleen kateellinen Argen löysi Bloomin tuhoaman Valtorin jäänteet ja palautti tämän ihmismuotoon. Vastineeksi Valtor muutti hänet Obscurumiksi ja otti hänet alamaisekseen. Puolessa välissä kautta Valtor myös heikentyy yritettyään ottaa Bloomin Cosmix-voimat, joilla hän olisi yrittänyt saada toivomustähden voimat. Valtor haluaa saada toivomustähden suuret voimat, mutta hänen voimansa ovat liian pimeät napatakseen toivomustähden voimat tai saadakseen Cosmix-voimat, joten hän vapauttaa Trixit, jotka tällä kaudella vihaavat häntä eivätkä haluaisi auttaa häntä. Valtor kuitenkin pakottaa heidät tottelemaan sinetöimällä heidät merkillään. Trixien on pakko totella Valtoria tai hän lähettäisi heidät takaisin vankilaan. He yrittävät hankkia toivomustähden voimat hänelle, mutta tämä puolustautuu hajottamalla itsensä osiin, minkä jälkeen Trixit ja Winxit kilpailevat saadakseen nämä ja palauttaakseen toivomustähden ennalleen. Kauden lopussa Valtor muuttuu jälleen siivekkääksi lohikäärmedemoniksi, ja Winxit yhdessä Trixien kanssa tuhoavat hänet.


=== Mustan kehän velhot ===

Mustan kehän velhot ovat keijunmetsästäjiä. He etsivät maan viimeistä keijua Roxya, vangitakseen hänet mustaan portaaliin, johon he ovat vanginnet kaikki Maapallon keijut. Aluksi he luulivat Bloomia Maan viimeiseksi keijuksi, ja hyökkäsivät Alfeaan yrittäen saada Bloomin vangittua Mustaan kehään. Winx-klubille velhot ovat pahin uhka tähän mennessä, ja heidän ensisijaiseksi tehtäväkseen tulee suojella Roxya heiltä sekä Mustalta kehältä. Heidän on myös palautettava Maahan usko taikuuteen. Apunaan heillä on Valkea kehä, joka on Mustan kehän vastakohta ja viimeinen portaali vankityrmiin, jonne mustaan portaaliin joutuneet katoavat. Duman-niminen velho menehtyy hiukan ennen kauden loppua. Ogronin, Gantlosin ja Anaganin loppu koittaa neljännen kauden päätösjaksossa, kun he putoavat jäälohkareissa kuiluun. Niinpä Winxit saivat velhot nujerrettua.


==== Ogron ====
Ogron on Mustan kehän velhojen johtaja. Hän voi imeä ja heijastaa taikaa. Hänestä tulee vahvempi ja voimakkaampi jokaisella keijujen taikaiskulla, jonka hän imee.


==== Duman ====
Duman pystyy muuttamaan muotoa. Hän voi ottaa minkä tahansa eläimen tai kenen tahansa ihmisen muodon. Winxien vapautettua Maankeijut Duman sairastuu epävakaiden voimiensa takia. Nabu yritti parantaa häntä, kun kaikki luulivat Mustan kehän velhojen tehneen parannuksen. Paljastettuaan velhojen juonen Nabu tuhoaa hänet spesialistien avustuksella, mutta he eivät ehdi enää pysäyttämään muita velhoja.


==== Anagan ====
Anagan voi juosta yli-inhimillisen nopeasti.


==== Gantlos ====
Gantlos voi tuottaa voimakkaita, tuhoisia iskuja.


=== Tritannus ===

Tritannus on Winxien viidennen tuotantokauden vihollinen. Hän on toinen Androsin kuninkaan pojista ja Laylan serkku. Hänet teljetään kauden alussa vankilaan hyökättyään atraimensa kanssa perhettään vastaan. Hän on katkera isälleen kuningas Neptunelle tämän valittua seuraajakseen Tritannuksen veljen Nereuksen hänen ohitseen. Maasta mereen leviävä öljy saa Tritannuksen muuttumaan voimakkaaksi ja karmivaksi merihirviöksi. Hän saa atraimensa käsiinsä ja onnistuu karkaamaan vapauttaen samassa vankilassa tuomiotaan istuneet Trixit. Hän myös muuttaa Androsin vankilan vartijat merimutanteiksi. Katkeroitunut Tritannus langettaa saman kiroukseen myös omalle äidilleen ja veljelleen sekä lopulta myös isälleen ja sisarelleen Tressalle. Icy viehättyy Tritannuksen voimasta ja vallanhimosta ja on täysin hirviömäisen ulkomuodon alla piilevän meriprinssin lumoissa. Trixien taikavoimat vietiin vangitsemisen yhteydessä, ja Tritannus palauttaa ne takaisin. Icy liittoutuu heti uuden ihastuksensa kanssa, samoin vastahakoiset Darcy ja Stormy. Layla saa tietää Tritannuksen muutoksesta ja kauhistuu kuultuaan, että hän on muuttanut kaikki kuningasperheensä jäsenet mutanteiksi ja imenyt valtikallaan voimat Androsin ja muiden maailmojen välisten porttien pienistä merenneitovartijoista, selkieistä. Tritannus aikoo päästä kaikkien maailmojen meriporttien kautta Äärettömälle Merelle ja sen keisariksi. Winxit auttavat Laylaa Harmonix- ja myöhemmin Sirenix-voimiensa avulla Tritannusta vastaan, ja tämä haluaa tehdä kaikkensa tuhotakseen keijut. Tritannus onnistuu pääsemään Äärettömälle Merelle ja myöhemmin sen keisariksikin, mutta hän ei hallitse valtaistuimen voimia, ja iskee Trixit pois näillä voimillaan. Bloom kuitenkin onnistuu tuhoamaan Tritannuksen atraimen, minkä ansiosta Tritannus palautuu entiselleen kuten myös kaikki hänen hirviönsä. Kun Tritannus voitettiin, hän ei osoittanut minkäänlaisia katumisen merkkejä, vaan toivoi, että olisi tuhonnut perheensä, kun nämä olivat vielä mutantteja. Tämän takia hänen isänsä Neptunen ja Laylan isän oli pakko käskeä hänen uida Kadotuksen portista läpi.


=== Politea ===
Politea on yksi sirenixin nymfeistä. Hän liittoutui Daphnen kanssa kukistaakseen Muinaiset noidat, mutta vallanhimoisena hylkäsi hänet, jolloin noidat kirosivat Daphnen ja Politean (Daphnen sieluksi ilman jalkoja ja Politean merihirviöiksi). Viidennellä kaudella Stormy ja Darcy löytävät Politean pimeiden Sirenixiensä avulla. He imevät voimat Politealta, ja Politea näyttää tuhoutunen. Kuitenkin Syvyyksien salaisuus -elokuvassa Trixien yrittäessä aktivoida Äärettömän meren valtaistuinta, Politea ilmestyy heidän yllätyksekseen. Hän kertoo, että Stromy ja Darcy itse asiassa vapauttivat hänet kirouksesta. Politea on kuitenkin jumissa valtaistuimella. Hän liittoutuu Trixien kanssa aikoen pettää nämä. Politea kertoo, että vain Tritannus voi aktivoida valtaistuimen. He onnistuvatkin vapauttamaan Tritannuksen Kadotuksesta, mutta Winxit onnistuvat pysäyttämään heidät ja tuhoamaan Politean.


=== Selina ja Acheron ===

Selina on Maasta tullut noita sekä kuudennen kauden uusi vihollinen. Hänellä on hallussaan Legendarium, kirja joka osaa muuttaa sadut, tarut ja legendat tosiksi. Lapsena Selina ja Bloom olivat parhaimpia ystävyksiä, jotka leikkivät yhdessä Eldoran talon lähellä Gardeniassa. Moni asia kuitenkin muuttui, kun Bloom sai tietää taikavoimistaan. Selinakin löysi omat voimansa Eldoran avulla, joka otti hänet oppityttärekseeni. Selina ja Eldora avasivat kerran Legendariumin, kirjan joka osaa muuttaa tarut ja legendat tosiksi, ja huomasivat sen vaaralliseksi. Saatuaan kirjan haltuunsa Selina pitää sen tiukasti itsellään ja estää kaikin keinoin sitä joutumasta muihin käsiin. Hän aikoo vapauttaa kirjan uumenista Acheronin, voimakkaan, pahan velhon ja Legendariumin luojan, joka voisi hallita Taikaulottuvuutta. Acheron teki Selinasta pahan noidan houkuttelemalla hänet puolelleen. Selina aloittaa Pilvitornin noitakoulun ja näyttää rehtori Griffinille taitonsa usuttamalla metsäpeikot Pixien kimppuun. Hän pääsee läpi, mutta Trixit tulevat paikalle ja Griffin yrittää häätää heidät koulustaan, mutta Trixit ovat ylivoimaisia ja voittavat Griffinin hetkessä muuntaen hänet myös linnuksi. Griffin pakenee Alfeaan. Trixit huomasivat Selinan taidot ja tämä suostuu yhteistyöhön heidän kanssaan, mutta jättää kertomatta Acheronista. Trixejä käyttämällä hän toivookin saavansa tarpeeksi monta voimakasta tarua toteutumaan vapauttaakseen tämän. Kauden viimeisissä jaksoissa Selina saa Acheronin vapautettua, mutta Acheron haluaa Legendariumin itselleen, sillä haluaa lukita sen pahalle. Acheron hyökkää Selinan kimppuun, jolloin hän turvautuu Winxien hyväntahtoisuuteen. Winxit eivät aluksi usko Selinan lupausta auttaa Winxejä, mutta Selina osoittaa luotettavuutensa palauttamalla muista taikakouluista Trixien varastamat voimat takaisin oikeille omistajilleen. Lopulta Bloom yrittää lukita Legendariumin hyvyydelle, mutta avain ei käänny lukossa. Tämän jälkeen Selinakin yrittää lukita Legendariumia ja onnistuukin siinä. Myöhemmin Selinan annettua Eldoralle Legendariumin, tämä paljastaa, että Selina oli ainoa, joka pystyi lukitsemaan Legendariumin. Selina myös kysyy, että voisiko jatkaa opintoja Eldoran kanssa, jotta hänestä voisi tulla parempi keiju. Tähän Eldora suostuu.


==== Kaudella olleet Legendariumin hirviöt ====


=== Kalshara ja Brafilius ===

Keijueläintenmetsästäjä parivaljakko Kalshara ja Brafilius ovat seitsemännen tuotantokauden viholliset, jotka etsivät keijueläinten mahtavinta voimaa. Kalshara on muodomuutostaikuuden omaava keiju joka halusi löytää itselleen ja veljelleen villitaian, jotta tämä voisi hallita Taikauniversumia keijueläin armeijallaan jonka hän loisi löytämällään mahtavimalla voimalla. Kun hän löysi itselleen villitaian lähteen Alfeasta Faragondan avulla, hän muuttui muodomuuttavaksi kissaeläimeksi, jolla on ääretön tieto kaikista keijueläinten - kuin myös muidenkin eläinten - voimista, historiasta ja suvusta. Mutta hän ei saanut tietoonsa kolomyyrien arvokasta salaisuutta, joka antaisi hänelle vallan ja tiedon keijueläinten mahtavimman voiman haltijalle. Myöhemmin hän antoi villitaikaa myös omalle veljelleen, Brafiliukselle, jonka taika muutti koiramaiseksi taikuriksi. Vähä-älyisempänä kuin hänen siskonsa, Brafilius omaa itselleen villitaian salat ja osaa hyödyntää niitä vastustajiinsa. Etsinnöillään parivaljakko kaappaavat ja analysoivat Brafiliuksen hatussa olevalla mustalla timantilla jokaisen keijueläimen löytääkseen mahtavimman voiman omaavan eläimen, mutta Winxien väliintulo on estänyt heitä usean kerran löytääkseen tietty keijueläin. Kun he luulevat saaneensa Winxejä salakuuntelemalla selville mahtavimman voiman keijueläintä koskevan arvoituksen, Kalshara ja Brafilius hyökkäsivät Winxien omien keijueläinten kimppuun, luullen yhden heistä pitävän sisällään mahtavimman voiman.


=== Obscurum/Argen ===

Argen on Lumenian kuningattaren Doranan veli. Hän esiintyy kahdeksannella kaudella. Hän tuli kateelliseksi, kun hänen siskonsa sai yksin olla hallitsja. Eräänä päivänä hän löysi Bloomin tuhoaman Valtorin, jonka kokosi takaisin ihmismuotoon. Valtor otti hänet vastineeksi alamaisekseen ja antoi hänelle pimeyden voimia muuttaen hänet Obscurumiksi, joka yhdessä tähtinamien kanssa tyhjentää tähtien ytimiä kasvattaakseen altorin voimia. Kahdeksannen kauden puolessa välissä Obscurum hyökkää tähtinamien kanssa Lumeniaan valloittaakseen sen. Dorana saa kuitenkin muutettua Obscurumin mielen ja muutettua hänet takaisin Argeniksi. Lumenit voittavat tähtinamit rakastamalla niitä. Paljastuu, että tähtinamit ovatkin oikeasti eri tähtien lumeneita pimeän taian alla. Argen ja Dorana tekevät sovinnon ja nyt molemmat heistä hallitsevat Lumeniaa.


=== Shamaaninoita ===

Shamaaninoita on shamaanin näköinen noita. Kahdeksannella kaudella selviää, että hän valloitti Icyn unohdetun kotiplaneetan Dyamondin. Paljon ennen sarjan tapahtumia Icyn sisko Sapphire näytti Icylle löytämänsä kettuperheen. Silloin Shamaaninoita saapui armeijansa kanssa ja kysyi Icylta ja Sapphirelta, että missä on kuninkaan linna. Sapphire kieltäytyy vastaamasta, jolloin Shamaaninoita muuttaa hänet jääketuksi. Hän kysyy vielä Icylta, joka pelokkaana vastaa. Shamaaninoita menee kuninkaan linnaan, ja tämän jälkeen Icy vannoo lähtevänsä planeetalta, tulevansa voimakkaimmaksi noidaksi ja sitten palaavansa valloittamaan planeetan takaisin sekä murtamaan siskonsa kirouksen.


== Spesialistit ==
Spesialistit ovat Punalähteen velhokoulun oppilaita läheltä Alfeaa. Vaikka spesialistit tarkoittavat Punalähteellä opiskelevia, niin Spesialistit tarkoittavat myös Winxien poikaystäviä, joihin on kuulunut myös velho Nabu, joka ei käynyt Punalähdettä. Myös Nex ei ensin käynyt Punalähdettä, mutta myöhemmin vaihtoi sinne.


=== Sky ===
Sky on Eraklyonin kruununprinssi. Hän on herttainen ja mukava vaaleahiuksinen komistus ja Bloomin poikaystävä. Bloomin vuoksi Sky kieltäytyy avioitumasta Diaspron kanssa, jolle hänen vanhempansa olivat hänet kihlanneet. Bloom ja Sky on kuvattu sarjan romanttisena pääparina. Skylla on serkku nimeltä Thoren. Sky vihasi häntä, mutta myöhemmin sopi hänen kanssaan.
Winx-klubiin perustuvassa Fate: The Winx Saga-sarjassa Skyta näyttelee näyttelijä Danny Griffin.


=== Brandon ===
Brandon on Skyn aseenkantaja ja loistava miekkailija. Hänellä on lyhyt ruskea tukka. Hänen tyttöystävänsä on Stella. He ovat Winx-klubin "kohupari", joille sattuu monia kommelluksia. Toisella tuotantokaudella Alamaan prinsessa Amentia aikoi ottaa Brandonin sulhasekseen, mutta Amoren taian avulla häät peruttiin ja Brandon palasi helpottuneena Stellan luo. Ensimmäisellä tuotantokaudella Brandon ja prinssi Sky vaihtavat paikkoja suojellakseen Skyta Eraklyonin pahoilta ninjoilta.


=== Timmy ===
Timmy on teknikko ja Tecnan poikaystävä. He jakavat innostuksensa tietotekniikkaan ja laitteisiin, mutta ovat myös hyvin ihastuneet toisiinsa. Timmy on ujo, kiltti ja älykäs. Hänellä on lyhyt vaaleanruskea tukka ja silmälasit.


=== Riven ===
Riven on kilpailuhenkinen ja viihtyy yksin. Hänen tyttöystävänsä on Musa, joka oli ensimmäisestä kaudesta alkaen hyvin ihastunut häneen. Rivenillä on ollut vaikeuksia tunteidensa kanssa, mikä on aiheuttanut riitoja hänen ja Musan välille. Ensimmäisellä tuotantokaudella Darcy ihastui Riveniin ja Trixien suunnitelman ja pienen hypnotisoinnin ansiosta Darcy onnistuu saamaan Rivenin ihastumaan häneen. Riven liittoutuu Trixien kanssa hänen ja Spesialistien erimielisyyksien takia ja luullen, etteivät Trixit ole niin pahoja. Hän myös eroaa Spesialisteista. Huomattuaan Trixien todellisen pahuuden Riven muuttui taas hyväksi, sopi Spesialistien kanssa ja palaa heidän ryhmäänsä. Rivenin luonne on sarjan edetessä muuttunut ystävällisemmäksi ja yhteistyökykyisemmäksi. Hänellä on lyhyt, piikikäs ja purppura tukka. Riven poistuu sarjasta kuudennen kauden lopussa, mutta palaa kahdeksannella kaudella, jolla yrittää epätoivoisesti saada takaisin Musan, joka on vihainen Rivenille, koska tämä ei soittanut hänelle ollenkaan poissa ollessaan.
Winx Klubiin perustuvassa Fate: The Winx Saga-sarjassa Riveniä näyttelee näyttelijä Freddie Thorp.


=== Helia ===
Helia on taitava lentäjä ja taistelija. Hän on myös hyvä piirtämään ja tekemään origameja. Hän on erittäin romanttinen ja ujo. Hänen setänsä Saladin on Punalähteen rehtori. Helialla on pitkät siniset hiukset. Hän seurustelee Floran kanssa.


=== Nabu ===
Nabu (hänen ja Winxien ensikohtaamisessa esittäytyi Ophiriksi) oli velho, joka hallitsi maagista valtikkaa. Hän oli Laylan kihlattu, ja valittu tämän tulevaksi sulhaseksi. Nabu oli Laylan tavoin kotoisin Androsista. Kolmannella kaudella Nabu tuli salaperäisenä muukalaisena Magixiin ottaakseen selvää Laylasta, jolle hänet aiotaan naittaa, ja ohdakkeisen alun jälkeen he rakastuvat toisiinsa. He aikoivat mennä neljännellä kaudella naimisiin ja suunnittelivat jo häitä. Kolme taivaalista keijua antaa Winxeille mustalla magialla varustetun pallon muotoisen taian samalla kun ennustavat jonkun tulevan kuolemaan. Tällä pallolla kuollut herätettäisiin takaisin henkiin. Layla on ainoa, joka selvästi pelkäsi tätä ennustusta. Winxit olettavat kuolevan olevan Duman Mustan kehän velhoista, jotka sillä hetkellä esittivät muuttuneensa. Kuoleva on kuitenkin Nabu, joka kuoli velhojen juonen takia uhrauduttuaan maan keijujen vuoksi. Layla pyysi taivaallisilta keijuilta aiemmin mainittua mustan magian palloa, jonka Orgon kuitenkin nappaa ja antaa kuoleelle kukalle, johon Layla laittoi myöhemmin Nabun ruumiin. Tämä tapahtui neljännen kauden lopussa. Nabu nähdään vielä viidennellä kaudella. Tämä ei kuitenkaan ollut oikean Nabu, vaan harhakuva, jonka tehtävänä oli tuhota Laylan itseluottamus. Harhakuva syytti häntä Nabun kuolemasta ja kysyi miksi hän antoi niin käydä. Layla kuitenkin tajuaa, ettei hän ole oikea Nabu, sillä hän ei sanoisi niin. Harhakuva häviää Laylan tajuttua totuuden. Nabulla oli tummat ja pitkät hiukset ja kahvipavunruskea iho.


=== Roy ===
Roy on Androsin spesialisti, joka työskentelee Laylan isän, kuningas Teredorin luona. Hän esiintyy viidennellä ja kuudennella kaudella. Roylla on vaaleanruskea iho, piikikkäät vaaleat hiukset ja harmaat silmät. Hän voi taistella veden alla. Kuten Nabu, Roy käyttää taikuutta ja ihastuu Laylaan, joka on hidas vastaamaan hänen tunteisiinsa, mutta rakastuu häneen viidennen kauden lopussa. Kuudennella kaudella Paladini Nex kilpailee Royn kanssa Laylan rakkaudesta. Kilpailun voittaa Nex, jolloin Roy poistuu sarjasta.


=== Nex ===
Nex on seurallinen, luottavainen Paladini ja Thorenin ystävä. Paladinit ovat kuudennella kaudella sarjaan mukkan tulleita nuoria sotureita. He ovat kuin spesialistit, mutta eivät toimi ryhmissä, vaan pareittain. Nexillä on vaalea iho, harmaat hiukset ja vaaleanruskeat silmät. Hän kilpaili kuudennella kaudella Royn kanssa Laylasta. Nex voittaa Royn tässä kilpailussa, jolloin Nex vaihtaa spesialisteihin.


== Pixiet, Petit, Selkiet ja Keijueläimet ==


=== Pixiet ===
Pixiet ovat metsissä asustelevia herttaisia ja hauskoja pikkukeijuja, jotka suojelevat ja puolustavat kyläänsä Darkarilta ja Trixeiltä. Pixiet tulevat kuvioihin toisella tuotantokaudella, he ovat Laylan läheisiä ystäviä. Kauden aikana jokainen Winx liittyy oman pixiensä kanssa. Pixiet nähdään sarjassa myös 3, 4 ja 6 kausilla. Winx-klubin spinoff-sarja PopPixie kertoo pixieistä ja heidän seikkailuistaan.

Amore on rakkauden pikkukeiju ja Stellan pixie.

Lockette on käytävien ja koodien pikkukeiju, ja Bloomin pixie.

Chatta on Floran juorupixie.

Tooni (alkup. Tune) on käytöstapojen pikkukeiju ja Musan pixie. Kuudennella kaudella Tune korvataan Cheriellä. Nähdään vielä kuudennella kaudella. On yksi kaikista Laylan Legendariumista pelastamista Pixieistä.

Digit on nanoteknologian pikkukeiju ja Tecnan pixie, joka kuudennella kaudella korvautuu Caramelilla. Nähdään vielä kuudennella kaudella. On yksi kaikista Laylan Legendariumista pelastamista Pixieistä.

Piff on Laylan pixie, unien pikkukeiju ja vielä vauva.

Ninfea on pixienkylän johtaja

Cherie on säiden pikkukeiju ja kuudennesta kaudesta eteenpäin Musan pixie.
Caramel on supervoimien pikkukeiju ja Tecnan pixie 6. kaudesta eteenpäin.
Glim on tulikärpästen pixie ja Piffin tavoin vielä vauva. Hänellä on oranssit vaatteet ja päässään tulista pixiepölyä sisältävät pussit.
Zing on hyönteisten pixie, jolla on kärpäsarmeija eli "avaruusalukset". Zing esiintyy sarjan toisella ja kolmannella kaudella. Hän on erilaisten satuhahmojen koominen imitaattori. Zingillä on isot keltaiset lasit, joita hän vaihtaa tilanteen mukaan erimuotoisiin ja -värisiin. Hänellä on myös ötökkämäiset tuntosarvet.


=== Petit ===
Petit ovat eläviksi taiottuja rikkinäisiä pehmoleluja. Heidät nähdään sarjassa vain 4. kaudella.

Belle on Bloomin petti. Hän on pieni karitsa, joka rakastaa seikkailuja ja hauskuutta.
Ginger on Stellan petti. Hän on villakoira, joka rakastaa olla huomion keskipisteessä ja halata.
Coco on Floran petti. Hän on erittäin söpö ja vilkas kissanpentu, jolla on intohimo kasveihin ja kukkiin.
Chico on Tecnan petti. Hän on videopelien harrastaja ankanpoikanen.
Pepe on Musan petti. Hän on nallekarhu, jolla on syvä rakkaus ruokaan.
Milly on Laylan petti. Hän on pupu, joka rakastaa voimistelua.


=== Selkiet ===
Selkiet ovat pieniä mereneitoja. Vartijaselkiet suojelevat valon, tasapainon ja hallinnan pilareita Äärettömällä Merellä. Heidän nähdään sarjassa vain 5. kaudella.

Serena on Selkie, joka vartioi Dominon valtameriportaalia ja on yhteydessä Bloomiin. Hän on älykäs ja puhuu nopeasti.
Illiris on Selkie, joka vartioi Solarian valtameriportaalia ja on yhteydessä Stellaan. Hän on optimistinen ja ironinen.
Daisyree on Selkie, joka vartioi Linphean valtameriportaalia ja on yhteydessä Floraan. Hän on lempeä ja rakastaa tanssia uimisen aikana.
Sonna on Selkie, joka vartioi Melodyn valtameriportaalia ja on yhteydessä Musaan. Hän ärsyyntyy helposti.
Lithia on Selkie, joka vartioi Zenithin valtameriportaalia ja on yhteydessä Tecnaan. Hän on fiksu ja ui kuin raketti.
Lemmy on Selkie, joka vartioi Androsin valtameriportaalia ja on yhteydessä Laylaan. Hän on ujo ja hankala ja puhuu kuiskaten.
Philla on Maan portinvartijaselkie. Hän puhuu itsestään kolmannessa persoonassa.
Nissa on Magixin portinvartijaselkie. Hän rakastaa seremonioita.


=== Keijueläimet ===
Keijueläimet ovat Winxeihin siteen luoneita eläimiä. Kun Winxit ovat Tynix-muodossa, heidän keijueläimensä tulee suurempina ja aikuismaisimpina, jolloin Winxit voivat ratsastaa niillä. Vaikka Winxit ja keijueläimet olisivat kaukana toisistaan, muututtuaan Tynix-keijuiksi heidän keijueläimensä ilmaantuvat paikalle. Muutkin keijut kuin Winxit voivat luoda siteen keijueläimiin. Winxien keijueläimet nähdään 7. kaudella. He poistuvat sarjasta, kun muuttuvat yhdeksi eläimeksi, auttaakseen Winxejä, jotka eivät pärjää voimakkaille Trixeille. Vangittuaan Trixit, Winxit ja yhdistyneet keijueläimet hyvästelevät toisensa ja lähtevät muualle.

Elas on Bloomin keijueläin. Hän on yksisarvinen. Kun Elas käyttää paljon voimia hänen sarvensa kehittyy, ensin hopeiseksi ja lopuksi kultaiseksi. Hän voi olla ylpeä ja itsepäinen, mutta hänellä on kultainen sydän.
Shiny on Stellan keijueläin. Hän on Feeniksin kaltainen lintu. Hän on hyvin turhamainen ja rakastaa kaikkea kimaltavaa. Hän on myös ihastunut Brandoniin.
Amarok on Floran keijueläin. Hän on susi. Hän on melko kömpelö, mutta erittäin ketterä ja uskomattoman hellä.
Critty on Musan keijueläin. Hän on kissa. Hän on ärsyttävä, mutta kuunnellessaan musiikkia hänestä tulee hyvin hellä.
Flitter on Tecnan keijueläin. Hän on liito-orava. Hän rakastaa lentämistä huippunopeudella.
Squonk on Laylan keijueläin. Hän on samannimisen myyttisen olennon kaltainen. Hän purskahtaa itkuun helposti ja täyttää kaiken ympärillään kyynelillään.


== Koulut ==


=== Alfean keijukoulu ===
Alfea on keijukoulu, jota Winxit käyvät. Ensimmäisellä kaudella Trixit hyökkäsivät armeijansa kanssa Alfeaan ensin valloitettuaan Pilvitornin ja tuhottuaan Punalähteen. Alfean keijujen lisäksi Pilvitornin noidat ja Punalähteen spesialistit puolustivat Alfeaa. Neljännen kauden alussa Winxit opettivat muille keijuille, että miten he voittivat kaikki viholliset. Opetus loppuu Mustan kehän velhojen hyökättyä Alfeaan ja ylivoimaisesti voitettua Winxit. Kuudennella kaudella Trixit hyökkäävät Alfeaan. Bloom joutuu vastakkain lapsuuden ystävänsä Selinan kanssa, ja muut Winxit kohtaavat Kolme mestaria, Alfean historian kolme hyvin voimakasta keijua. Taistelut päättyvät Winxien voittoon. Seitsemännellä kaudella nähdään vähän Alfean historiaa mm. että oppilailla oli omat keijueläimensä, mutta Alfean entinen johtajatar kielsi ne ja että toinen kauden päävihollinen Kalshara opiskeli siellä samaan aikaan Faragondan kanssa. Kalshara oli hyvä oppilas, mutta ahne, ja varasti Alfean villitaian lähteen itselleen ja veljelleen. Faragonda sen sijaan oli huonompi oppilas, mutta pääsi silti Alfean johtajattareksi.


==== Alfean henkilökunta ====

Faragonda on Alfean johtajatar ja entinen Valon Komppanian jäsen. Faragonda on keiju, vaikka hän lentääkin ilman siipiä. Hän on auttavainen, lämminhenkinen ja välittävä. Faragondalla on harmaat hiukset ja silmälasit, ja hän käyttää violetteja ja sinisiä vaatteita.

Griselda on tiukka ja ankara Alfean rehtori. Hän opettaa keijuille puolustusta. Griselda pitää hyvin kuria koulussa ja jakelee jälki-istuntoja. Päällään hänellä on tummanvihreä pitkä mekko ja hänellä on silmälasit.
Palladium on Alfean opettaja joka opettaa eloonjäämistaitoja, taisteluloitsuja ja taikajuomien tekoa. Hän käyttää vihreää paitaa ja hiekanvärisiä housuja. Oppilaat pilailevat joskus hänen kustannuksellaan.
Avalon on Alfean uusi opettaja, joka teki toisen kauden alussa salaperäisen ilmestymisen Darkarin linnaan, ja pelasti Bloomin, Stellan, Laylan ja Skyn Trixeiltä. Toisen tuotantokauden lopussa selvisi, että oikea Avalon oli Darkarin vankina tämän linnassa, mutta onnistui pakenemaan Alfeaan. Toinen oli Avaloniksi naamioitunut ja hänen muististaan kaikki tavat ja tiedot kopioinut Darkarin kätyri, joka huijasi Bloomia ja muita Winxejä tempuillaan ja lopulta otti Bloomin Darkarin vangiksi. Avalon on paladini, joka kuitenkin eroaa kuudennella kaudella esiintyvistä paladineista.
Wizgiz on Alfean muodonmuutosten opettaja, joka tykkää pilailla oppilaiden kustannuksella. Hän on lyhyt menninkäinen, huumorintajuinen ja mukava. Hän käyttää vihreää hattua ja takkia.
Daphne ks. Bloomin perhe
Knut on keltainen likinäköinen jätti, joka alun perin ensimmäisellä kaudella työskenteli Trixeille. Kuitenkin hän saman kauden lopussa vaihtoi puolta, koska pelkäsi Trixejä heidän saatuaan Bloomin Lohikäärmeen liekin ja kutsuttuaan pimeyden armeijan liekin voimalla. Trixien ja heidän armeijansa hävittyä Knutista tulee Alfean keijukouluun talonmies.
Du Four opettaa hyviä tapoja. Hän on keiju, joka opiskeli Alfeassa nuorena. Hän käyttää aina tyylikästä punaista mekkoa ja isoa hattua. Hän esiintyi ensimmäisen kerran ensimmäisen kauden toisessa jaksossa.
Barbatea on koulun kirjastonhoitaja. Hän esiintyi ensimmäisen kerran ensimmäisen kauden yhdeksännen jakson aikana: silloin hän kertoo Bloomille, kuinka suorittaa haku maagisessa kirjastossa. Tutkimusjärjestelmän toiminnan poikkeavuuksien seurauksena rehtori Faragonda kehottaa Barbateaa järjestämään kaiken uudelleen ilman taikuutta.
Ofelia on koulun sairaanhoitaja ja lääkäri. Hän on hyvin huomaavainen.
Mastro Sfoglia on koulun kokki. Hän on hauskin ja ankarin kokki, joka voi esiintyä taikaulottuvuudessa, mutta sydämessään hän voi myös olla hyvä ja kärsivällinen. Hän esiintyy ensimmäisen kerran ensimmäisen kauden viidennessä jaksossa.


==== Alfean opiskelijat ====

Roxy on eläinten keiju sekä Winxien hyvä ystävä. Roxylla on syntymäpäivä 9. kesäkuuta. Hän on kotoisin Maasta. Hänen ensiesiintymisensä animaatiossa on neljännen tuotantokauden kolmannessa jaksossa. Roxy on Maan viimeinen keiju ja Bloomin tavoin kotoisin Gardeniasta. Roxy ymmärtää eläimiä täydellisesti ja kykenee vaihtamaan niiden kanssa ajatuksia paremmin kuin monien ihmisten. Hän työskentelee tarjoilijana Gardenian Frutti-baarissa. Roxyn maailma kääntyy kuitenkin ylösalaisin hänen tavattuaan Mustan kehän velhot ja Winxit ja saatuaan tietää taikavoimistaan. Erilaisten käänteiden kautta hän ymmärtää, ettei ole vain normaali ihmisolento, ja Winxien avulla alkaa uskoa entistä vahvemmin itseensä ja voimiinsa. Roxy on hyvin eläinrakas ja useimmiten iloinen ja pirteä. Hän on jokaisen Winx-klubin jäsenen ystävä, mutta on läheisin Laylan kanssa. Hänellä on paljon yhteistä Bloomin kanssa, ja se teki heistä kahdesta myös läheisiä. Roxylla on lemmikkikoira Artu. Viidennen kauden alussa Roxy jää sivuhahmoksi ja esiintyy vain auttamassa Winxejä Gardeniassa. Hän aikoo kuitenkin seurata ystäviään ja lähtee Alfeaan opiskelemaan voimiaan. Alfeassa Roxysta tulee vain taustahahmo. Hänet nähdään vain taustalla muiden oppilaiden kanssa. Kuudennella kaudella Roxy muuttaa Trixien muuttaman Griffinin linnusta takaisin ihmismuotoonsa. Seitsemännellä kaudella Roxy palaa sivuhahmoksi, kun kertoo Winxeille, kun eläimiä on jossain vaarassa. Yhdessä Winxien kanssa hän perustaa maahan eläintarhan, jossa autetaan eläimiä.
Mirta on entinen Pilvitornin noitakoulua käynyt noita. Hänen paras ystävänsä on samaa koulua käynyt noita Lucy, mutta Trixit ilkeyttään sotkivat heidän ystävyytensä. Bloom luuli olevansa muinaisten noitien inkarnaatio luettuaan Icyn loihtiman Bloom-kirjan, mutta Mirta kertoi Bloomille, ettei se ei ole totta. Kun Mirta sekaantui liikaa Trixien asioihin, Icy muutti hänet kurpitsaksi. Flora sai palautettua hänet normaaliksi ja Mirtasta tuli hänen hyvä ystävänsä. Lopulta Mirta muutti Pilvitornista Alfeaan ja alkoi keijuksi.


=== Pilvitornin noitakoulu ===
Pilvitorni on noitakoulu, jota Trixit kävivät, mutta heidät erotettiin, kun he tunkeutuivat Alfeaan kaksi kertaa. Pilvitorni on monta kertaa valloitettu. Ensimmäisen kerran se valloitettiin ensimmäisellä kaudella, kun Trixit saatuaan Bloomin lohikäärmetulen hyökkäsivät sinne. He lukitsivat noidat samaan selliin, josta nämä onnistuivat pakenemaan myöhemmin. Toisen kerran pilvitorni valloitettiin, kun Valtor hyökkäsi Trixien kanssa sinne. Hän otti oppilaat ja opettajat hallintaansa ja vangitsi johtajatar Griffinin. Winxit myöhemmin vapauttivat hänet. Kolmannen kerran Pilvitorni vallattiin kuudennella kaudella, kun Trixit hyökkäsivät voimakkaampina sinne. He pärjäsivät Griffinille hyvin helposti ja muuttivat hänet linnuksi, mutta hän onnistui pakenemaan. Trixit taikoivat Pilvitornin lentämään ja lensivät sillä valloittamaan eri taikakouluja ja varastamaan niiden voimat.


==== Pilvitornin henkilökunta ====

Griffin on Pilvitornin johtajatar. Hän on ilkeä, karismaattinen, rohkea ja viisas. Hänen hiustensa väri on violetti ja silmät keltaiset. Hän käyttää pitkää viininpunaista mekkoa.
Zarathustra on yksi Pilvitornin opettajista. Hän on Ediltruden kaksonen. Häntä ei nähdä enää kolmannen kauden jälkeen.
Ediltrude on yksi Pilvitornin opettajista. Hän on Zarathustran kaksonen. Häntä ei enää nähdä kolmannen kauden jälkeen.


==== Pilvitornin opiskelijat ====
Mirta ks. Alfean opiskelijat
Lucy on yksi Pilvitornin noidista. Hän on Mirtan hyvä ystävä. Lucy haluaa olla yhtä vahva kuin Trixit. Ensimmäisellä kaudella Lucy pyytää Trixejä loihtimaan hänet kauniiksi kauneuskilpailuun, johon Stellakin osallistui. Trixit suostuvat auttamaan Lucya aikoen muuttaa hänet entiselleen, kun hänelle ollaan ojentamassa palkintoa. Trixit sabotoivat muita kilpailijoita saadakseen Lucyn voittamaan. He onnitsuvatkin lukuun ottamatta Stellaa, joka vahingossa onnistuu väistämään sabotointiyritykset. Lucy kuitenkin voittaa ja Trixit muuttavat hänet ennalleen kaikkien edessä nöyryyttäen häntä. Kolmannella kaudella Valtor valloittaa Pilvitornin ja ottaa kaikki siellä hallintaansa lukuun ottamatta johtajatar Griffiniä, jonka hän vangitsee. Hän hyökkää noidilla Alfeaan, mutta häviää. Mirta huomaa Lucyn noitien keskeltä ja lähtee Pilvitorniin selvittämään, että miksi Lucy hyökkäsi. Pilvitornilla hän huomaa joidenkin hahmojen tulevan häntä kohti ja pelästyy luullen näiden olevan Trixit, mutta tosiasiassa ne ovatkin Winxit, jotka ovat tulleet selvittämään, että mitä Faragondalle tapahtui hänen ja Valtorin välisessä taistelussa. Valtor huomaa Pilvitornissa Winxit ja Mirtan, ja Trixit kertovat Mirtasta Valtorille, joka käyttää Lucya syöttinä ansaan. Winxit ja Mirta pääsevät Pilvitornista, ja Winxit löytävät Faragondan.


=== Punalähteen velhokoulu ===
Punalähde on spesialistien velhokoulu, jota Spesialistit käyvät. Trixit tuhosivat Punalähteen ensimmäisellä kaudella, mutta spesialistit rakensivat uuden uljaamman koulun, joka on isompi ja leijuu ja joka on vähän kuin alus.


==== Punalähteen henkilökunta ====

Saladin on Punalähteen rehtori ja Helian isoisä. Hän kuului Faragondan ja Griffinin tavoin Valon Komppaniaan, ja tuhosi kolme muinaista noitaa näiden kanssa.
Codatorta on opettaja Punalähteessä. Hän on taitava soturi ja on usein henkilökohtaisesti puuttunut Spesialistien taisteluihin. Nuorena miehenä hän oli temppeli Roccalucen luostarissa.


==== Punalähteen opiskelijat ====
Jared on yksi Punalähteen oppilaista. Toisella kaudella hän ihastuu Musaan, mutta tämä rakastaa Riveniä, eikä sen takia halua olla Jaredin kanssa, mutta alkaa vähitellen pitämään hänestä. Darcy päättä käyttää sitä hyödyksi, ja loihtii Jaredin sabotoimaan Winxien koetta, jossa testattiin heidän yhteistyötään. Faragonda tajuaa Jaredin olevan loihdittu ja sitoo hänet, ja Winxit läpäisevät yhteistyöllään kokeen, jota Palladium pystyi hallitsemaan vain sen verran, että pystyi vain hieman auttamaan heitä. Jared vapautetaan loitsusta. Saman kauden lopussa Jared on Alfean oppilaan Alicen poikaystävä.


== Winxien perheet ==


=== Bloomin perhe ===

Mike on Bloomin adoptioisä. Hän on palomies. Hän löysi Bloomin vauvana eräästä palavasta rakennuksesta. Hän kertoo, että Bloom oli erään taikakuplan sisällä ja että ihan kuin tulet olisivat suojelleet häntä.

Vanessa on Bloomin adoptioäiti. Hän omistaa oman kukkakaupan. Hän teki kerran kahden miehen kanssa erään sopimuksen, jossa hänen kauppansa kasvaisi. Bloom kuitenkin uusien voimiensa ansiosta alkoi näkemään ihmisten auroja, ihmisten oikeita miniä. Hän näki myös näiden kahden miehen aurat, jotka ajattelivat ihmisten bisneksien tuhoamista ja niillä rikastumista. Kun Bloom kertoi tämän, Vanessa peruutti sopimuksen, ja raivoissaan siitä miehet alkoivat vandalisoimaan Vanessan kauppaa, mikä epäonnistui aina, sillä Bloom korjasi kaiken aina taikavoimiensa ansiosta. Lopulta Bloom heräsi yöllä painajaiseen ja tunteeseen, että Vanessan kaupalle on sattunut jotain. Mike, Vanessa ja Bloom lähtivät heti tarkistamaan asian, ja löysivät Vanessan kaupan palamasta. He kuulivat sieltä avunhuutoja. Kun Bloom ja Mike menivät kauppaan sisälle auttamaan, Bloom näkee näyn, jossa Mike pelastaa palavasta rakennuksesta vauvan. Näyn loputtua Mike ja Bloom löysivät kaupasta miehen, jonka Bloom tunnisti. Mies oli niiden kahden vandalismin autonkuljettaja. Mies sanoo olevansa pahoillaan, jonka Bloom huomaa hänen aurastaan. Mies myös kertoo aikovansa kertoa kaiken poliisille ja vetävänsä ne kaksi miestä mukaan vankilaan. Myöhemmin kotona Bloom kertoo Mikelle ja Vanessalle näystään, ja Vanessa ja Mike päättävät tunnustaa Bloomille hänen olevan näyn vauva.

Oritel on Bloomin biologinen isä ja Dominon kuningas. Muinaiset noidat hyökkäsivät Dominoon Valtorin kanssa, minkä seurauksena planeetasta tuli jäinen ja Marion ja Oritel katosivat. Elokuvassa Winx – Salaisuuksien linna selviää kuitenkin, että kun Valon komppania oli lähettämässä Muinaisia noitia vankilaulottuvuuteensa, he vetivät Oritelin mukaan sinne. Elokuvassa Winx Club: Magical Adventure selviää, että Oritel ja Skyn isä kuningas Erendor olivat ystäviä ennen kuin Muinaiset noidat ja Valtor hyökkäsivät Dominolle. Erendor kuitenkin ajatteli omaa valtakuntaansa ja otti Muinaisilta noidilta erästä taikapölyä, joka suojaisi Eraklyonia, kun nämä hyökkäävät Dominolle. Ortitelin ja Erendorin välit kiristyvät elokuvassa, mutta kun taistelussa Trixejä ja Muinaisia noita vastaan Erendor uhraa itsensä Bloomin vuoksi, heistä tulee jälleen ystävät. Viidennellä kaudella Trixit hyökkäsivät Marionin ja Oritelin kimppuun saadakseen Daphnen kertomaan Sirenixistä. Kuningaspari kuitenkin pärjää heille helposti ja Marionin mukaan Trixit ovatkin kuin lapsia heidän esiäiteihinsä verrattuna. Trixit kuitenkin onnistuvat voittamaan älykkyydellään. Samalla kaudella planeettojen haliitsijoiden kokous Tritannuksen voittamiseen käytiin Dominon linnassa. Kuudennella kaudella Daphnesta tuli Dominon kruununperijä.

Marion on Bloomin biologinen äiti ja Dominon kuningatar. Muinaiset noidat hyökkäsivät Dominoon Valtorin kanssa, minkä seurauksena planeetasta tuli jäinen ja Marion ja Oritel katosivat. Elokuvassa Winx – Salaisuuksien linna selviää kuitenkin, että kun Valon komppania oli lähettämässä Muinaisia noitia vankilaulottuvuuteensa, he vetivät Oritelin mukaan sinne, ja Marion luullen Daphnen ja Bloomin olevan mennyttä meni Oritelin mukaan tämän miekkaan. Hän vapautui siitä samalla, kun Oritelkin vapautui. Viidennellä kaudella Trixit hyökkäsivät Marionin ja Oritelin kimppuun saadakseen Daphnen kertomaan Sirenixistä. Kuningaspari kuitenkin pärjää heille helposti ja Marionin mukaan Trixit ovatkin kuin lapsia heidän esiäiteihinsä verrattuna. Trixit kuitenkin onnistuvat voittamaan älykkyydellään. Samalla kaudella planeettojen haliitsijoiden kokous Tritannuksen voittamiseen käytiin Dominon linnassa. Kuudennella kaudella Daphnesta tuli Dominon kruununperijä.

Bloomilla on isosisko Daphne. Hänen vanhempansa Bloomin tavoin ovat Dominon kuningaspari Oritel ja Marion. Heidän uskottiin kuolleen Dominon taistelussa, mutta Bloom saa uniensa kautta selkeämmän kuvan vanhemmistaan, sekä vaistomaisen tunteen että he ovat yhä elossa. Kun Bloom oli vielä vauva, Daphne pelasti hänet lähettämällä hänet Maahan, kun kolme muinaista noitaa tuhosivat Dominon ja Valtor Bloomin vanhemmat. Sirenix-voimaan langetettu kirous teki Daphnesta haamuolennon, "sielun ilman vartaloa". Viidennellä kaudella Tritannus nappaa Daphnen, joka yrittää epätoivoisesti pyytää Bloomilta apua telepaattisesti. Tritannus kiduttaa Trixien kanssa Daphnea, jotta tämä kertoisi, miten Sirenixin voisi saada. Daphne kertoo tämän vasta, kun Tritannus ja Trixit uhkailevat häntä hänen vanhempiensa hengillä. Tritannus varastaa myös Daphnelta Sirenixin. Saman kauden viimeisessä jaksossa Daphne vapautuu Sirenixin kirouksesta ja sa kehonsa takaisin. Kuudennen kauden ensimmäisessä jaksossa Daphne yhä on voimaton Tritannuksen takia, mutta saa voimansa takaisin Winxien ja itseluottamuksensa ansiosta. Hänestä tulee myös samalla kaudella Alfean taikahistorian opettaja. Hän myös tietää paljon kaikista taruista ja legendoista, ja auttaakin tiedolla Winxejä Legendariumin hirviöitä vastaan.


=== Stellan perhe ===
Radius on Stellan isä ja Solarian kuningas. Hän ja Stellan äiti Luna ovat eronneet. Solarian kuninkaana sen auringot ovat hänen elinvoimansa. Jos auringot sammuvat, Radius kuolee. Kolmannella kaudella hän otti itselleen uuden tyttöystävän Cassandran, joka otti tyttärensä kanssa vallan ja poisti Stellan kuvioista Valtorin avulla. Kun Stella sai kuulla isänsä ja Cassandran häistä, hän päätti mennä kuokkimaan muiden Winxien kanssa juhliin. Siellä hän onnistui näyttämään kaikille, että Cassandra oli loihtinut Radiuksen. Viidennellä kaudella Radius on vähällä kuolla, kun Solarian kaikki auringot melkein sammuvat Tritannuksen varastaessa valon pilarilta jalokiven. Winxit onnistuvat pelastamaan pilarin, auringot ja Radiuksen.

Luna on Stellan äiti. Luna ja Stellan isä Radius ovat eronneet ja Luna muuttanut pois linnasta. Viidennellä kaudella Luna menee auttamaan Radiusta, joka on Solarian aurinkojen sammumisen takia vähällä kuolla.


=== Floran perhe ===
Rodols on Floran isä. Hän on viisas. Yhdessä Floran äidin Alyssan kanssa hän omistaa maagisen kasvihuoneen. Rodols on yrttitaiteen asiantuntija. Hänen ensiesiintymisensä on seitsemännellä kaudella.
Alyssa on Floran äiti. Hän on harkitsevainen. Hän omistaa yhdessä Floran isä Rodolsin kanssa maagisen kasvihuoneen. Alyssa on puutarhanhoidon asiantuntija. Hänen ensiesiintymisensä on seitsemännellä kaudella.
Miele on Floran pikkusisko. Hän esiintyy ensimmäistä kertaa kolmannella kaudella, kun hän neuvoo Winxeille tien Lynphean vanhimman luo, jotta nämä voisivat pelastaa Valtorin puuhun taikoneen Faragondan. Lynphean vanhin  kertoo, että kerran eräät kaksi sisaruspuuta asuivat eräässä paikassa. Tuli ukkosmyrsky, joka tuhosi toisen puista. Toinen puu järkyttyi ja alkoi itkeä kyyneleitä, eikä enää voinut jäädä samaan paikkaan, joten muutti erään jyrkänteen luolaan, jossa kyynelehtii kyyneleitä, jotka voivat kääntää ajan. Niillä kyynelillä Faragondan voisi pelastaa. Floran kielloista huolimatta Miele seuraa heitä puun luokse, jossa he saavat vastaansa Trixin. Siellä Flora uhrautuu Mielen vuoksi ja saa Enchantix-voimansa. Tällä kaudella Miele oli vielä pieni, mutta kuudennella kaudella kasvanut paljon. Sillä kaudella Winxit tulivat katsomaan Spesialistien ja Paladinien harjoituksia Lynphean taikakouluun. Selina lähetti sinne puuihmisiä ja lentäviä basiliskeja. Näiden tapahtumien jälkeen Flora ei luota Mielen selviytymistaitoihin seitsemännellä eikä kahdeksannella kaudella, mutta jälkimmäisen kauden Lynphean tapahtumien jälkeen alkoi luottamaan.


=== Musan perhe ===
Ho-Bòe on Musan isä. Hän tapasi Musan äidin Wa-Ninin tämän konsertissa, ja sen jälkeen kutsui hänet laulamaan hänen kirjoittamansa laulun, johon Wa-Nin suostui. Ho-Bòe ei ollut kirjoittanut mitään lauluja, mutta kirjoitti sen seuraavana yönä. Wa-Nin lauloi sen ja he rakastuivat. Wa-Ninin kuoleman jälkeen Ho-Bòe rikkoi soittimia, eikä soittanut enää koskaan. Toisella kaudella hän uhkaa ottaa Musan pois Alfean keijukoulusta, jos hän yrittäisi lähteä musiikkiuralle, koska pelkäsi, että Musalle kävisi samoin kuin äidilleen. Hän ei hyväksynyt Riveniäkään, mutta lopulta hyväksyi molemmat.
Wa-Nin oli Musan äiti. Hän kuoli jo ennen sarjan tapahtumia. Hän oli taitava laulaja, mutta sairastui vakavaan tautiin. Hän kuoli, kun Musa oli pieni.


=== Tecnan perhe ===
Electronio on Tecnan isä. Hän esiintyi ensimmäistä kertaa kuudennella kaudella, kun Winxit hakivat heiltä spektroktaalisen paikallistajan, jolla Trixien valloittama Pilvitorni saataisiin taas näkymään. Kun Tecnan vanhemmat tapaavat Timmyn, he testaavat tämän älykkyyttä ja hyväksyvät hänet, kun huomaavat hänen älykkyytensä olevan todella hyvä.
Magnetia on Tecnan äiti. Hän esiintyi ensimmäistä kertaa kuudennella kaudella, kun Winxit hakivat heiltä spektroktaalisen paikallistajan, jolla Trixien valloittama Pilvitorni saataisiin taas näkymään. Kun Tecnan vanhemmat tapaavat Timmyn, he testaavat tämän älykkyyttä ja hyväksyvät hänet, kun huomaavat hänen älykkyytensä olevan todella hyvä.


=== Laylan perhe ===
Teredor on Laylan isä ja Androsin maallisen puolen kuningas. Kolmannella kaudella koko Andros oli vaarassa Valtorin avaaman portaalin takia. Portaali oli vaarassa räjähtää, ja kun Winxit tulivat auttamaan kuningas Teredor neuvoi heitä lähtemään ja pelastamaan itsensä. He kuitenkin jäivät ja Tecna onnistui sulkemaan portaalin. Myöhemmin samalla kaudella Teredor ja Laylan äiti Niobe päättivät kihlauttaa Laylan Nabun kanssa, jota hän ei edes tuntenut. Tästä Layla oli vihainen, mutta hyväksyi Nabun ja Laylan rakastuessa toisiinsa. Viidennellä kaudella Tritannus meinaa upottaa Androsin. Saman kauden lopulla Teredor ja Androsin meren puolen kuningas Neptune julistavat Androsin yhtenäiseksi.
Niobe on Laylan äiti ja Androsin maallisen puolen kuningatar. Kolmannella kaudella koko Andros oli vaarassa Valtorin avaaman portaalin takia. Portaali oli vaarassa räjähtää, mutta Winxit tulivat auttamaan ja Tecna onnistui sulkemaan portaalin. Myöhemmin samalla kaudella Laylan isä Teredor ja Niobe päättivät kihlauttaa Laylan Nabun kanssa, jota hän ei edes tuntenut. Tästä Layla oli vihainen, mutta hyväksyi sen heidän rakastuessa toisiinsa. Viidennellä kaudella Tritannus meinaa upottaa Androsin.
Neptune on Androsin meren puolen kuningas ja Teredorin veli eli Laylan setä. Hän esiintyy ensimmäistä kertaa viidennellä kaudella, jonka alussa julistaa Nereuksen seuraajakseen. Tritannus hyökkää seremoniaan, mutta vangitaan ja myöhemmin muuttaa kaikki meren kansalaiset mutanteiksi mukaan lukien meren puolen kuningasperheen. Kauden lopussa vapautuu muiden tavoin ja julistaa kuningas Teredorin kanssa Androsin yhtenäiseksi.
Ligea on Androsin meren puolen kuningatar ja Tressan, Tritannuksen ja Nereuksen äiti. Hänet nähtiin ensimmäistä kertaa kolmannella kaudella, jossa Valtorin hallitsemat merenneidot vangitsivat hänet. Ligean piti parantaa Valtorin sokeuttama Layla valtikallaan, mutta loukkaantui itse, ja Layla uhrautui hänen vuokseen, niin ettei saanut näköään takaisin ja ansaitsi Enchantix-voimansa. Viidennellä kaudella Tritanuksen muututtua saasteiden takia mutantiksi, Ligea meni Nereuksen kanssa kuningas Neptunen kielloista huolimatta ja tältä salaa puhumaan Tritannukselle järkeä, mutta tämä muutti heidät mutanteiksi. Neptune oli kyllä huomannut Ligean ja Nereuksen lähdön ja lähetti selkien vakoilemaan heitä ja järkyttyi kuullessaan Ligean ja Nereuksen muuttuneen mutanteiksi. Ligea vapautuu muiden tavoin kauden lopussa.
Tressa on Laylan serkku ja Nereuksen ja Tritannuksen sisko. Nähdään ensi kertaa kolmannella kaudella, jolla auttoi Winxejä meressä. Tritannus muuttaa hänet viidennellä kaudella mutantiksi, mutta Layla onnistuu muuttamaan hänet ja Nereuksen takaisin Neptunen miekalla.

Nereus on Laylan serkku, Tressan veli ja Tritannuksen kaksoisveli. Hänet nähdään ensi kertaa viidennellä kaudella, jolla kuningas Neptune julistaa hänet kruununperijäkseen. Tästä Tritannus suuttuu ja hyökkää seremoniaan yrittäen tappaa Nereuksen, mutta vangitaan. Nereus menee äitinsä Ligean kanssa puhumaan mutatointuneelle Tritannukselle järkeä, mutta tämä muuttaa heidän hirviöiksi. Layla onnistu muuttamaan hänet ja Tressan takaisin Neptunen miekan avulla. Myöhemmin hän alkaa taistelemaan sillä Tritannusta vastaan, mutta Nereuksen huomion hetkeksi herpaannuttua Tritannus tappaa hänet, mutta Layla herättää hänet henkiin Sirenixin toiveen avulla.
Tritannus ks. Tritannus


== Muut hahmot ==

Diaspro on jalokivien keiju ja kotoisin Eraklyonista. Hän oli alun perin prinssi Skyn kihlattu, ja hänestä oli tarkoitus tulla Eraklyonin prinsessa menemällä naimisiin Skyn kanssa. Sky kuitenkin purkaa heidän kihlauksena Bloomin takia, ja rakastunut Diaspro yrittää kaikkensa häiritäkseen heidän suhdettaan. Hän pitää itseään Bloomia kauniimpana eikä voi ymmärtää miksi Sky on valinnut tämän hänen sijastaan. Diaspro ja Bloom ovat olleet sotajalalla tapaamisestaan lähtien, eivätkä pidä toisistaan. Diaspro on vaaleahiuksinen ja hän käyttää punaisia ja valkoisia vaatteita.
Ensimmäisellä tuotantokaudella Skyn ja Bloomin tavattua ja ihastuttua, Sky jättää kertomatta Diasprosta. Kun Sky käyttäytyy puhelimessa oudosti ennen Punalähteen erästä näytöstä, johon on vain tärkeimmät henkilöt kutsuttu, Bloom päättää lähteä muiden Winxien kanssa salaa sinne selvittämään, että mistä on kyse. Bloom huomaa Diaspron ja houkuttelee tämän syrjemmälle hyökäten tämän kimppuun luullen tämän olevan joku Trixeistä. Taistelun edessä taistelupaikka muuttuu näytöksen areenalle, jossa Bloom saa tietää totuuden, että Sky on oikeasti prinssi ja että Diaspro on hänen kihlattunsa.
Toisella tuotantokaudella Skyn, Brandonin, Bloomin ja Floran velvollisuudeksi tulee pelastaa Diaspro pahamaineisen sieppaajan kynsistä. Flora kertoi, että Eraklyonissa olevalla kukkalla, jota tuli hakemaan sieltä, voi vaihtaa kahden saman kokoisen henkilöiden paikkoja. Bloom päätää auttaa Diasproa ja vaihtaa hänen kanssaan paikkoja, ja Bloom onnistuu pakenemaan ja he onnistuvat pelastamaan Diaspron, jonka mielestä oli nöyryyttävää, että Bloom pelasti hänet.
Kolmannella kaudella Valtor antaa Diasprolle takiajuomaa, jolla tämä saisi Skyn itselleen. Diaspro tarjoaa Skylle juomaa, jossa sitä taikajuomaa on juuri ennen kuin Sky on kertomassa koko maailmalle hänen rakkaastaan. Juoman takia hän sanoo rakkaakseen Bloomin sijasta Diaspro ja väittää Winxejä noidiksi käskien vartioita pidättämään heidät. Bloom murtuu luullen Skyn vain leikkineen hänen sydämellään, ja muut Winxit varsinkin Stella vannoo, että selvittää tämän. Brandon tietää jonkin olevan vialla, ja yrittää selvittää sitä. Vähän myöhemmin Winxit löytävät Skylta Valtorin merkin ja Stella yrittää palauttaa hänet ennalleen Enchantixin keijupölyllä. Hän ja muut Winxit eivät kuitenkaan ehdi näkemään paraniko Sky, kun vartijat hyökkäävät heidän kimppuunsa. Brandonkin joutuu pidätetyksikin auttaessaan Winxejä pakenemaan. Myöhemmin Stellan, Musan, Tecnan, Laylan, Timmyn, Helian ja Brandonin lähdettyä etsimään Tecnaa Omega-ulottuvuudesta ja Bloomin palattua Pyrokselta Sky kertoo Bloomille, että hän ei pystynyt hallitsemaan itseään, että suu sanoi eri asioita kuin hän oikeasti olisi halunnut. Hän kertoo myös Diaspron lähteneen Eraklyonilta, ja etteivät he näkisi häntä enää koskaan.
Viidennellä kaudella Diasprosta tulee Skyn isän, kuningas Erendorin sanansaattaja, joka pystyy käskyttämään Skyta kuninkaan puolesta. Diaspro menettää tämän viran vastustaessaan Skyn ehdotusta peläten tämän puolesta. Kaikkien planeetojen hallitsijat suostuivat antamaan osan joukoistaan armeijaan, jolla hyökättäisiin Tritannuksen kimppuun. Sky ehdotti, että hän johtaisi tämän joukon taisteluun. Skyn isä piti Skyn ehdotusta kunniallisena Eraklyonille ja Diaspron vastustusta häpeällisenä Eraklyonille.
Kuudennella kaudella Trixit hyökkäävät Eraklyonin keijukouluun, jossa Diaspro opiskelee. Diaspro tulee Trixien luo haluten yhteistyötä Bloomin tuohamiseen. Diaspro ja Trixit suunnittelevat, että Diaspro menisi hänelle lähetetylle kutsullaan Daphen kruununperijäksi julistamisen juhliin, jossa Bloom tuhottaisiin. Tähän tulee oiva tilaisuus, kun Bloom heikkee lohikäärmetulen vajavaisuuden takia niin heikoksi, ettei pysty enää edes puhumaan. Selina lähettää Lieskojen kidan tulensyöjät hyökkäämään juhliin. Hyökkäyksessä Diaspro juonittelisi Bloomin putoamaan Lieskojen kitaan sen lohikäärmeen tuhottavaksi. Diaspro onnistuukin tässä, mutta Bloom onnistuukin voittamaan Lieskojen kidan lohikäärmeen ja sen jälkeen tuhoamaan kaikki Lieskojen kidan tulensyöjät.
Kahdeksannella kaudella Diaspro kuulee Skyn riitelevän isänsä kanssa, ja päättää käyttää riitaa hyväkseen. Tietäen, että Sky ei kysy isältään heidän riitansa takia mitään, Diaspro väittää Skylle, että tämän isä käski heitä mennä etsimään erästä voimakasta taikaesinettä. Vahvistaakseen valhetta Diaspro tekee jopa kartan. Kartassa kuitenkin on piirros, jossa on kuvat Diasprosta ja Skysta ja heidän välissään sydän. Diaspron suunnitelmana oli, että Sky rakastuisi häneen matkalla. Diaspro lavastikin "vaaratilanteita". Sky piti tehtävää niin tärkeänä, ettei pitänyt yhteyttä edes Bloomiin. Diaspro jäi kiinni, kun petetty yksisarvinen hyökkäsi heidän kimppuunsa, minkä seurauksena Diaspro vahingossa pudotti "kartan" ja Sky sai tietää, mitä siinä todellisuudessa oli. Sky vei Diaspron piiloon, josta Winxit hetken päästä löysivät hänet. Sky otti yksisarvisen peräänsä peräänsä, mutta yksisarvinen rikotti Skyn siivet ja hetken pakoon juostuaan Sky joutui umpikujaan. Winxit kuitenkin ehtivät paikalle, ja yllättäen yksisarvinen alkoi luottamaan Diasproon, ja vei tämän pois. Tämän jälkeen Tecna korjaa Skyn siivet ja Bloom ja Sky riitaantuvat, mutta sopivat, kun onnistuvat saamaan yhteistyöllä ja toistensa luottamuksella yhden seitsemästä tähdestä, jotka elvyttävät Toivomustähden, joka Trixeiltä puolustautuessaan hajotti itsensä seitsemäksi tähdeksi ja kompassiksi.

Kuningas Erendor on Skyn isä ja Eraklyonin kuningas. Hän oli Bloomin isän Dominon kuningas Ortielin ystävä ennen kuin Muinaiset noidat ja Valtor hyökkäsivät Dominolle, jolloin Erendor ajatellen valtakuntaansa petti Oritelin eikä tullut auttamaan.

Kuningatar Samara on Skyn äiti, kuningas Erendorin vaimo ja Eraklyonin kuningatar.

Thoren on Paladini, joka on Skyn serkku ja Daphnen aviomies kuudennen kauden lopusta lähtien. Sky vihasi häntä, koska pieninä he olivat kävelyllä metsässä, ja siellä heidän kimppuunsa hyökättiin. Thoren karkasi melkein heti ja jätti Skyn taistelemaan yksin. Sky hädin tuskin voitti. He kuitenkin sopivat Daphnen juhlassa, jossa tämä julistettiin Dominon kruununperijäksi. Selina taikoi Legendariumilla hirviöitä hyökkäämään juhliin. Bloom oli erittäin heikkona lohikäärmetulen vajavaisuuden takia. Thoren taisteli urheasti pelastaakseen Bloomin, eikä mennyt Diaspron lankaan, kun tämä yritti huijata Thorenin heittämään Bloomin tulensyöjien kitaan, jotta olisi saanut Skyn itselleen. Thorenilla on vaalea iho, aaltoilevat ruskeat hiukset ja sinivihreät silmät.

Cassandra on kreivitär, joka asui Solarian kuninkaallisessa palatsissa ja on yksi hovin vaikutusvaltaisimmista henkilöistä. Kolmannella kaudella hänestä on tulossa Stellan äitipuoli. Saman kauden alussa Valtor antaa Cassandralle ja hänen tyttärelleen Chimeralleen voimia vastineeksi siitä, että hän saa kylpeä hetken Solarian auringon voimissa. Valtorin antamilla voimilla Chimera muuttaa Stellan rumaksi hirviöksi ja Cassandra aivopesee Radiuksen luulemaan, että Chimeran rumaksi hirvöksi muuttama Stella ei ole oikeasti Stella. Tämän seurauksena Radius usuttaa vartijat Stellan perään, mutta Stella onnistuu muiden Winxien ja spesialistien kanssa pakenemaan. Myöhemmin kaudella on tulossa Cassandran ja Radiuksen häät, joihin Winxit menevät kuokkimaan. Häissä kaikille paljastuu, että Cassandra on aivopessyt Radiuksen. Cassandra ja Chimera yrittävät paeta, mutta heidät saadaan kiinni ja karkotetaan. Stella saa myös Enchantix-voimiensa keijupölyn ansiosta Radiuksen aivopesun purettua.

Chimera on Cassandran tytär. Kolmannella kaudella Cassadrasra on tulossa Stellan äitipuoli. Saman kauden alussa Valtor antaa Chimeralle ja Cassandralle voimia vastineeksi siitä, että hän saa kylpeä hetken Solarian auringon voimissa. Valtorin antamilla voimilla Chimera muuttaa Stellan rumaksi hirviöksi ja Cassandra aivopesee Radiuksen luulemaan, että Chimeran rumaksi hirvöksi muuttama Stella ei ole oikeasti Stella. Tämän seurauksena Radius usuttaa vartijat Stellan perään, mutta Stella onnistuu muiden Winxien ja spesialistien kanssa pakenemaan. Myöhemmin kaudella on tulossa Cassandran ja Radiuksen häät, joihin Winxit menevät kuokkimaan. Häissä kaikille paljastuu, että Cassandra on aivopessyt Radiuksen. Cassandra ja Chimera yrittävät paeta, mutta heidät saadaan kiinni ja karkotetaan. Stella saa myös Enchantix-voimiensa keijupölyn ansiosta Radiuksen aivopesun purettua.

Morgana on Maan keijujen kuningatar ja Roxyn äiti. Hän tahtoi muiden Maan keijujen tavoin kostaa Mustan kehän velhoille keijujen vangitsemisesta Tir Nan Ogiin, Maan keijujen omaan valtakuntaan. Morgana halusi kostaa myös ihmisille näiden lakattua uskomasta keijuihin ja taikuuteen. Winxien vapautettua Maan keijut Tir Nan Ogista, he ryhtyivät levittämään taikauskoa takaisin maapallolle, jotta nämä lopettaisivat koston ihmisiä vastaan. Roxy sai Morganan pään käännettyä ja samalla tietää tämän olevan hänen kadonnut äitinsä. Mustan kehän velhot aikoinaan vangitsivat Morganan muiden Maan viimeisten keijujen tavoin ja samalla pyyhkivät kaiken taikauskon pois ihmisistä. Morganan ja muiden keijujen vangitsemisen yhteydessä kaikki keijutaika katosi maapallolta, ja uudet sukupolvet syntyivät autuaan tietämättöminä vuosisatoja sitten vallinneesta taikuudesta. Morgana palaa lopulta Roxyn ja tämän isän luokse, ja palauttaa tälle takaisin keijunmetsästäjien viemät muistot itsestään. Morgana nähdään vielä kuudennella kaudella, kun Faragonda järjestää Alfeassa äitienpäiväjuhlan Bloomin pyynnöstä.

Kuningatar Nebula oli yksi Maan keijuista vangittuna Valkeaan kehään ja Morganan jälkeen toinen keijukuningattarista. Hän oli merkkihenkilö sarjan neljännellä kaudella. Nebula oli ennen rauhan keiju, mutta oltuaan pitkään vankeudessa hänestä oli tullut sodan keiju raivostaan Mustan kehän velhoja kohtaan. Kun Winxit ja Roxy vastustivat kostoa ihmisiä vastaan, Bloom haastoi Nebulan taisteluun Jäätornissa saadakseen edes Morganan luopumaan ajatuksesta. Nebula pukeutuu purppuraan ja violettiin ja hänellä on mustat, lyhyet ja pörröiset hiukset. Neljännen kauden lopussa Nebulasta tuli Morganan seuraaja tämän palatessa kotiin tyttärensä Roxyn luo, ja hän on nyt Maan keijujen uusi kuningatar. Nebula nähdään vielä kuudennella kaudella, jolla Winxit tulevat Nebulan palatsista keijukouluksi muuttamaan hakemaan sauvoja, joilla saisivat Mythix-voimat, joilla pääsee Legendariumin maailmaan. Sauvoille pitää kuitenkin osoittaa urheutta, ja siihen tilaisuus tuleekin Trixien hyökätessä.

Klaus on Roxyn isä ja Morganan mies, jonka muistin Mustan kehän velhot puhdistivat Morganasta. Morgana kuitenkin palauttaa sen hänelle.

Keijukummi Eldora on Gardenian metsässä asusteleva höperö keijuvanhus, joka pitää huolen niin metsän kuin oman talonsa kukista. Eldora on Alexandrian kirjastonhoitaja jossa pidetään kaikkeen taikuuteen liittyvää arkistoa. Hän oli viimeisin Legendariumin haltija ennen Selinaa. Eldora oli Selinan oppiäiti ja aikoi tehdä tästä keijun, mutta Selina liittoutuikin Acheronin kanssa ja otti haltuunsa Legendariumin. Näin hänestä oli Eldoran suureksi murheeksi tullut paha ja häikäilemätön noita. Eldora auttaakin nyt Winxejä pääsemään Legendariumin sisäiseen maailmaan, jotta he voivat sulkea kirjan lopullisesti.

Mitzi on Gardeniassa asuva Bloomin entinen luokkatoveri. Hän on aina ylimielinen Bloomia kohtaan eikä juuri pidä Winxeistä. Mitzin ylpeys on kiiltävä, neonvioletti skootteri. Hänellä on Macy-niminen pikkusisko, joka omistaa Lilo-kukan jota Winxit ja Trixit kilpaa havittelevat viidennellä kaudella.

Andy on Bloomin Ex-poikaystävä.

Sapphire on Icyn pikkusisko, jonka ilkeä Shamaaninoita muutti jääketuksi, kun hän ei auttanut häntä, kun Shamaaninoita halusi tietää, että missä palatsi on, kun hän oli menossa valloittamaan Icyn ja Sapphiren kotiplaneetan Dyamondin.


== Muut äänet ==
Suomi
Laulajat
Minna Ora os Saarinen (kaudet 1-3)
Katja Aakkula (kausi 4-, TV-elokuvat, Winxien maailma)
Diandra Flores (Syvyyksien salaisuus)
Italia & englanti
Laulajat
Elisa Rosseli
Alessia Orlando
Michela Ollari
Elisa Aramonte
Francesca Antonacci
Elena Borroni
Nickelodeonin laulajat
Kathryn Raio
Kate Kelly
Cymphonique Miller
3Beep laulajat
Jessica Kline


== Lähteet ==