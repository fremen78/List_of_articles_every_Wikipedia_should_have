De Viecha (dt.: Tiere) san a wichtige Gruppm vo meahzejing, eukaryotischn Organismen. In da biologischn Systematik spuid da Begriff heit koa Roin meah. Taxonomisch wean Viecha haifig ois Gruppm innahoib vo de Eukaryotn ogseng, de wo dena Pflanzna und Schwammal gengiwagstejd wean. De Zejn vo de Viecha hom im Gengsotz za de Schwammal und Pflanzna koa Zejwond, sondan san vo ana Zejmembran umgem. Heit san mid Viecha nua no de vuizejing Viecha (Metazoa) gmoand.


== Systematik vo de Viecha ==


=== Vuizejige Viecha ===
De Systematik vo de Viecha wead zazeid intensiv eaforschd. De foingde Doastejung gibd on aktuejn Wissnsstond wieda.

Viecha (Animalia)
Choanoflagellata
Metazoa
Porifera
„Eumetazoa+Placozoa“
Placozoa
Eumetazoa
Coelenterata
Bilateria
Acoelomorpha
Eubilateria
Protostomia
Deuterostomia
In da doagstejdn aktuejn Systematik foid af, doss de Coelenterata wieda bericksichtigd wean. Des gschiachd noch Philippe et al. (2009) und widasprichd zan Beispui Dunn et al. (2008). Driwa naus wean a poar gebraichliche Gruppmbezeichnunga nimma vawendd:

Choanoflagellates - Synonym za Choanoflagellata
Choanoflagellida - Synonym za Choanoflagellida
Choanomonada - Synonym za Choanoflagellata
Choanozoa - Paraphylum aus Ichthyosporea, Filasterea und Choanoflagellata
Coelomata - Synonym fia Eubilateria
Diploblasta - Synonym za Coelenterata
Parazoa - Paraphylum aus Porifera und Placozoa
Radiata - Synonym za Coelenterata
Triploblasta - Synonym za Bilateria
Urmetazoa - Synonym za Metazoa
Haifig wead Viecha (Animalia) ois Synonym za Vuizeja (Metazoa) gnuzd. De oa- bis wenigzejing Choanoflagellata wean demz'foig ned ois echte Viecha bedrochd, sondan ois Oat Schwestangruppm za de Viecha/Vuizeja (Animalia/Metazoa).


=== Oazejge Viecha (Protozoa) ===
De friaha za de Viecha zejdn oanzejing Viecha (Protozoa). Se stomma aus oana Reih vo vaschiedne Taxa innahoib vo de Eukaryotn. S gehd dobei um oazejge Organismen, de wo an Zejkean owa koane Chloroplastn hom und se somid heterotroph eaneahn doa.


== Da Mensch und de ondan Viecha ==
Natuawissnschoftle gseng is aa da Mensch a Viech. De Vahoitnsbiologie hod beispuisweis zoagd, doss häha entwicklde Viecha kompliziatare Vahoidsnmusta zoang und komplexare Viechasprochn vawendn wia weniga entwicklde. Aa za abstraktn Denkn san a poar Viechaoatn zmindasd in Osätzn fehig. Da Iwagong zan Mensch is oiso fliassnd..


== Beleg ==


== Im Netz ==

Lexikon vo de Viecha
Wissn iwa de Viecha
Tree of Life Project
Animal Diversity Web, Projekt vo da Universitet vo Michigan