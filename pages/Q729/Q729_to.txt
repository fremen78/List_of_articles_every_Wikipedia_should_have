Ko e monumanu ʻi he saienisi ʻo e moʻui ko e taha pē ʻo e puleʻanga tuʻi ʻo e fanga meʻamoʻui ʻe 4 ʻoku fakatefito ki he ngaahi lokiʻimoʻui ʻoku lahi. Ko e ngaahi holisi ʻo honau lokiʻimoʻui ʻoku vaivai pē. ʻOku faingataʻa ʻo fakamatala totonu ʻa e ʻuhinga ʻo e ngaahi monumanu. Kā ko e lahi taha ʻo e ngaahi monumanu ʻoku ngaue mo mānava mo kai. Ko ʻenau meʻakai ko e ngaahi ʻakau ia (monumanu kai louʻakau) pe ko e fanga monumanu kehe (monumanu kai kanomate).
ʻOku siʻi kehe ʻa e monumanu ʻi he lea fakatonga tukufakaholo — vakai ʻi lalo.


== Ko e ngaahi puleʻanga tuʻi ʻo e meʻamoʻui fakalokiʻimoʻui ==
monumanu (leafakalatina:animalia)
ʻakau (plantae)
talingelinga (fungi)
meʻamoʻuimuʻa (protista)
Ko e fanga meʻamoʻui kehe (taʻelokiʻimoʻui): siemu, vailasi, mo e hā fua


== Ngaahi kupu mahuʻinga taha ʻo e puleʻanga tuʻí ni ==
oma, kana (parazoa) meimei tatau ko honau lokiʻimoʻui kotoa
"toenga" (mesozoa) ʻikai pau, mahalo pē ʻoku ʻikai ʻi ai
monumanu mo e ngaahi konga kehe ʻi loto (eumetazoa) ʻoku ʻi ai hanau ngakau
monumanu potupotutatau (radiata) ʻoku tatau honau sino ʻi he fua kotoa pē mei he tumuʻaki
vahe: kolukalu uʻu (cnidaria) kolukalu, feo, ūmana, …
vahe: kolukalu taʻeuʻu (ctenophora) kolukalu siʻi
monumanu potupotumālie (bilateria) ʻoku tatau hema mo e mataʻu honau sino
vahe lahi ange: monumanu ngutu ʻuluaki (protostomata) ko e luo ʻuluaki ʻo e monumanu kei ʻi he foʻimanu (pe kete) ʻoku hoko ki he ngutu, ko e luo hono ua, kapau ʻoku ʻi ai, ʻe hoko ki he ʻusi
vahe lahi: monumanu unu (ecdysozoa) ʻunufē, hina, uo, paka, …
vahe lahi: monumanu maʻukave (lophotrochozoa) feke, ʻatalava, kelemutu, …
vahe lahi ange: monumanu ngutu hono ua (deuterostomata) ko e luo ʻuluaki ʻo e monumanu kei ʻi he foʻimanu (pe kete) ʻe hoko ki he ʻusi, ko e luo hono ua ʻe hoko ki he ngutu
vahe lahi: monumanu kili talatala (echinodermata) vana, vatuke, alamea, …
vahe: monumanu filo siliva (chordata) ika, manupuna, manuveʻefā, …


=== Vahevahe kehe ===

ʻOku ʻi ai ha vahevahe faingofua ange, ʻoku fili ʻe he kau saienisi ʻe taha:

oma, kana (parazoa)
monumanu potupotutatau (radiata)
mo ʻene ongo vahe (phyla) tatau mei ʻolunga.
monumanu potupotumālie (bilateria)
vahe lahi ange: monumanu ngutu ʻuluaki ( protostomata)
vahe lahi: monumanu unu (ecdysozoa) ʻunufē, hina, ʻuo, paka, …
vahe lahi: monumanu maʻukave (lophotrochozoa) feke, ʻatalava, kelemutu, …
vahe lahi ange: monumanu ngutu hono ua (deuterostomata)
vahe: monumanu kili talatala (echinodermata) vana, vatuke, alamea, …
vahe: monumanu filo siliva (chordata) ika, manupuna, manuveʻefā, …


=== Tokanga ===
Tānaki ʻa e monumanu luo (coelenterata): ko e oma mo e monumanu potupotutatau ia.
Ko e ngaahi māʻolunga (vahe lahi, vahe, vahe siʻi) ʻoku kehe ʻi he ngaahi manga vahevahe ʻe niʻihi


== Ngaahi kupu tukufakaholo ʻi Tongá ni ==
ʻOku siʻi kae maau ʻa e vahevahe ʻo e ngaahi meʻamoʻui he onoʻaho:

manu — naʻe ngāueʻaki pē maʻa e manu nofo ʻi fonua, ʻikai ha ika mo e fingoata
manupuna — ʻoku foki kau ki ai ʻa e ngaahi ʻinisēkite
manu veʻefā — fanga manu lahi ʻi fonua
ika — ko e manu nofo ʻi tahi, kau ki ai ko e fonu mo e tofuaʻa, kae ʻikai ko e toke mo e kolukalu
fingota — ko e toenga ʻo e meʻa moʻui nofo ʻi tahi: toke, kolukalu, oma, loli, alamea, mo e limutahi foki
Ko e foʻi lea monumanu naʻe ʻikai ngāueʻaki he onoʻaho, ka ko lea fakamanuki pē.
 English translation available: Go