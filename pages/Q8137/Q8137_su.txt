Modal nyaéta dana awal pikeun nyieun hiji pausahaan jeung sagala rupa kagiatanana sarta mangrupa bagian nu dipimilik ku nu boga éta perusahaan. Nurutkeun KBBI, modal téh nyaéta duit nu dipaké minangka poko (induk) pikeun dagang; harta banda nu bisa digunakeun pikeun ngahasilkeun sagala rupa hal nu bisa ngajadikeun beunghar. 
Dina kamekaranana, modal miboga sifat non-physical oriented anu harti tina modalna sorangan museur kana nilai, daya beuli, jeung kakawasaan pamaké. Di handap ieu mangrupa wangenan modal ti sababaraha ahli: 

Prof. Polak nétélakeun modal nyaéta kakawasaan pikeun ngagunakeun barang-barang modal.
Prof. Meij nétélakeun modal nyaéta koléktivitas tina barang-barang modal.
A.Amonn, J.von Komorzynsky nétélakeun modal minangka hiji kakawasaan ngagunakeun barang-barang modal nu can digunakeun.
Nurutkeun Alam S, modal nyaéta sagala sumber daya hasil produksi nu awét nu bisa digunakeun minangka input produktif  dina produksi satuluyna.
Nurutkeun prof. Baker modal dihartikeun minangka barang-barang kongkrét nu masih aya dina rumah tangga pausahaan nu aya dina neraca gigireun debit atawa mangrupa daya beuli jeung nilai tukeur tina barang-barang nu geus kacatet sagigireun krédit.
Nurutkeun Ivana Lestari, modal nyaéta tiap-tiap hasil (produk) nu digunakeun pikeun ngahasilkeun produk satuluyna.
Nurutkeun Ikatan Akuntan Indonesia (IAI), modal mangrupa bagéan hak pamilik dina pausahaan nu mangrupa selisih antara asét jeung hutang nepi ka lain mangrupa nilai jual pausahaan.
Nurutkeun Yusdianto Prabowo, modal nyaéta sajumlahing harta nu jadi hak milik hiji usaha.


== Referensi ==