Ganga (sans. गङ्गा; hind. गंगा; urd. گنگا‎ – Ganga; ben. গঙ্গা – Gônga) je najväčšia rieka Indie a jedna z najvodnatejších riek sveta. Pramení v Himalájach, preteká severnou Indiou a vlieva sa do Indického oceánu (Bengálsky záliv). V delte Gangy a jej okolí sa nachádzajú rozsiahle mangrovové porasty a vyskytuje sa tiger bengálsky (Panthera tigris tigris). Ganga je dlhá asi 2 500 kilometrov a preteká ňou priemerne 43 000 kubických metrov vody za sekundu. Rieka Ganga je jedna z najznámejších riek na svete a má ohromný význam pre Indov. 
Hinduisti uctievajú Gangu ako posvätnú rieku, ktorá je perzonifikovaná do bohyne ako Ganga aj s príbehom o nej v dávnovekých textoch ako Mahábhárata. Údolie rieky Ganga je husto obývané, rieka slúži stále prudko rastúcej populácii, poľnohospodárstvu a priemyslu ako zdroj pitnej aj užitkovej vody, kanál a dopravná tepna. Problémom je jej enormné znečistenie, kvalita vody sa pritom stále zhoršuje. 


== Iné projekty ==

 Commons ponúka multimediálne súbory na tému Ganga