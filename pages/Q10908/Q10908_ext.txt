Los anfibius (Amphibia, del griegu ἀμφί, amphí ('dambus') y βίος, bíos ('vía'), que significa «ambas vías» o «en dambus meyus») son una crassi de vertebráus anamniotas (sin amnius, comu los pecis), tetrápodus, ectotérmicus, con respiración branquial duranti la fasi larvaria y pulmonar al alcanzal el estau adultu. A diferencia del resto de los vertebráus, se distinguin por sufril una transformación duranti el su desarrollu. Esti cambiu pué sel drásticu y se denomina metamorfosis. Los anfibius huerun los primerus vertebráus en adaptalsi a una vía semiterrestri, presentandu en la actualidá una distribución cosmopolita al encontralsi ejemplaris en prácticamenti tol mundu, estandu ausentis solu en las regionis árticas y antárticas, en los desiertus más áridus y en la mayoría de las islas oceánicas. Hay descritas 7492 especis d'anfibius.
Cumplin un rol ecológicu vital respectu al transporti de nirgía dendi el meyu acuáticu al terrestri, asín comu a nivel tróficu al alimentalsi en estau adultu, en gran midía, d'artrópodus y otrus invertebráus. Argunas especis d'anfibius secretan a través de la piel sustancias artamenti tóxicas. Estas sustancias constituyin un sistema de defensa frenti a los depredaoris.
Dendi hazi miles d'añus los anfibius án síu asociaus con mitus y magia, enfocándosi una hartá d'esti folclori dendi una perspectiva negativa. Por otra parti, existin colturas qu'án relacionau a los anfibius con fertilidá, fortuna, proteción, entri otrus aspectus beneficiosus.


== Huentis ==


=== Referéncias ===


=== Bibliografía ===
Carroll, R. L. (2009) The Rise of Amphibians: 365 Million Years of Evolution. The Johns Hopkins University Press, 544 pages.
Frost, D. R. et al. (2006). The Amphibian Tree of Life. Bulletin of the American Museum of Natural History 297:1–291.
Lee, M. S. Y. & Anderson, J. S. (2006) Molecular clocks and the origin(s) of modern amphibians. Mol. Phylogenet. Evol. 40, 635–639.
Stuart, S. N. et al. (2004). Status and trends of amphibian declines and extinctions worldwide. Science 306 (5702): 1783–1786.


== Atijus ==
 En Commons ai conteníu multimedia sobre Anfibiu.
Amphibian Species of the World. Basi de datus de Darrel Frost sobri la taxonomía los anfibius. (en ingrés)
AmphibiaWeb. Basi de datus d'especis y familias d'anfibius. (en ingrés)
Global Amphibian Assessment. Basi de datus sobri el estau de conservación los anfibius (en ingrés)
Amphibian Ark.