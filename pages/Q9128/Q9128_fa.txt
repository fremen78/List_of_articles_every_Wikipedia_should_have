شاهین‌شهر، شهری در بخش مرکزی شهرستان شاهین‌شهر در استان اصفهان ایران است. این شهر در فاصله ۳۳ کیلومتری از شهر اصفهان قرار دارد.


== تاریخچه ==
این شهر در اواخر زمان پهلوی اول از کاربری مسکونی به مزرعه محی آباد شهرت داشته و دارای کاربری کشاورزی بوده و یکی از مزارع تحت مالکیت آقا محمد برومند، از منطقه تاریخی گز برخوار بوده است.


== آب و هوا ==
شاهین شهر آب و هوای معتدل مایل به سرد و خشک و بیابانی دارد. ارتفاع شهر از سطح آبهای آزاد ۱٫۵۹۵ متر می‌باشد.


== مکان‌های تفریحی، رفاهی و گردشگری ==
بازارچه فلافل شاهین شهر
ورزشگاه الزهرا
ورزشگاه تختی
ورزشگاه ملت
ورزشگاه پوریای ولی
سالن ورزشی بانک استان
بوستان بانک استان
مجموعه تفریحی، گردشگری شاهین‌شهر
سیتی سنتر قلب شهر
شاهین مال
مجموعه پولاریس
فرهنگسرا اشراق
فرهنگسرا خانواده
ساختمان نگارستان
بام شهر و جاده سلامت


== صنعت و اقتصاد ==
میدان میوه و تره‌بار شاهین‌شهر توسط بخش خصوصی در زمین‌های ۳۰ هکتاری بهریس که در غرب شاهین شهر و حدفاصل جاده جهادآباد ۱۳۹۹ شروع شد که هنوز اجرا نشده‌است. خربزه، تخمه آفتاب گردان و گیاهان دارویی از جمله محصولات شهرند.


=== ترابری ===
این شهر یک پایانه مسافربری بیرون شهر دارد 


== مردم‌شناسی ==
در طول جنگ ایران و عراق شماری از مهاجرین مناطق جنگی مخصوصاً خوزستان به این شهر مهاجرت کردند. شهرستان شاهین‌شهر و میمه با خالص مهاجرت ۱۸۸۷۳ مهاجرپذیرترین شهرستان استان اصفهان طی دوره ۱۳۹۰–۱۳۸۵ می‌باشد که بیشترین سهم در این رقم مربوط به ورود مهاجران از استان خوزستان می‌باشد که با توجه به ساختار فرهنگی و زیرساختهای شکل گرفته و مهاجرتهای بعد از آن سالها نیز بیشتر از استان خوزستان به دلیل قرابت و نزدیکی مهاجران جدید با ساکنین قدیم آن بوده‌است.
حدود بیشتر از نیم تا هشتاد درصد از جمعیت این شهر را لرها و بختیاری‌های خوزستان تشکیل می‌دهند که عمداتا از خوزستان و چهارمحال و بختیاری و کهگیلویه و بویراحمد و لرستان به این شهر مهاجرت کردند
زرتشتیان نیز در این شهر حضور دارند.
سایر مردم و قومیت‌ها نظیر لرها، شیرازیها، ترک‌ها، جنوبی‌ها و قشقایی‌ها نیز به شاهین‌شهر مهاجرت کرده‌اند که جمعیت ایل بختیاری بیش از بقیه است.


== زبان ==
زبان مردم شاهین شهر  لری بختیاری و فارسی است.


== دانشگاه‌ها ==
در شاهین شهر تعدادی دانشگاه در رشته‌های مختلف فعالیت می‌کنند که عبارتند از:

آموزشکده فنی شاهین شهر
دانشگاه صنعتی مالک اشتر دانشگاه مهندسی وزارت دفاع
دانشکده پدافند هوایی ارتش
دانشگاه آزاد اسلامی واحد شاهین شهر
دانشگاه پیام نور واحد شاهین شهر


== منابع ==

شاهین شهروند _ مرجع اخبار و اطلاع رسانی شاهین شهر
جغرافیای استان اصفهان سال دوم متوسطه چاپ ۱۳۸۶
اطلس فرهنگی استان اصفهان
وب‌سایت رسمی شهرستان شاهین‌شهر و میمه
معرفی شهرستان شاهین شهر و میمه


== پیوند به بیرون ==

رسانی خبری شاهین شهروند اصفهان
آژانس خبری شاهین شهر
شهرداری شاهین‌شهر
سازمان فرهنگی اجتماعی و ورزشی شهرداری شاهین شهر