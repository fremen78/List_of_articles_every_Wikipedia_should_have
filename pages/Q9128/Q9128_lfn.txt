Lus es radia eletromagnetal cual pote es persepida par la oio umana. En fisica, la terma lus pote refere plu jeneral a radia eletromagnetal de cualce longia de onda, vidable o no. Como tota tipos de radia eletromagnetal, lus es formida par particulas elemental sin masa nomida fotones cual representa la cuantos de la campo eletromagnetal, e pote es analiseda como ambos ondas e particulas. La studia de lus, conoseda como otica, es un ramo importante de fisica moderna.