Iste articlo ye sobre os farmacos. No s'ha de confundir con a Medicina, a ciencia que estudeya las malautías.

Una medecina, medicina, merecina u medicamento se puet definir como cualsiquier substancia destinata a estar utilizata en o diagnostico, cura, mitigación, tractamiento u prevención de malautías. Ye una substancia, simpla u compuesta, emplegata con una finalidat terapeutica contra las manifestacions patolochicas, tanto si produce o suyo efecto suprimindo a causa d'a malautía como si nomás en atenua os sintomas. Ista substancia ye integrata en una forma farmaceutica y ye destinata a la suya utilización en as personas u en os animals, dotata de propiedaz ta prevenir, diagnosticar, tratar u curar malautías u ta afectar funcions corporals u o estato mental, tot ixo por a vía d'administración adecuata, y con a dosificación de farmaco prevista. As medecinas que nomás contienen un prencipio activo se gosan decir farmacos. L'efecto terapeutico d'a medecina s'acompanya, a vegatas, d'efectos no deseyables u segundarios.


== Referencias ==


== Vinclos externos ==
 Se veigan as imáchens de Commons sobre as medecinas.