Liekarsta, kėtēp liekarsts, vaists ī tuokis dākts, katros tink žmuoniū aba gīvuoliū gīdīmou.
Nug sena žmuonis paprastā liuob gīdītėis vaistėnėm žuolėm, žuolīnās, katrūs taisītė muokies žuolėninkā. Daugoms augalū tori kuokiū nuorintās kemėniu medegu, katras tink kuokē nuorintās lėgā gīdītė.
Šiuo gadīnie sosikūrė farmacėjės indostrėjė, katra jiemė liekarstas dėrbtė kemėškā, tas ī, ėš augalū, kemėniu medegu ėšgrīnintė tūs kemėkalus, katrėi macniausē gīda lėga. Liekarsta tonkiausē pardoud aptiekuosė.