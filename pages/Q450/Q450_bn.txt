রবি আজিয়াটা পিএলসি হচ্ছে আজিয়াটা ও ভারতী এন্টারপ্রাইজ ওফ ইন্ডিয়ার যৌথ মালিকানাধীন   বাংলাদেশের দ্বিতীয় বৃহত্তম মোবাইল নেটওয়ার্ক পরিসেবা প্রদানকারী প্রতিষ্ঠান।  এই প্রতিষ্ঠানটিতে আজিয়াটা গ্রুপের ৬১.৮২% অংশীদারীত্ব, ভারতী এন্টারপ্রাইজ অফ ইন্ডিয়া ভারতী এয়ারটেলের ২৮.১৮% অংশীদারীত্ব রয়েছে, আর বাকী ১০% অংশীদারত্বের মালিক পুঁজিবাজারের মাধ্যমে রবিতে বিনিয়োগকারী ব্যাক্তি ও প্রতিষ্ঠান সমূহ । 
১৯৯৭ সালে টেলিকম মালয়েশিয়া ইন্টারন্যাশনাল (বাংলাদেশ) সংস্থাটি একটেল নামে কার্যক্রম শুরু করে। ২০১০ সালে সংস্থাটি নাম পরিবর্তন করে রবি আজিয়াটা লিমিটেড রাখে এবং রবি পরিবর্তিত নামে যাত্রা শুরু করে। নভেম্বর ২০১৬ সালে রবি আজিয়াটা তার কার্যক্রম  'এয়ারটেল বাংলাদেশ' লিমিটেডের সাথে একীভূত করে ফেলে। বর্তমানে তারা "রবি আজিয়াটা পিএলসি" নামে পরিসেবা প্রদান করে আসছে


== ইতিহাস ==


=== একটেল নামে যাত্রা ===

১৯৯৭ সালে টেলিকম মালয়েশিয়া এবং একে খান এবং কোম্পানির যৌথ উদ্যোগ টেলিকম মালয়েশিয়া ইন্টারন্যাশনাল বাংলাদেশ লিমিটেড 'একটেল' ব্র্যান্ড নাম নিয়ে বাংলাদেশকে কার্যক্রম শুরু করে।   ২০০৮ সালে, এ কে খান এবং কোম্পানি ৩৫০ মিলিয়ন মার্কিন ডলারের জাপানের এনটিটি ডকোমোতে ৩০% অংশীদারি বিক্রি করে ব্যবসাটি বন্ধ করে দেয়।


=== রবি নামে পুনঃযাত্রা ===
২৮ শে মার্চ, ২০১০ তারিখে, 'একটেল' কে 'রবি' নামে পুনরায় প্রকাশ করা হয়। এটি মূল কোম্পানী আজিয়াটা গ্রুপের লোগোও গ্রহণ করে ও ২০০৯ সালে ব্যাপক পুনঃব্যান্ডিংয়ের মধ্য দিয়ে যায়। ২০১৩ সালে ডকোমো তাদের মালিকা ৮ শতাংশে নামিয়ে আনে, ফলে আজিয়াটার মালিকানা বেড়ে ৯২% হয়।


=== রবি ও এয়ারটেলের একীকরণ ===
২৮ জানুয়ারি ২০১৬ তারিখে, ঘোষণা করা হয়েছিল যে রবি আজিয়াটা এবং এয়ারটেল বাংলাদেশ  একত্রিত হবে। সংযুক্ত নেটওয়ার্কটি রবি নামে পরিচিত হবে, যা উভয় নেটওয়ার্কে মিলিত ৪০ মিলিয়ন গ্রাহককে সেবা দেবে। আজিয়াটা গ্রুপের ৬৮.৩ ভাগ শেয়ার হবে, ভারতী গ্রুপের ২৫% শেয়ার হবে। অবশিষ্ট শেয়ার এনটিটি ডকোমো মালিকানাধীন থাকবে। ১৬ নভেম্বর ২০১৬ সালে এয়ারটেল বাংলাদেশ লিমিটেড ও রবি আজিয়াটা লিমিটেড একত্রিত হয়। এই একীভূতকরণের ফলে এয়ারটেল বাংলাদেশ লিমিটেড আইনগত বিলুপ্ত হয় এবং এয়ারটেল গ্রাহকরা রবি আজিয়াটা লিমিটেডের অধীনে পরিচালিত হতে শুরু করে। বাংলাদেশে এয়ারটেল গ্রাহকরা রবি আজিয়াটা লিমিটেডের নেটওয়ার্ক ব্যবহার করে থাকে।


== নেটওয়ার্ক বিস্তৃতি ==
সারাদেশে ২৩০৬ টি মোবাইল টাওয়ার রয়েছে রবির। এছাড়া অনান্য অপারেটরের সঙ্গে টাওয়ার শেয়ারিং মাধ্যমে রবি সারাদেশব্যাপী নেটওয়ার্ক সুবিধা দিচ্ছে। বর্তমানে রবির গ্রাহক সংখ্যা ৫ কোটি ৮৩ লাখ ৮০ হাজার।রবির মোট গ্রাহকের ৬০.৫% গ্রাহক  ৪জি সেবা ব্যাবহার করে।


=== আন্তর্জাতিক রোমিং বিস্তৃতি ===
রবি'র রয়েছে বিশ্বের ১৭০টি দেশের ৪০০ মোবাইল ফোন অপারেটরের সাথে রোমিং ব্যবস্থা। এটি বাংলাদেশে প্রথম জিপিআরএস ব্যবস্থা চালু করে। রবি প্রিপেইড ও পোস্টপেইড উভয় ধরনের রোমিং সেবা প্রদান করে।


== গ্রাহক নম্বর ==
রবি গ্রাহকদেরকে নিচের নিয়মে নম্বর প্রদান করে থাকেঃ

+৮৮০১৬
N১ N২ N৩ N৪ N৫ N৬ N৭ N৮
+৮৮০১৮
N১ N২ N৩ N৪ N৫ N৬ N৭ N৮
যেখানে
+৮৮০ বাংলাদেশের আন্তর্জাতিক কোড। (+৮৮০) ১৮  ও  ১৬  রবি গ্রাহকদের জন্য সরকারের নির্ধারিত কোড।  ৮ ডিজিটের N১ N২ N৩ N৪ N৫ N৬ N৭ N৮ হল গ্রাহকের নম্বর।


== আওতাধীন ব্র্যান্ড ও প্রতিষ্ঠানসমূহ ==
এক্সেনটেক পিএলসি হচ্ছে রবির মালিকনাধিন অঙ্গ প্রতিষ্ঠান যারা কর্পোরেট আইটি সেবা ও এন্টারপ্রাইজ প্রোডাক্ট বিক্রি করে যার মধ্যে উল্লেখযোগ্য হলো: ক্লাউড সেবা, ডাটা সেন্টার সেবা, কৃত্রিম বুদ্ধিমত্তা সেবা, সাইবার নিরাপত্তা সেবা, ব্লকচেইন সেবা। রেডডটডিজিটাল আইটি প্রতিষ্ঠান টি রবির অঙ্গ প্রতিষ্ঠান এবং এরা সফটওয়্যার সলিউশন, ডেটা সেন্টার সেবা, ওয়েবসাইট নির্মাণ সেবা দিয়ে থাকে। বিডিটিকেটস ডট কম হচ্ছে রবির আওতাধীন একটি ই-টিকেটিং সেবা প্রদান কারী প্রতিষ্ঠান। এয়ারটেল হচ্ছে রবির আওতাধীন একটি প্রোডাক্ট ব্র্যান্ড।


=== রবি ওয়াইফাই ===
রবি ওয়াইফাই হচ্ছে রবি আজিয়াটার আওতাধীন একটি ফিক্সড ওয়ারলেস ব্রডব্যান্ড ইন্টারনেট পরিসেবা প্রদানকারী ব্র্যান্ড। বিস্তারিত robiwifi.robi.com.bd


=== এয়ারটেল ===

এয়ারটেল হচ্ছে ভারতি এন্টারপ্রাইজ লিমিটেড অফ ইন্ডিয়া (ভারতী এয়ারটেল)-এর একটি টেলিযোগাযোগ ব্র্যান্ড যেটি বর্তমানে বাংলাদেশে রবি আজিয়াটা লিমিটেড দ্বারা পরিচালিত। ২০১৬ সালে রবি ও এয়ারটেল একীভুতকরনের পর থেকে এয়ারটেল রবি আজিয়াটা লিমিটেড দ্বারা পরিচালিত হচ্ছে। রবি এয়ারটেল একীভূতকরণের ফলে এয়ারটেল এর গ্রাহকেরা স্বয়ংক্রিয়ভাবে রবি নেটওয়ার্কে যুক্ত হন। রবি ও এয়ারটেল একীভূতকরণের শর্ত ছিলো রবি এয়ারটেল মিলিতভাবে রবি নামে চলবে এবং একীভূত হবার ২ বছরের মধ্যে এয়ারটেল নামটি বিলুপ্ত হবে, রবি ও এয়ারটেল উভয় গ্রাহক রবি নামে পরিচিত হবে। পাশাপাশি  ০১৬ নম্বর সিরিজ দিয়ে  নতুন সংযোগ প্রদান করতে পারবে না রবি আজিয়াটা লিমিটেড। বর্তমানে রবি আজিয়াটা লিমিটেড (এয়ারটেল) এর ০১৬ সিরিজের একাধিক ব্লক এর নতুন সংযোগ বিক্রি তে নিষেধাজ্ঞা রয়েছে।


== সমালোচনা ==
রবির ফেসবুক পাতায় বাংলাদেশের জাতীয় কবি কাজী নজরুল ইসলাম-কে নিয়ে একটি মানহানিকর পোস্ট দেয়া হয় যা ব্যাপক সমালোচিত হয়। তাছাড়া নজরুল এর গান ব্যাবহার করে রয়্যালটি না দেবার অভিযোগ উঠে।
রবি পরিচালিত ভিডিও স্ট্রিমিং প্লাটফর্মে অশ্লীল ভিডিও প্রচারের অভিযোগ উঠে রবির বিরুদ্ধে। ওয়েব সিরিজির নামে সেন্সরবিহীন অশ্লীল ভিডিও সামগ্রী প্রচারের অভিযোগে গ্রামীণফোন ও রবির কাছে ব্যাখা চেয়েছিল তথ্য মন্ত্রণালয়।


== আরও দেখুন ==
টেলিটক
বাংলালিংক
গ্রামীণফোন
বাংলাদেশ টেলিকমিউনিকেশন্স কোম্পানি লিমিটেড


== তথ্যসূত্র ==


== বহিঃসংযোগ ==
প্রাতিষ্ঠানিক ওয়েবসাইট