Spered en deus meur a dalvoudegezh, an darn anezho o vezañ liammet gant ur sustañs nann danvezel lakaet e-tal ar c'horf den hag ar materi. 

Implijet e vez alies e bed ar relijion evel er gristeniezh gant ar Spered Santel.
E bed ar Psikologiezh e vez implijet ar ger spered evit an doare da soñjal a vez gant Mab-Den.
Spered a c'hell bezañ implijet gant ar stumm spes pe tasmant (speretaerezh) pe c'hoazh ael (relijion).
E yezh ar pemdez e vez implijet ar ger spered evit diskrivañ ar fed da soñjal met ivez, evit diskrivañ donezhonoù prederiañ dreist-holl reoù fonnus, fentus pe reoù lemm


== Istor ar ger ==
Spered o tont eus ar ger latin spiritus (spiritus o vezañ awenet gant ar ger spirare; Brezhoneg: C'hwezhañ). Spered pe spiritus a zo ivez troidigezh ar ger gresianeg pneuma (gresianeg:πνεῦμα) hag ar ger hebraeg ruach deuet adal ruach ha-kodesh (Hebraeg: רוח הקודש; Brezhoneg: Spered Santel) a-wechoù skrivet ruaḥ ha-qodesh skrivet en Tanakh (Hebraeg: תנ״ך) Testamant Kozh pe Bibl ar yuzevien.


== Skouerioù implij ar ger ==


==== Kristeniezh ====
"En anv an Tad hag ar Mab hag ar Spered Santel (Glan) :
Evel-se bezet graet ! (Amen)"


==== Lennegezh vrezhon ====
Hervez lezennou ar vro, ar roue koz, pa ne veze ket a baotred, a veze red d'ezan ober tri goulenn ouz e zanvez mab-kaer, ha gwelet dre eno hag a-walc'h a furnez, a nerz kalon, a spered, a ijin a c'helle kaout an den yaouank a dlee beza fiziet etre e zaouarn eur verc'h garet ha stur pounner ar gouarnamant. — (Ivon Krog, Eur Zac'had Marvailhou, Buhez Breiz, Kemper, 1924, pajenn 10.
Poan e ra d'am spered kleved kaozeal anezañ ha soñjal ennañ. — (Jules Gros, Le Trésor du Breton parlé levrenn 2, 1970, pajenn 422.)


== Pennadoù karr ==
Spered Santel
Speredelezh
Ene


== Notennoù ha daveennoù ==