Ο Ραδιοφωνικός Σταθμός Καλαμάτας (ΕΡΤ Καλαμάτας) είναι ο τοπικός ραδιοφωνικός σταθμός της Καλαμάτας και του Νομού Μεσσηνίας και μία αυτονομημένη μονάδα της ΕΡΤ που ελέγχεται από την Ελληνική Ραδιοφωνία.


== Ιστορικό ==
Ξεκίνησε να εκπέμπει τον Σεπτέμβριο του 1986 στα μεσαία κύματα και στους 1600 χιλιόκυκλους. Το 1988 εντάχθηκε στην ΕΡΤ. Από τις 8 Φεβρουαρίου 1996 ως ΕΡΑ Καλαμάτας, εκπέμπει και στα FM με κέντρο εκπομπής το Πεταλίδι, αρχικά στους 105.4 MHz (παράλληλα μεταδιδόταν το Δεύτερο Πρόγραμμα το οποίο εκπέμπει στους 94.2 MHz), μέχρι το 2012 που μεταφέρθηκε στους 107.2 MHz. Από την 1η Ιουλίου 1998, η ΕΡΤ Καλαμάτας συνεργάζεται μαζί με την ΕΡΤ Τρίπολης δημιουργώντας το δίκτυο Πελοποννήσου της ΕΡΑ.
Μετά το κλείσιμο της ΕΡΤ στις 11 Ιουνίου 2013 από την Ελληνική Κυβέρνηση, διεκόπη η λειτουργία του μέχρι το 2014 όπου οι απολυμένοι εργαζόμενοι του ξεκίνησαν την επαναφορά του μέσω της ΕΡΤ Open, από τις 21 Μαρτίου μέσω διαδικτύου και από τον Μάιο μέσω FM.
Ωστόσο, στις 28 Απριλίου 2015 ψηφίστηκε από τη Βουλή ο νόμος για την επαναλειτουργία της ΕΡΤ, η οποία έγινε στις 11 Ιουνίου του 2015, δύο χρόνια μετά το μαύρο, κι έτσι έγινε η επανέναρξή της, με όλες σχεδόν τις δομές της, συμπεριλαμβανομένη και η ΕΡΑ Καλαμάτας αλλάζοντας το όνομά της σε ΕΡΤ Καλαμάτας.


== Παραπομπές ==


== Εξωτερικοί σύνδεσμοι ==
Ακούστε ζωντανά στο ERT Echo
Επίσημη ιστοσελίδα
Επίσημη ιστοσελίδα στο Facebook