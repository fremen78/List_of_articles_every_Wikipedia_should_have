Sowjetski zwjazk (tež Sowjetska, rusce Союз Советских Социалистических Республик/Sojus Sowjetskich Socialističeskich Republik,     wurjekowanje ? / i) běše centralistiski jednostronowy stat we wuchodnej Europje a sewjernej Aziji pod knjejstwom Komunistiskeje strony Sowjetskeho zwjazka (KSSZ).
Wón załoži so 30. decembra 1922 wot bolšewikow wokoło Wladimira Iljiča Lenina ze Sowjetskeje Ruskeje, Ukrainskeje SSR, Běłoruskeje SSR a Transkawkaskeje SSR a wobsteješe hač do decembra 1991. Hłowny naslědnik Sowjetskeho zwjazka je Zjednoćenstwo njewotwisnych statow. K dźensa njewotwisnym bywšim sowjetskim republikam słušeja nimo Ruskeje, Ukrainy a Běłoruskeje tež Estiska, Letiska a Litawska, Moldawska, Georgiska, Armenska a Azerbajdźan kaž tež Kazachstan, Uzbekistan, Turkmenistan, Tadźikistan a Kirgiska.
Jako jedna z dobyćerskich mocow Druheje swětoweje wójny, w kotrejž zhubi 27 milionow sowjetskich staćanow swoje žiwjenje, běše Sowjetski zwjazk jedyn z pjeć stajnych čłonow rady bjezstrašnosće Zjednoćenych narodow (UNO). W Zymnej wójnje běše wón nimo Zjednoćenych statow jedna z dweju supermocow.
Po poražce Němskeje w Druhej swětowej wójnje bě Sowjetski zwjazk jedna ze štyrjoch wobsadźenskich mocow a wukonješe kontrolu nad Sowjetskim wobsadźenskim pasmom, pozdźišej NDR.


== Wotkaz ==