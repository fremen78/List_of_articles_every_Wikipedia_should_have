Մկրտիչ Ալեքսանի Արզումանյան (օգոստոսի 10, 1976(1976-08-10), Լենինական, Հայկական ԽՍՀ, ԽՍՀՄ), հայ դերասան, հումորիստ, շոումեն, սցենարիստ, պրոդյուսեր։ ՀՀ վաստակավոր արտիստ (2017):


== Կենսագրություն ==
Ծնվել է 1976 թվականի օգոստոսի 10-ին Գյումրի (նախկինում Լենինական) քաղաքում։ Ամուսնացած է, ունի երկու երեխա՝ աղջիկ, տղա։
Սովորել է Գյումրու Կրուպսկայայի անվան թիվ 23 ռուսական դպրոցում, այնուհետև երկրաշարժից հետո տեղափոխվել է թիվ 14 դպրոց։ Ունի ռուսական կրթություն։ 1993 թվականին ընդունվել է Հայաստանի պետական ճարտարագիտական համալսարան (Գյումրու մասնաճյուղ)։ Համալսարանում սովորելու տարիներին՝ երրորդ կուրսից ընդգրկվել է ՀՊՃՀ Գյումրու մասնաճյուղի ՈՒՀԱ թիմում, որից հետո էլ ձևավորվել է «Նոր ալիք» ՈւՀԱ-ի խումբը։ Թիմերի լավագույն խաղացողների հիման վրա կազմավորվեց «Армянский проект» ՈՒՀԱ-ի թիմը՝ Հայաստանի ՈՒՀԱ-ի հավաքականը։ Աշխատել է որպես դերասան, հեռուստահաղորդավար, սցենարիստ, պրոդյուսեր, ռեժիսոր։


== Ֆիլմագրություն ==
Նկարահանվել է 10-ից ավելի ֆիլմերում և հեռուստանախագծերում։ Հեռուստատեսային առաջին հաղորդումը, որում նկարահանվել է, եղել է «Շարմ» ընկերության «220 վոլտ» հումորային նախագիծը, որին հաջորդել է «Մութ Պատմություն» նախագիծը։ 2003 թվականից սկսել է նկարահանվել «Կարգին հաղորդում» հումորային նախագծում, որին հաջորդել է «Կարգին սերիալ»-ը, որտեղ մարմնավորել է Ադիկի կերպարը։ Այն տևել է 6 եթերաշրջան։ 2013 թվականից սկսել է նկարահանվել «Տնփեսա» սիթքոմում այն տևել է 4 եթերաշրջան։ 2017 թվականին նկարահանվել է «Ֆուլ հաուս» սիթքոմի 7-րդ եթերաշրջանում։ Առաջին ֆիլմը, որտեղ նկարահանվել է «Մեր բակը»-ն է։ Մյուս ֆիլմերից են «Մեր բակը 2», «Ալաբալանիցա», «Քայլ ձիով», «Հյուսիս-հարավ», «Дед 005», «Փախի՛ր կամ ամուսնացի՛ր», Գործակալ 044 և այլն։ Նկարահանվել է նաև «Վայլուր», «Թույն կասետ», «Ուրիշ կասետ» նախագծերում։


=== Ֆիլմեր ===


=== Մուլտֆիլմեր ===


== Հեռուստանախագծեր ==


== Թատերական ներկայացումներ ==


=== Սցենարիստ ===


== Երաժշտական նախագծեր ==


== Նշումներ ==


== Ծանոթագրություններ ==


== Արտաքին հղումներ ==
Էջը IMDb կայքում
Մկրտիչ Արզումանյանը kinopoisk.ru կայքում