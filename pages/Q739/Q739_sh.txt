Republika Kolumbija je država u severozapadnoj Južnoj Americi. Na severu i severozapadu izlazi na Karipsko more, na istoku se graniči sa Venecuelom i Brazilom, na jugu sa Ekvadorom i Peruom, a na zapadu sa Panamom. Na zapadu takođe izlazi na Veliki tihi okean. Glavni grad Kolumbije je Bogota.
Površina Kolumbije je 1.138.914 km2, a po proceni iz 1995. godine, broj stanovnika je negde oko 44.531.400. Glavni grad je Bogota (oko 5.000.000 stanovnika). Gustina naseljenosti iznosi 36 stanovnika po km2.
U svoje današnje granice Kolumbija je dospela otcepljenjem Venecuele i Ekvadora 1830. godine i Paname 1903. godine. Uprkos velikim teritorijalnim gubicima ona se danas nalazi na trećem mestu po broju stanovnika i na četvrtom mestu po veličini svoje zemlje u Južnoj Americi.
Odlikuje se velikom rasnom izmešanošću stanovništva kao i velikim brojem nepismenog odraslog stanovništva. 850 000 kolumbijskih državljana govori nekim od indijanskih jezika kao materinskim, a najrasprostranjeniji je guahibo (23 006).
Kolumbija je unitarna republika. Sačinjena je od 31 administrativne celine (22 regiona, 4 intendensije i glavni grad).
Moneta je kolumbijski peso i iznosi 100 santavosa.
Sve grane privrede zadovoljavaju potrebe domaćeg stanovništva ali zbog loših saobraćajnih uslova, loših imovinskih odnosa i primitivnoh sredstava za prizvodnju onemogućen je brži razvoj. Dodatni problem predstavlja i građanski rat između različitih ljevičarskih gerilskih pokreta, desničarskih paravojnih formacija i vlade, u kome važnu ulogu ima i trgovina kokainom.


== Reljef ==
U zapadnom delu Kolumbije reljef je planinski. Andi se ovde dele na: Zapadne, Središnje i Istočne Kordiljere. Najviši vrh Kolumbije je Piko Kristobal Kolon na 5.800 m.
Andi zatvaraju Kolumbiju duž čitave njene pacifičke obale. Tu nema ni jedne rečne doline, tektonske udoline ili bilo kakvog ulegnuća koje bi omogućavalo komuniciranje između spoljnih pacifičkih i unutrašnjih kontinentalnih uticaja.
Na istoku i jugu prostire se ogromna nizija u basenima Orinoka i levih pritoka Amazona.
U primorju oba okeana nalaze se uske ravnice.
Departmani i njihovi glavni gradovi su:

Amazonas (Leticia)
Antioqui (Medellín)
Arauca (Arauca)
Atlantico (Barranquilla)
Bolívar (Cartagena)
Boyacá (Tunja)
Caldas (Manizales)
Caquetá (Florencia)
Casanare (Yopal)
Cauca (Popayán)
Cesar (Valledupar)
Chocó (Quibdó)
Córdoba (Montería)
Cundinamarca (Bogota)
Guainía (Inírida)
La Guajira (Ríohacha)
Guaviare (San José del Guaviare)

Huila (Neiva)
Magdalena (Santa Marta)
Meta (Villavicencio)
Nariño (Pasto)
Norte de Santander (Cúcuta)
Putumayo (Mocoa)
Quindío (Armenia)
Risaralda (Pereira)
San Andrés and Providencia (San Andrés)
Santander (Bucaramanga)
Sucre (Sincelejo)
Tolima (Ibagué)
Valle del Cauca (Cali)
Vaupés (Mitú)
Vichada (Puerto Carreño)


== Gradovi ==
Popis gradova u Kolumbiji


== Izvori ==


== Eksterni linkovi ==