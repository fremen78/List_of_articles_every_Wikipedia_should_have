A Republica de Colombia ye un estau que se troba a lo nordueste d'America d'o Sud, con costas en l'oceano Atlantico y l'oceano Pacifico. Conta debez con churisdicción sobre un tramo d'o río Amazonas en o clamato trapecio amazonico, per o que tamién li dicen a Patria de tres mars.
Colombia amuga per l'este con Venezuela, per o sudeste con Brasil, per o sud con Perú y Ecuador, y per l'ueste con Panamá.


== Etimolochía d'o nombre ==
O nombre de Colombia ye derivato d'o de Cristofo Colombo, en latín Christophorus Columbus.


== Historia ==


== Politica ==

Colombia ye un Estau Social de Dreito, una republica an o poder executivo domina la estructura de gubierno. O president, esleyiu con o vicepresident per medio d'una votación popular directa ta un periodo de cuatre anyos, exerce debez como chefe d'estau y chefe de gubierno.
O Parlamento bicameral de Colombia ye o Congreso y ye composato per o Senado (102 cadieras en cercunscripción nacional) y a Cámara de Representantes (166 cadieras con cercunscripción rechional proporcional a la población de cada departamento y o districto capital. Cinco d'ixas cadieras perteneixen a sectors minoritarios, como los indichenas, os afrocolombianos, y os colombianos en tierras foranas). Os miembros d'as dos cambras son esleitos per medio de votación popular ta cumplir un periodo de cuatre anyos.
O sistema chudicial colombiano ha experimentato reformas significativas en os anyos 1990. Existe a Corte Constitucional (encargata de veilar per o respeto ta la Constitución), a Corte Suprema de Justicia (zaguer instancia ta afers civils y penals), y o Consejo de Estado (maximo tribunal contencioso administrativo).


== Organización politico-administrativa ==
A Republica de Colombia ye dividida politicament y administrativa en 32 departamentos y 1 districto capital (que pende administrativament d'o departamento de Cundinamarca).


== Rechions cheograficas naturals y culturals de Colombia ==

Os departamentos colombianos se troban agrupatos en as siguients rechions cheograficas naturals y culturals:

Amazonica
Andina
Costa Norte
Costa Pacifica
Insular
Orinoquía
A rechión andina ye a que concentra la mayoría d'a población colombiana, y s'estalla devez en: Rechión Cundiboyacense, Rechión Paisa, Rechión Santandereana y Rechión d'o Tolima Grande.


== Cheografía ==

Os Andes mandan a metat occidental de Colombia, y se trestallan en tres grans sarrallons: l'Occidental, o Central y l'Oriental. D'entre os sarrallons, os ríos Magdalena y Cauca fluyen enta las planas baixas a lo largo d'a costa caribenya. En os cobaltos d'os sarrallons se troban volcans, belluns encara activos de cabo cuan. O punto mas alto ye o Pico Cristóbal Colón, en a Sierra Nevada de Santa Marta, con una altaria de 5.775 metros per sobre o livel d'a mar.
A francha oriental se caracteriza per tierras planas y baixas, a ormino con una arborización bien preta y muitos ríos, como lo Putumayo, o Yapura, o Meta y o Guaviare, que fluyen ta l'Orinoco u l'Amazonas. Colombia tamién conta con bellas islas chiquetas en os oceanos Atlantico y Pacifico.
O clima local ye calient per tot en as dos costas y en as planas orientals, mientres que as sarras y as tierras altas pueden estar muito mas fridas.


=== Diez ciudaz mas importants ===
As diez ciudaz mas importants son:


== Economía ==

O Producto Interior Bruto (PIB) de Colombia ta l'anyo 2006 estió alto u baixo de 371 billons de pesos ($371.653.000.000.000,00), uns 190 mil millons de dólars (USD 190.900.000.000,oo). A distribución per actividat economica estió: 13,9% agricultura, 30,3% industria y 55,8% servicios.
Ta 1999, a economía de Colombia rechistró lo suyo primer creiximiento negativo dende os anyos 1930, crebando un record de creiximiento sostenito superior a lo d'atras economías d'a rechión.
O gubierno (2002-2006) concaraba retos economicos, como reformar o sistema de pensions y achiquir o index de desemplego.
Colombia perteneix a la Comunidat Andina de Nacions y a lo G-3.


== Demografía ==

A diversidat etnica en Colombia ye resultato d'a mezcla d'amerindios indichenas, colonos espanyols y esclavos africanos, dando una población que abraca mestizos (48%), blancos (30%), mulatos (14%), negros (4%) y a los zambos u negro-amerindios (3%). Con tot, as proporcions d'os diferents grupos etnicos varían prou seguntes a rechión. Hue, nomás que un 1% d'os colombianos puet identificar-se como amerindio si se prene como base a luenga. Existe tamién una minoría d'inmigranis arabes, chodigos, chinos, de países europeus como Italia, Reino Uniu u Alemanya, d'os Estaus Unius y d'atros países latinoamericanos (Ecuador, Archentina, Chile y as Antillas, especialment).
Colombia ye o tercer estato mas poblato de l'America latina, dimpués de Brasil y Mexico. A población urbana creixió dica un 74% ta 1994. Trenta ciudaz contan con mas de 100.000 habitants. Os nueu departamentos d'as tierras planas de l'Orient (54% d'a superficie total) tienen menos d'o 3% d'a población y una densidat de población de menos d'una persona per kilometro cuadrato.


== Relichión ==
A relichión que predomina en Colombia ye a catolica (82%), anque parti d'a población no la practica. L'atro 18% perteneix a d'atras confesions relichiosas, totas ellas minoritarias: protestants (y sectas d'orichen protestant), sectas d'orichen budista y taoísta, musulmans, chodigos, relichions naturals, etc.


== Cultura ==


=== Luengas de Colombia ===


=== Musica de Colombia ===


=== Gastronomía de Colombia ===

A bandeja paisa u bandeja de arriero (en aragonés "servilla paisa" u "servilla de trachinero"), ye un conoixito plato tradicional d'a cocina de Colombia, d'a rechión paisa.


=== Esporte en Colombia ===


=== Fiestas de Colombia ===


=== Días festivos ===


== Referencias ==


== Vinclos externos ==
Portalada oficial d'o Gubierno colombiano .
Pachina web oficial d'a Presidencia d'a Republica  .
Centro de medios independients de Colombia.