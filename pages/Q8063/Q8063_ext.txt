En geología se le denomina roca a cá unu los diversus materialis sólidus, formaus por cristalis o granus d'unu o más mineralis, de qu'está hecha la parte sólida la Tierra y otrus cuerpus planetarius. En la Tierra el mantu y la corteza están hechus de roca. El estudiu las rocas se denomina petrología.
Las rocas se forman por procesus diversus (procesus petrogenéticus), según un ciclu cerrau, llamau ciclu litológicu o ciclu las rocas, en el cual puein intervenil inclusu seris vivus.
Las rocas están constituías, en general, por mezclas heterogéneas de diversus materialis homogéneus y cristalinus, es izil, mineralis. Las rocas poliminerálicas están formaás por granus o cristalis de varias especis mineralógicas y las rocas monominerálicas están constituías por granus o cristalis d'un solu mineral. Las rocas s'estilan ser materialis durus, peru tamién puein sel blandas, com'ocurri en el casu las rocas arcillosas o las arenosas.
En la composición d'una roca puein diferencialsi dos categorías de mineralis:

Mineralis esencialis o mineralis formaores de roca — Son los mineralis que caracterizan la composición d'una determiná roca, los más abundantis en ella. Por ejemplu, el granitu siempri contieni cuarzu, feldespatu y mica. La mayor parti del volumin terrestri está formau por un númeru mu limitau de mineralis.
Mineralis accesorius — Son mineralis qu'aparecin en pequeña proporción (menus del 5 % del volumin total la roca) y qu'en argunus casus puein estal ausentis sin que cambin sustancialmenti las características la roca de la que puedin formal parti. Por ejemplu, el granitu puei contenel zircón y apatitu. Manqui los mineralis acesorius contribuyin una mijina a las propiedáis hundamentalis la roca, puein sel mu característicus e importantis pala su identificación, afectandu a propiedáis comu'l colol.


== Guípesi tamién ==
Geología
Geomorfología
Mineralogía
Piedra


== Referéncias ==


== Atijus ==
 En Commons ai conteníu multimedia sobre Roca.
Atlas de rocas, clasificación e imágenis.