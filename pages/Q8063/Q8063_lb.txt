Gestengs ass eng fest Verbindung vu Mineraler déi an der Natur virkënnt.


== Sedimentgestengs ==
Ofgelagert Sedimenter gi mat der Zäit zu festem Gestengs, dëse Prozess heescht Diagenes. Et kann een ënnerscheeden tëscht 

Haardem a waasserduerchlässegem Sedimentgestengs, z. B. Sandsteen
Mëllem a waasseronduerchlässegem Sedimentgestengs, z. B. Leem, Mergel


== Magmatescht Gestengs ==
Magmatescht Gestengs (Magmatitten) entsteet duerch Erstarre vu Magma, jee nodeem wéi dat geschitt ënnerscheet een tëscht 

plutoneschem Gestengs (Plutonitten): de Magma erstarrt lues (net am Waasser an net un der Loft), et entsti grouss Kristaller. Beispill: Granit.
a vulkaneschem Gestengs: de Magma trëtt als Lava un d'Äerduerwerfläch an erstarrt séier an der Loft oder am Waasser, sou entsti just kleng Kristaller. Beispill: Basalt.


== Metamorpht Gestengs ==
Souwuel Sedimenter wéi och magmatescht Gestengs kënnen duerch héijen Drock an Temperatur ëmgewandelt ginn, z. B. bei der Verschiibung vu Kontinentalplacken. Jee no Ausgangsgestengs, Drock an Temperaturkonditiounen entsti verschidden Zorte metamorpht Gestengs. Beispiller vu Metamorphosen:

Sandsteen → Quarzit
Leem → Schifer
Granit → Gneis


== Um Spaweck ==