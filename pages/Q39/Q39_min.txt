Swiss atau sacaro rasmi Konfederasi Swiss adolah nagara takuruang daratan nan talatak di Eropa barat-tangah. Nagara jo laweh 41.285 kilometer persegi ko  babatehan jo Itali di selatan, Parancih di barat, Jerman di utara, sarato Austria jo Liechtenstein di timur. Sacaro rasmi, nagara ko indak punyo ibu kota, namun sacaro de facto ibu kotanyo Bern.
Politik Swiss balansuang dalam karangko nagara federal jo demokrasi lansuang. Pamarentahannyo dipacik dek Dewan Federal nan tadiri dari tujuah anggota nan dipiliah dek Majelis Federal. Badan legislatif dipacik dek Majelis Federal nan tadiri dari Dewan Nasional jo Dewan Nagara. Paradilan basifat independen dari eksekutif jo legislatif. Manuruik indeks Demokrasi V-Dem, Swiss pado tahun 2023 marupokan nagara demokrasi paliang parsipatif di dunia.
Pado tahun 2023, panduduaknyo dipakiroan sabanyak 9 juta jiwa, naiak dari tahun 2019 nan bajumlah 8,57 juta jiwa. Manuruik World Factbook, kalompok etnisnyo iolah urang Swiss 69,2%, Jerman 4,2%, Itali 3,2%, Portugih 2,5%, Parancih 2,1%, Kosovo 1,1%, Turki 1%, lainnyo 16,7%. Sabagian gadang panduduaknyo marupokan panganuik agamo Kristen.


== Rujuakan ==