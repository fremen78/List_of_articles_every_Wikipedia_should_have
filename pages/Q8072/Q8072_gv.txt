She brishey ayns scroig phlanaid, lheid as y Dowan, ta lhiggey da leavey, leoie volcaanagh, gassyn as stoo elley roshtyn dys eaghtyr y phlanaid shen voish cree yn phlanaid ny shamyr er lheh (m.s. shamyr vagmey) eh volcaan.
Ta scroig y Dowan goll er rheynn magh ayns 17 plaityn tectonagh ta snaue er jastan bog çheh t'er enney myr brat. Myr shen, ta'n chooid smoo jeh volcaanyn y Dowan ry-gheddyn raad ta ny plaityn shen scarrey voish ny çheet ry-cheilley. Myr sampleyr, ta volcaanyn ry-gheddyn ec dreeyminyn mean-cheayin, lheid as y Dreeym yn Atlantagh Veanagh, raad ta ny plaityn scarrey veih my cheilley. Ta volcaanyn elley ry-gheddyn ayns buill raad ta ny plaityn çheet ry-cheilley, lheid as Fainney Ailey yn Cheayn Sheealtagh.