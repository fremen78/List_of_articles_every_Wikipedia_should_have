Koyo volkanik, koyo ke tede magma esta û miyanê xo ra adıri varneno û veceno teber, nameyê ê koyiyo. Asayışê koyê volkaniki zey koniyo, bınê cı herayo, serê cı tengo û kışta veri ra zey hirêkınari aseno. Dınya sero xeylê koyê volkaniki estê. Enê cayan rê warê volkanik estê.
Ewro dınya sero zafêrê koyanê volkanikan peysay, yanê adıri nêvecenê. Fizyolociya koyanê volkanikan zi game be game yena pêra. Enê gaman de elementê radyoaktifi yewbini ra bırriyenê a, benê cêra û tiya zaf beno germ, germiya berze veciyena miyan. Gamê bınêni de basinco berz esto, coka saleki tiya nêhaliyenê (nêvileyşenê), zey aniya vındenê. Enê saleki zaf germê û koyi miyan de cayanê teniki ra veciyenê teber.