سووتاندنی بارەگای پارتی دیموکراتی کوردستان لە بەغدا، ھێرشێکە کە لە ١٧ی تشرینی یەکەمی ٢٠٢٠، بۆ سەر بارەگای لقی پێنجی پارتی دیموکراتی کوردستان لە ناوچەی کەرادە لە بەغدا لە لایەن گرووپە لایەنگرە ئێرانییەکانی ناو حەشدی شەعبی ڕوویدا، دوابەدوای لێدوانەکانی سیاسەتوانی کورد ھۆشیار زێباری بوو، کە بە بێڕێزی دانرا بۆ میلیشیای ھێزەکانی حەشدی شەعبی دادەنرا، خۆپیشاندەران شتەکانی نێو بارەگاکەیان شکاند و ئاگریان تێبەردا.


== ھۆکارەکان ==
لە چاوپێکەوتنێکی تەلەڤیزیۆنیدا کە لە کەناڵی ئەلحورەی حکوومەتی ئەمەریکا بە زمانی عەرەبی لە بەرنامەی پایتەختی بڕیار (عاصمة القرار) ئەنجامی داوە، ھۆشیار زێباری سیاسەتوانی کورد و وەزیری پێشووی دەرەوەی عێراق داوای کرد، ناوچەی سەوز (کە زۆربەی بارەگاکانی حکوومەتی عێراقی تێدا ھەڵکەوتووە، جگە لە باڵیۆزخانەی ویلایەتە یەکگرتووەکانی ئەمریکا و باڵیۆزخانەی شانشینی یەکگرتوو) لە توخمەکانی میلیشیاکانی ھێزەکانی حەشدی شەعبی و ئاسایشی ڕێگای نێوان ناوچەی سەوز و فڕۆکەخانەی نێونەتەوەییی بەغدا ھەبێت. ھەروەھا ھۆشیار زێباری داوای کرد گۆڕانکاری لە دامەزراوەکانی حەشدی شەعبیدا بکرێت و بە ھێزێکی دەرچوو لە یاسای عێراقی دەزانێت.


== خۆپیشاندانەکان ==
ڕۆژی شەممە ١٧ی تشرینی یەکەم، سەدان کەس لە خۆپیشاندەران و لایەنگرانی حەشدی شەعبی ڕوویان لە بارەگای پارتی دیموکراتی کوردستان کرد لە بەغدا. بارەگای حیزبەکە ھێرشی کرایە سەر و ھەموو شتەکانی نێو بارەگاکە سووتێنرا، ھەروەھا خۆپیشاندەران ئاڵای کوردستانیان سووتاند، و خۆپیشاندەران وێنەی قاسم سولەیمانی فەرماندەی پێشووی سوپای پاسداران و جێگری بەرپرسی ھێزەکانی حەشدی شەعبی ئەبوو مەھدی موھەندیسیان بەرزکردەوە، کە لە سەرەتای مانگی کانوونی دووەمی ساڵی ٢٠٢٠ لە ھێرشێکی ئاسمانی ئەمریکیدا کوژران. لە ئەنجامی ئەوەش مستەفا کازمی، سەرۆک وەزیرانی عێراق لەو کاتەدا جەواد دەراجی سەرۆکی ھێزەکانی پاراستنی یاسای دەرکرد چونکە ھێزەکانی نەیانتوانی ڕووبەڕووبووی خۆپیشاندەران ببنەوە


== سەرچاوەکان ==

دەروازەی عێراق
دەروازەی کوردستان
دەروازەی دەیەی ٢٠٢٠
دەروازەی ئێران
دەروازەی سیاسەت