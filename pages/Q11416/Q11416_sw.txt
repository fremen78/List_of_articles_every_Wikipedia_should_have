Kamari (kutoka Kiarabu) ni mchezo wa bahati nasibu unaohusisha pesa au kitu kingine chenye thamani kama tuzo kwa mshindi. Tuzo hilo la kubahatisha ndio lengo la mchezo.
Michezo ya kamari imekuwa biashara kubwa kimataifa, ikiwa na bajeti ya dola bilioni 335 mwaka 2009. Umaarufu wa michezo, kama vile soka, na teknolojia mpya vimefanya kamari kuenea duniani kwa kasi kubwa.
Sheria za nchi zinatofautiana kuhusu uhalali wake. 
Hata maadili ya dini yanatofautiana. Kwa mfano dini ya Uislamu inakataza kabisa moja kwa moja uchezaji wa kamari 


== Matokeo hasi ==
Tatizo mojawapo kubwa ni kwamba wanaoshiriki michezo hiyo wanahitaji au kutamani sana utajiri, hivyo wakishindwa wanaweza kushawishika kucheza tena na tena hadi kufilisika. Baadhi ya wachezaji wa michezo hii hufikia hata kupata matatizo au ugonjwa wa akili. Kuna tiba za aina mbalimbali za kuwasaidia watu wanaoshindwa kuwa na uamuzi wa kuacha michezo hii kutokana na uraibu. 
Kamari yenye matatizo ina dalili nyingi. Wachezaji kamari mara nyingi hucheza tena ili kujaribu kushinda pesa ambazo wamepoteza, na wengine hucheza kamari ili kupunguza hisia za kukosa msaada na za wasiwasi.
Nchini Uingereza, Mamlaka ya Viwango vya Matangazo imekemea kampuni kadhaa za kubashiri kwa matangazo yaliyofichwa kama makala za habari zikidai uongo kwamba mtu fulani alikuwa amelipa madeni na gharama za matibabu kwa kucheza kamari mtandaoni. Kampuni hizo zinakabiliwa na faini zinazowezekana.
Utafiti wa mwaka 2020 katika nchi 32 uligundua kwamba, kadri shughuli za kamari zilivyo nyingi katika nchi fulani, ndivyo bei za soko la hisa la nchi hiyo zinavyokuwa tete zaidi.


== Tanbihi ==


== Viungo vya nje ==

Gambling sites katika Open Directory Project
Center for Gaming Research - at University of Nevada, Las Vegas
Institute for the Study of Gambling and Commercial Gaming at the University of Nevada, Reno