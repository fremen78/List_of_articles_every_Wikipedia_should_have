Li trimlaedje ou biytaedje, c' est l' djouwaedje a des djeus po des liårds.


== Egzimpes di trimlaedjes ==
Metans : des cwårdjeus, sacwants djeus d' dicåce (tirlibibi), les djeus d' cazino, les wadjeures so les coûsses di tchvås ou les matchs di fotbale.
Sacwants livreyes vidèt totes sôres di djeus d' lotreye. Gn a eto des vindeus pormoennant ki saynut d' vinde des biyets d' lotreye.
Les djeus d' trimlaedjes sont foirt corants so les fis.


== Djudjmint des rlidjons sol trimlaedje ==

Li trimlaedje est veyou evi des rlidjons, ca i rwene sovint les trimleus. Kibén did zels n' ont i nén trimlé tos leus béns evoye !


== Dins les belès-letes e walon ==
Dins on tecse del coirnêye «Avå les voyes», På-Hinri Tomsin djåze do trimleu:

Adon, li trimleu djowe al lotreye : troes cwate feyes li samwinne, i tape des limeros, fwait des croes, rimplixh des vudes, grete totes sôres di biyets. Tant ki çoula lyi pout rapoirter, i n' louke nén a vint-z uros. Po wangnî, dji wadje k' i sereut presse a rniyî  ses parints et si oneur tot a ene feye.


== Sicrijheu e walon k' a bouté dins des djeus d' trimlaedje ==
Émile Robin a cmincî come croupî e cazino d' Nameur. Adonpwis, il a fwait l' minme mestî e l' Itåleye, pu e l' Libeye do tins do colnijhaedje itålyin.


== Sourdants ==