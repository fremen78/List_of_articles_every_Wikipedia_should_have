Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Gokke, e gelöksspeel of e kansspeel is 'n speeltuup wobie 't toeval bepaoltj of 'ne speler 'ne bepaoldje pries wintj.
Gokke kan me neet op 'n tactische meneer winne. 't Höbbe van "gelök" speeltj daoveur de dominante rol. Väöl kansspeler zeen gegróndj op 't raoje van 't juuste getaal of 'n kómbinaasje van getale die op e bepaoldj memènt waere getróch. Zoea speel neump me 'n laoterie.
Bie e speel wobie d'n deilnummer zelf eint of mieëder nómmers kuus zónger drek kóntraol te höbben of emes anges detzelvendje nómmer of dezelvendje nómmers haet gekaoze mót 'ne pries in 't veurkómmendj geval sómtieds waere gedeildj. Zelfs binnen ei kansspeel geldj dit sómtieds veur e deil vanne prieze waal en veur 'n anger deil neet.
Bie e commercieel kansspeel is de verwachtingswaerd vanne wins veure speler kleinder es d'n inzat. Wen me zoea kansspeel toch aantrèkkelik vindj, sprèk me waal van risico-preferentie. Waal is 't maximaal verluus döks van teveur dudelik: 't bedraag vannen inzat. Ouch is 't maximaal verluus döks klein vergeleke mitte maximaal wins.


== Zuuch ouch ==
Gokverslaving