Hasard (også veddemål, hasardspill, gambling, lykkespill, vågespill eller sjansespill) er spill om penger eller lignende, der tilfeldigheter og flaks i større grad enn ferdigheter avgjør utfallet. De fleste spill hvor det spilles om penger spilles det slik at spillerne satser et bestemt beløp til en pott for å kunne være med å spille og får utbetalt etter om man vinner eller ikke. Ordet «hasard» stammer fra arabisk, og betød opprinnelig «terningen». Dette er også utgangspunktet for spillet hasard, som er et terningspill.
Typiske former for hasard er hesteløp, kortspill og spilleautomater.
Språklig brukes «hasard» eller «hasardspill» om situasjoner med svært høy risiko, ofte der både eget og andres liv settes i fare.


== Norge ==
I Norge er lovverket restriktivt til pengespill og i dag har Norsk Tipping på Hamar statlig nasjonalt monopol på flere former for denne typen spill. I tillegg står bookmakere for ulike former for pengespill.
Med økt tilgjengelighet til online hasardspill har hasardindustrien i Norge opplevd betydelig vekst. Dette har ført til økt popularitet blant befolkningen. I henhold til en rapport fra Lotteri- og stiftelsestilsynet, har det norske hasardmarkedet hatt en årlig vekstrate på over 20% fra 2011 til 2021 og forventes å fortsette å vokse i kommende år.
For å regulere denne veksten har norske myndigheter innført strengere reguleringer og krav til lisensiering. Dette inkluderer krav om lisenser for spillselskaper som opererer i Norge. Ifølge Norsk Tipping, som har hatt et nasjonalt monopol på visse former for hasardspill, har reguleringen bidratt til å sikre ansvarlig spilling og beskytte forbrukerne.
Den teknologiske transformasjonen har også hatt en betydelig innvirkning på hasardindustrien. Mobilapper, online casino og direktesendinger har gjort det enklere for spillere å delta.


== Noen pengespill ==
Baccarat
Backgammon
Bingo
Blackjack
Keno
Lotto
Poker
Rulett
Tipping
Totalisator


== Bilder ==

		
			
			
		
		
			
			
		
		
			
			
		


== Referanser ==