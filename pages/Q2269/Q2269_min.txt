Revolusi Industri marupoan periode antaro taun 1760-1850 sangkek tajadinyo parubahan sacaro gadang-gadangan di bidang pertanian, manufaktur, pertambangan, transportasi, jo teknologi, sarato mamiliki dampak nan mandalam tahadok kondisi sosial, ekonomi, jo budayo di dunia. Revolusi Industri dimulai dari Britania Raya alah itu menyebar ka saluruah Eropa Barat, Amerika Utara, Japang, dan menyebar ka saluruah dunia.
Revolusi Industri manandoi tajadinyo titiak baliak dalam sijarah dunia, ampiang satiok aspek kehidupan sahari-hari dipangaruahi del Revolusi Industri, khususnyo dalam hal paningkekan patumbuhan panduduak jo pandapatan rato-rato nan bakalanjutan jo alun pernah tajadi sabalunnyo. Salamo duo abaik sasudah Revolusi Industri, rato-rato pandapekan perkapita nagaro-nagaro di dunia maningkek labiah dari anam kali lipek. Takah nan dinyatoan dek pamanang Hadiah Nobel, Robert Emerson Lucas, bahasonyo: "Untuak patamo kalinyo dalam sijarah, standar hidiuk rakyat biaso mangalami patumbuhan nan bakalanjutan. Parilaku ekonomi nan takah iko indak parnah tajadi sabalunnyo".
Inggris maagih landasan hukum jo budayo nan mamungkinkan paro pangusaho untuak marintis tajadinyo Revolusi Industri. Faktor kunci nan turut mandukuang tajadinyo Revolusi Industri antaro lain: (1) Maso padamaian jo stabilitas nan diikuti jo panyatuan Inggris jo Skotlandia, (2) indak ado hambatan dalam padagangan antaro Inggris  Skotlandia, (3) aturan hukum (menghormati kesucian kontrak), (4) sistem hukum nan sederhana nan mamungkinkan pambentukan saham gabuangan perusahaan (korporasi), jo (4) adonyo pasa bebas (kapitalisme).
Revolusi Industri dimulai pado akhia abaik ka-18, sangkek tajadinyo paralihan dalam panggunoan tanago karajo di Inggris nan sabalunnyo manggunoan tanago hewan jo manusia, nan kamudian digantian dek panggunoan mesin nan berbasis manufaktur. Periode awal dimulai jo dilakukannyo mekanisasi tahadok industri tekstil, pangembangan teknik pembuatan besi jo peningkatan panggunoan batubara. Ekspansi padagangan turuik dikambangkan jo dibangunnyo terusan, perbaikan jalan raya, Jo rel kareta api. Adonyo paralihan dari perekonomian nan berbasis partanian ka parekonomian nan berbasis manufaktur manyebabkan tajadinyo papindahan panduduk gadang-gadangan dari desa ka kota, nan padao akhianyo manyababkan mambangkaknyo populasi di kota-kota gadang di Inggris.
Awal mulo Revolusi Industri indak jaleh, tetapi T.S. Ashton manulisnyo kiro-kiro 1760-1830. Indak ado titiak pamisah jo Revolusi Industri II pado sakitar taun 1850, katika kemajuan teknologi dan ekonomi mandapekan momentum jo pakambangan  kapal tenaga-uap, rel, dan kudian di akhir abaik tasabuik pakambangan  mesin pembakaran dalam dan pakambangan  pembangkit tenaga listrik.
Faktor nan melatarbelakangi tajadinyo Revolusi Industri adaloh tajadinyo revolusi ilimu pangatahuan pado abaik ka-16 jo muncuanyo paro ilmuwan takah Francis Bacon, RenÃ© Descartes, Galileo Galilei sarato adonya pangambangan riset jo panalitian sarato pandirian limbago riset takah The Royal Improving Knowledge, The Royal Society of England, jo The French Academy of Science. Adopulo faktor dari dalam takah katahanan politik dalam negeri, pakambangan kagiatan wiraswasta, jajahan Inggris nan lueh jo kayo akan sumber daya alam.