An Hweldro Dhiwysyansek o oos pan hwyris chanj dhe argerdhow askorra nowydh yn Kernow, an remenant a Vreten Veur, Europa brastirek hag an Statys Unys dres an spys a c.1760 bys yn 1820â€“1840. An tremenans ma a synsas ynno mos a fordhow ober askorra dre leuv dhe jynnys, argerdhow nowydh rag askorra horn ha kymygow, moy a dhevnydh a nerth ethen ha dowr, displegyans jynndoulys ha sordyans an kevreyth a weythvaow jynegys. An kevradh askorra a voghhas yn feur hag an sewyans o moghheans meur yn poblans ha kevradh tevi an poblans.
Troboynt meur o an Hweldro Dhiwysyansek yn diwysyans, mes ynwedh yn istori. Komparadow dhe'n dalleth a ammeth hepken ha ni ow konsidra avonsyans a vater, an Hweldro Dhiwysyansek o delanwes war bub gnas a vewnans pubdydhyek yn neb fordh.
Mes ynwedh wosa dalleth an Hweldro, denses a janjyas an Norvys yn fast. An effeythyow a yssyns chanjyow fast dhe hin, koswigow ha dor an Norvys, koll bras a vewdiwyrsedh ha kowlvernans routh.

Yma'n erthygel ma owth usya an Furv Skrifys Savonek a-barth Kernowek kres.