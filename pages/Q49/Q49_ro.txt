America de Nord este un continent din emisfera nordică, situat aproape în exclusivitate în emisfera vestică, mărginit la est de Oceanul Atlantic, la vest de Oceanul Pacific, la nord de Oceanul Arctic și la sud de Marea Caraibelor și de America de Sud. America de Nord are o suprafață de 24.709.000 km², care reprezintă aproximativ 4,8% din suprafața Terrei, sau 16,5% din uscat. Populația continentului a fost estimată în iulie 2008 la aproape 529 de milioane de oameni. Este al treilea continent ca suprafață, după Asia și Africa și al patrulea ca populație după Asia, Africa și Europa.
Dacă se consideră continentul american ca un întreg, cuprinzând atât America de Nord și Centrală (în emisfera nordică a planetei noastre), cât și America de Sud (care este situată în emisfera sudică a Terrei), atunci America are o suprafață totală de peste 42.000.000 km2, care este foarte apropiată de cea a Asiei. Ambele Americi sunt situate în emisfera vestică a planetei noastre.


== Etimologie ==
Teoria care se bucură de cea mai largă acceptare este aceea conform căreia Americile au fost denumite astfel după exploratorul italian Amerigo Vespucci, de către cartografii germani Martin Waldseemüller și Matthias Ringmann. Amerigo Vespucci, după ce a explorat America de Sud între 1497 și 1502, a sugerat ca Americile sunt de fapt un nou continent, fiind primul european care a realizat că acestea nu sunt Indiile de Est, așa cum susținea Cristofor Columb. În cinstea sa, ca unul dintre cei mai mari navigatori ai Noii Lumi continentul descoperit îi poartă numele, începînd din anul 1507.


== Istorie ==

America de Nord era cunoscută din timpuri vechi, de către locuitorii din nord-estul Eurasiei și cei din America de Sud. Primii europeni care au atins țărmurile Americii de Nord, acum o mie de ani au fost vikingii. Mai târziu, pe 12 octombrie 1492, expediția condusă de Cristofor Columb ajunge la o insulă din Arhipelagul Bahamas și o numește Salvador. În anul 1497 John Cabot descoperă insula Terra Nova și țărmul Peninsulei Labrador.


== Geografie ==

În partea sa nordică, America de Nord are două mari lanțuri muntoase: Munții Stâncoși în vest și Apalași în est. Între ei se întind câmpii fertile brăzdate de Mississippi. Între Canada și SUA există Marile Lacuri.
Cele mai mari chei ale lumii, Marele Canion, din sud-vestul SUA, constituie una din minunile naturale ale Americii de Nord.


== Faună ==
Continentul nord-american reprezintă un mediu propice pentru numeroase specii de animale. În zonele umede, care includ lacuri, râuri și mlaștini se găsesc păsări de apă și mamifere semiacvatice. Fauna pădurilor de conifere include porci spinoși, iepuri sălbatici, lupi, râși.


== Demografie ==


=== Țări și teritorii ===


== Note ==
1 Suprafața și populația sunt luate din The 2008 World Factbook care utilizează date valabile în iulie 2008.
2 Din punct de vedere geografic sud-american, dar din punct de vedere istoric este considerat nord-american.
3 După erupția vulcanică din 1995 de pe Muntele Soufriere, orașul a fost devastat și abandonat. Sediul guvernului este acum în Brades.
4 Teritoriul este revendicat de Haiti.
5 Țară transcontinentală; o parte fiind în America de Sud.
6 Include statul Hawaii, care se află în Oceania.


== Vezi și ==
Listă de fluvii din America
Pasajul de nord-vest


== Legături externe ==