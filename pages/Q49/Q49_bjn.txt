Amirika Utara adalah banua di balahan bumi utara. Di utara babatasan lawan Lautan Artik, di subalah timur lawan Samudra Atlantik Utara, di subalah selatan lawan Laut Karibia, wan di subalah barat lawan Samudra Pasipik Utara. Banua nginih maliputi wilayah saganal 24.500/.000 kmÂ² atawa sakitar 4,8% dari parmukaan bumi.
Mulai Juli 2002, panduduknya diparkiraakan labih dari 514.600.000. Banua nginih adalah banua katiga nang paling ganal manurut luas, imbah Asia wan Aprika, wan ka-ampat paling ganal manurut panduduknya imbah Asia, Aprika, wan Irupa. Baik Amirika Utara wan Salatan dingarani ulih Amerigo Vespucci, nang adalah urang Irupa pamulaan nang maluntarakan gagasan bahwa Amirika balain lawan Hindia Timur. Inya adalah urang Irupa pamulaan nang manamuakan 'Dunia Hanyar'.
Hubungan tanah sa-u'utingannya dari Amirika Utara ka Amirika Salatan ialah tanah ganting Panama. (gasan alasan giupulitik, saluruh Panama - tarmasuk timur bagian Tarusan Panama rancak dianggap sabagai sabagian Amirika Utara jua) manurut babarapa pakar, Amirika Utara mulai kada di tanah ganting Panama tapi di tanah ganting Tehuantepec, lawan dairah mahalangi dianggap Amirika Tangah wan basandar intang limpingan Carribbean.
Kabanyakan urang candrung maanggap Amirika Tangah sabagai dairah Amirika Utara karna marika bapandapat nanginih talalu halus gasan manjadi banua saurang. Greenland, walaupun marupakan bagian Amirika Utara sacara giugrapis wan di atas limpingan tiktunik sama (limpingan Amirika Utara), kada dianggap banua nginih sacara pulitis.