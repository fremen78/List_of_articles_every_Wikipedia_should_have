آصف چارڻ (انگريزي:Asif Charan) سنڌ جو مشهور ڪلاڪار ۽ موسيقار آهي.


== زندگي جو احوال ==
آصف چارڻ جو پورو نالو آصف علي ولد غلام شبير چارڻ آهي.  سندس جنم 08 جنوري 1984ع تي دادو ضلعو جي شهر دادو جي غريب آباد محلي ۾ ٿيو. هن پرائمري تعليم دادو ۾ پرائي. مئٽرڪ پڻ غريب آباد هاءِ اسڪول دادو مان پاس ڪيائين. هن انٽر توڙي بي. اي جا امتحان گورنمينٽ استاد بخاري ڊگري ڪاليج دادوءَ مان پاس ڪيا.


== فن جي شروعات ==
آصف چارڻ ڳائڻ جي شروعات سال 1993ع ۾ ڪئي. هن راڳ جي بنيادي تربيت سنڌ جي نامور فنڪار استاد سينگار علي سليم ۽ حنيف لاشاريءَ کان ورتي. هن پنهنجي استاد سينگار علي سليم جي ياد ۾ سيوهڻ شهر ۾ لعل شهباز قلندر درگاھ ڀرسان هڪ ميوزيڪل اڪيڊميءَ قائم ڪئي.  آصف چارڻ  جا ڳايل ڪلام ريڊيو پاڪستان، پاڪستان ٽيليويزن ڪارپوريشن ۽ مختلف نجي ريڊيو توڙي ٽي وي چئنلن تان نشر ٿيڻ ٿا. کيس مڃتا طور سچل سرمست ۽ استاد بخاري اوارڊ مليل آهن.


== حوالا ==