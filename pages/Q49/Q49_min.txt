Amerika Utara adolah wilayah nan barado di balahan bumi utara. Di bagian utara babatehan jo Lauik Arktik dan pado sabalah timur babatehan pulo jo Samudra Atlantik Utara, sadangkan sabalah selatan batehnyo Lauik Karibia sarato pado bagian sabalah barat babateh jo Samudra Pasifik Utara. Kawasan wilayah iko maliputi wilayah nan luwehnyo 19.348.760 km² atau sakitar 4,8% dari luweh pamukaan bumi. Secara astronomis antara 26 derajat LU - 80 derajat LU dan 68 derajat BB - 162 derajat BB.


== Panduduak ==
Pado tahun 2016, panduduknyo dipakiroan labiah dari 579 juta jiwa. Kawasan iko adolah kawasan nan wilayahnyo nomor tigo nan paliang gadang dicaliak dari luwehnyo, sasudah Asia jo Afrika, dan pulo marupoan paringkek kaampek badasakan jumlah panduduknyo, sasudah Asia, Afrika, jo Eropa. Baiak Amerika Utara maupun Selatan dinamokan Amerigo Vespucci, nan marupoan urang Eropa partamo nan malontarkan gagasan bahwasanyo Amerika indak samo jo Hindia Timur. Inyo adolah urang Eropa partamo nan manamuan 'Dunia Baru'.


== Bantangan wilayah ==
Tanah atau daraik nan manghubuangan Amerika Utara ka Amerika Selatan iolah banamo tanah gantiang Panama atau tarusan panama. (untuak alasan geopolitik, saluruah Panama – tamasuak timur bagian Tarusan Panama acok disabuik juo sabagai sabagian Amerika Utara juo). Namun, manuruik babarapo pakar, Amerika Utara indak mulai di tanah gantiang Panama tatapi di tanah gantiang Tehuantepec, dengan daerah manghalangi disabuik juo Amerika tangah dan basanda pado lempengan Karibia.
Kabanyakan urang cenderung maanganggap Amerika Tangah sabagai daerah Amerika Utara karano inyo bapandapek bahwasanyo wilayah iko talalu ketek untuak manjadi sabuah benua nan tagak surang. Wilayah Greenland, walaupun marupoan bagian dari Amerika Utara jiko di liek sacaro geografis sarato barado di ateh lempengan tektonik nan samo (lempengan Amerika Utara), indak dianggap bagian benua iko sacaro politis.


== Satuan regional ==
Amerika Utara, marupoan sabuah satuan regional nan tadiri dari ateh negara-negara barikuik:

Kanada
Amerika Serikat
Meksiko
Kadang kala Amerika Utara, dianggap pulo sabagai benua surang, karano tapisah dari Amerika Selatan. Pabatasan antaro Amerika Utara jo Amerika Selatan talatak di Panama.


== Pambagian wilayah sacaro politik ==

Catatan:
1.^  Pangalompokan kawasan manuruik peta PBB.
2.^  Mancakupi Negara Bagian Hawaii nan talatak di kawasan Oceania.
3.^ , 4, 6 dan 7. Tagantuang definisinyo, Aruba, Antillen Belanda, Panama, jo Trinidad jo Tobago mampunyoi salah ciek atau duo wilayah di Amerika Utara jo di Selatan.
5.^  Gunuang Soufriere Hills nan mulai aktif sajak tahun 1995 manghancuakan sabagian gadang Plymouth, ibu kota de jure Montserrat. Kantua-kantua pamarintahan. Ibu kota de facto talatak di Brades.


== Rujuakan ==