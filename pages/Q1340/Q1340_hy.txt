Վիքիպեդիայում կան հոդվածներ  Վարդանյան ազգանունով այլ մարդկանց մասին։
 Անվան այլ կիրառումների համար տե՛ս՝ Արտակ Վարդանյան (այլ կիրառումներ)

Արտակ Վարդանյան (իրական անունը՝ Արտավազդ Գարեգինի Վարդանյան, սեպտեմբերի 22, 1989(1989-09-22), Երևան, Հայկական ԽՍՀ, ԽՍՀՄ), հայ հաղորդավար, լրագրող։


== Կենսագրություն ==
Ծնվել է 1989 թվականին, Երևան քաղաքում։
Մայրը բուժքույր է, հայրը մաթեմատիկոս։ Ունի մեկ եղբայր։ 2005 թվականին ավարտել է Վարդգես Պետրոսյանի անվան Երևանի թիվ 51 միջնակարդ դպրոցը։ Այժմ աշխատում է Արմնյուզ հեռուստաընկերությունում որպես լրագրող-հաղորդավար։ Ամուսնացած չէ։


== Կրթություն ==
1996-2006 թվականներին սովորել և ավարտել է Երևանի Վարդգես Պետրոսյանի անվան թիվ 51 միջնակարդ դպրոցը։ 2006 - 2010 թթ. սոովորել է Խ. Աբեվյանի անվան Հայկական պետական մանկավարժական համալսարանի Ժուռնալիստիկայյի ֆակուլտետում։ 2010 - 2012 թթ. ընդունվել և ավարտել է նույն ֆակուլտետի մագիստրատուրան։ Ավարտական թեզը պաշտպանել է «ՏՏ տեխնոլոգիաների դերն ու առանձնահատկությունները մեր օրերում»։


== Հեռուստատեսություն և Ռադիո ==
1999 թ.ին մասնակցել է «Հայրենիք» մանկական հեռուստաալիքի հայտարարած մրցույթին, հաղթող ճանաչվել 1000-ից ավել երեխաների միջից։
2001 թ.-ին վարել է «Մեր հայրենիքի պատմությունը» հաղորդաշարը։
2001-2002 թթ.-ին հեռուստատեսային պրակտիկա է անցել «Հայ Թիվի» հեռուստաալիքում։
2002 թ.-ին Հ2 հեռուստաալիքով առավոտյան հաղորդման շրջանակներում վարել է «Բարի Լույս դպրոց» էջը։
2003 թ-ին մասնակցել է նախկին «Ինտերնյուզ», այժմ «Մեդիա նախաձեռնությունների կենտրոն» -ի հայտարարած մրցույթին և դարձելլ «Մենք ենք» տարածաշրջանային ծրագրի վեց հիմնական մասնակիցներից մեկը։
2003 թ-ին մասնակցել է հայտնի լրագրող Յուլիա Մուչնիկի սեմինարին, որից հետո Բաթումի առաջին ալիքով հնարավորություն է ստացել վարելու լուրերի թողարկումը։ Երեք ամիս տևած վերապատրաստման ընթացքում սովորել է նաև թոք-շոուի հմտություննեը։
2003- 2007 թթ-ին Հանրային Հեռուստաընկերության Առաջին ալիքով վարել է «Մենք ենք» ծրագիրը, որն Արտակին բերեց առաջին ճանաչումը։
2006 թ.-ին 6 ամիս աշխատել է Առաջին Ալիքի «Հայլուր» լրատվական ծրագրում։
2007 թ-ին Գոհար Գասպարյանի հետ միասին վարել է մանկական Եվրատեսիլի հայաստանյան առաջին հեռարձակումը։
2007 թ.-ին Արտակ Ալեքսանյանից հրավեր է ստացել դառնալու «Բանաձև» թիմի «Հատոուկ Ռեպորտաժ» հաղորդման հիմնական լրագրող, ինչի շնորհիվ Արտակը ձեռք բերեց ավելի լայն ճանաչում։
2009 թ-ին վարել է Առաջին ալիքի «Ականատես» հաղորդաշարը, որի շրջանակներում քննվել են իրական պատմություններ։
2009-2012 թթ.-ին «Աթիվի» հեռուստաընկերության եթերում վարել է «Չվերթ» հաղորդումը, «Պարեր առանց կանոնների» շոուն Արմինկայի հետ, «Եկ այս գիշեր» երաժշտական ծրագիրը Աննա Գրիգորյանի հետ։
2011-2012 թթ.-ին վարել է «Ազատ գոտի» թոք-շոուն, որը մեկ տարի շարունակ ամենաբարձր հեռուստառեյտինգ ունեցող հաղորդումն էր։
2012 թ.ը հեռուստատեսային կարիերայի անկման տարի էր, և Արտակը դա օգտագործեց եվրոպական երկրներում վերապատրաստումներ անցնելու համար։ Այդ ընթացքում նա «Մեդիա նախաձեռնությունների կենտրոն»-ի «Մեր քվեարկությունից առաջ» հաղորդման լրագրող էր։
2013 թ.-ին հրավեր ստացավ աշխատելու «Պանարմենիան մեդիա գրուպ»-ի «Ժամը» լրատվական ծրագրում՝ որպես հեղինակ-լրագրող։
2014-ից մինչև այսօր «Արմնյուզ» հեռուստաալիքի եթերում վարում է «Երևանն է խոսում» թոք-շոուն։
2016 թ.-ից մինչև հիմա վարում է «Տիմատիկա» հաղորդումը՝ տեղական ինքնակառավարման մարմինների մասին։
2013 թթ.-ից մինչև այսօր Դիաննա Մալենկոյի հետ վարում է «Երեկոյան Երևան» ժամանցային տեղեկատվական ծրագիրը։
1999 թ.-ին հանրային ռադիոյի եթերում վարել է «Հարրի Փոթերի ակումբ» ծրագիրը և «Լյալյաֆա» մանկապատանեկան շքերթը։
2009 թվականից 2013 թթ. վարել է «Հանրային տասնյակ» հիթ շքերթը


== Հատուկ նախագծեր ==
2011 թ. Եվրատեսիլի երգի մրցույթի մեկնաբան
2011 թ. Մանկական Եվրատեսլի կազմկոմիտեի մամուլի ղեկավար
2012 թ. Ազգային երաժշտական մրցանակաբաշխության հաղորդավար


== Ծանոթագրություններ ==