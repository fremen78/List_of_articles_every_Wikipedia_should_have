Antonin Leopold Dvorjak (çehçe Antonín Leopold Dvořák, [ˈantoɲiːn ˈlɛopolt ˈdvor̝aːk]; 1841 sentâbr 8 — 1904 mayıs 1) — romantizm devriniñ çeh bestekârı ve dirijorıdır. Bedrjih Smetana peşinden ketken Dvorjak, milliy ananelerini inkişaf ettire ve çeh muzıkası ve muzıka mektebiniñ dünya emiyetini tasdıq etti.

Moraviya ve Bogemiya halq muzıkasınıñ qaydeleri ve unsurlarından ibaret olğan Dvorjaknıñ eserleri vezin ve aenk çeşitligi, nağmeligi, baylığı, aletlendirüvniñ parlaqlığı ve şekilniñ tüzgünliginen farq ete. Stabat Mater (1877 s.), «Slavân oyunları» (1878, 1886), Rekviyem (1890 s.), № 9 Simfoniya «Yañı dünyadan» (1893 s.), «Amerika» telli kvarteti (1893 s.), Orkestrnen violonçel içün kontsert (1895 s.) ve «Suv anası» operası (1900) - Dvorjaknıñ eñ meşur eserleridir.

1891 s. Kembric universitetinde № 8 Simfoniya ve Stabat mater icra etkeni içün Dvorjakqa ilim doktorı unvanı berildi.
1892-1895 ss. Dvorjak, ABDde yaşay ve Nyu Yorkta Milliy kontservatoriyanıñ başı edi. Bostonda müelliflik kontsertlerni bere, Çikagoda dünya sergisinde çıqış yapa edi. ABDde 1893 s. yazğan «Yañı dünyadan» 9-ıncı simfoniyası pek rağbetli oldı. 9-ıncı simfoniyanıñ temeline zenci ve Amerika yelrlileriniñ halq qaydeleri qoyuldı.
1904 senesi mayısnıñ 1-inde Praga şeerinde meşur bestekâr, qanı miyine aquv sebebinden vefat etti. Vışegrad mezarlığında defin etildi.


== Operalar ==
Alfred, 1870 s.
Qıral ve kömürci (Král a uhlíř), 1871 s. ve 2. versiya - 1874 s.
İnatlar (Tvrdé palice), 1874 s.
Vanda, 1875 s.
Qurnaz köylü (Šelma sedlák), 1877 s.
Dimitriy (Dimitrij), 1882s. ve 2. versiya — 1894 s.
Yakobin (Jakobín), 1888 s.
Şeytan ve Papiy (Čert a Káča), 1899 s.
Suv anası (Rusalka), 1900 s.
Armida, 1903 s.


== Simfonik orkestr içün eserler ==
№1 Simfoniya, «Zlonické zvony», 1865 s.
№2 Simfoniya, 1865 s.
№3 Simfoniya, 1873 s.
№4 Simfoniya, 1874 s.
№5 Simfoniya, 1875 s.
№6 Simfoniya, 1880 s.
№7 Simfoniya, «London», 1885 s.
№8 Simfoniya, 1889 s.
№9 Simfoniya, «Yañı dünyadan», 1893 s.
Simfoniya, «Neptun», 1893 (bitirilmegen)
Simfonik rapsodiya, 1874 s.
Orkestr içün simfonik şekiller, 1877 s.
Slavân rapsodiyası, 1878 s.
Çeh süitası, 1879 s.
Efsaneler, 1881 s.
Scherzo capriccioso, op. 66, 1883 s.
Vodník, simfonik poema, 1896 s.
Polednice, simfonik poema, 1896 s.
Zlatý kolovrat, simfonik poema, 1896
Holoubek, simfonik poema, 1896
Batır yırı (Píseň bohatýrská), simfonik poema, 1899 s.
Slavân oyunları, 1878 s.


== Menbalar ==