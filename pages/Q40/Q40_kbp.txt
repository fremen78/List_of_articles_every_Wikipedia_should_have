Otirisi ɛjaɖɛ kɛ ɛjaɖɛ nɖɩ akeɣta sakɩyɛ kpɛnda nɛ awɛɛna kehiyaɣ kʊɖʊma kpayɩ yɔ. Otirisi ɛjaɖɛ kɛ Eerɔpɩ hɛkʊ nɛ hɛkʊ taa ɛjaɖɛ naɖɩyɛ nɛ ɖɩtɩñɔtɩna teŋʊ nakʊyʊ kaʊ.
Ɛjaɖɛ nɖɩ ɖɩwɛ Eerɔpɩ ajɛya kɩkpɛndɩɣ ŋgbɛyɛ nɖɩ payaɣ se Eerɔpɩ ajɛya kpɛndɩɣ yɔ ɖɩ-taa pɩna ajɛya wena a-liidiya kɛ eeroo yɔ a-taa. Ɛjaɖɛ ɖɩnɛ kpaɣna  nɛ ɖɩhayɩ kɩŋ lɛ, ɖɩsɩna Caama nɛ Cɛɛkɩ wɩsɩ ɖɩlɩyɛ taa lɛ, Sloovakii nɛ Hɔŋgrii kɛ kamaɣ sɩnaa; wɩsɩ ɖɩlɩyɛ taa lɛ, Siloveni kɛ kamaɣ wɛɛ. Otirisi ɛjaɖɛ nɛ hadɛ kɩŋ lɛ Itaali kɛ ɖɩsɩnaa nɛ wɩsɩ ɖɩɖʊyɛ taa lɛ, Suwiisi nɛ Liechtenstein kɛ kamaɣ ñɛwɛɛ. 
Otirisi wɛ Eerɔpɩ ajɛya kɩkpɛndɩɣ ŋgbɛyɛ taa pɩnaɣ 1995 nɛ pɩna ajɛya wena a-liidiya kɛ Eeroo yɔ a-taa kɔlaɣ fenaɣ kacalaɣ wiye pɩnaɣ 1999. Otirisi ɛjaɖɛ taa mba yɔɔdɩɣ caama kʊnʊŋ. Pɔyɔɔdɩɣ ɖɔɖɔ Krowasii, Hɔŋirii nɛ Siloveni. Vɩyɛnɩ kɛŋna peeɖe tɛtʊ sɔsɔtʊ hɩɖɛ nɛ ndʊ kɩlɩna walanzɩ ɖɔɖɔ.