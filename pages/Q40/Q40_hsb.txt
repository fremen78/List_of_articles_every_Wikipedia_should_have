Awstriska (tež Rakuska; němsce Österreich; hamtsce Republika Awstriska, Republik Österreich) je nutřkokrajny zwjazkowy stat w srjedźnej Europje z 8,8 milionami wobydlerjow. Hłowne město je Wien. 


== Geografija ==
Awstriska mjezuje z Němskej na sewjerozapadźe, z Čěskej na sewjerje, ze Słowakskej na sewjerowuchodźe, z Madźarskej na juhowuchodźe, ze Słowjenskej na juhu, z Italskej na juhozapadźe, ze Šwicarskej a z Liechtensteinom na zapadźe.
Z wokoło 1,67 milionami wobydlerjow na 415 km² je Wien po wobydlerjach najwjetše město, kaž tež stolica a kulturelne a ekonomiske srjedźišćo kraja. Druhe wulke města su Graz (280.000 wobydlerjow), Linz (190.000 wobydlerjow), Salzburg (150.000 wobydlerjow) a Innsbruck (120.000 wobydlerjow).


== Zwjazkowe kraje ==
Awstriska wobsteji z dźewjeć zwjazkowych krajow:

Delnja Awstriska (Niederösterreich); stolica: St. Pölten; 1.608.590 wobydlerjow
Hornja Awstriska (Oberösterreich); stolica: Linz; 1.411.606 wobydlerjow
Hrodowska (Burgenland); stolica: Eisenstadt; 283.954 wobydlerjow
Korutanska (Kärnten); stolica: Celowc; 559.019 wobydlerjow
Salzburg; stolica: Solnohród; 530.488 wobydlerjow
Štyrska (Steiermark); stolica: Štyrski Hródk; 1.208.544 wobydlerjow
Tirol; stolica: Innsbruck; 707.209 wobydlerjow
Vorarlberg; stolica: Bregenz; 369.294 wobydlerjow
Wien, 1.705.080 wobydlerjow


== Žórła ==


== Wotkaz ==