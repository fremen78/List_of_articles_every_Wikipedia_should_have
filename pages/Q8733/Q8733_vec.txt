La dinastia Qing o Ch'ing (cineze: 清朝
S, Qīng cháoP, Ch'ing ch'aoW), de łe volte denomenada anca cofà dinastia Manciù-Qing (in łéngua manciù: daicing gurun), ła ze sta na dinastia fondada dal clan Manciù dei Aisin Gioro, inte l'atuałe Manciùria, che ła se ga espandesto dopo inte ła Cina vera e pròpia e inte i teritori sircostante de l'Àzia interna, formando cusita l'Inpero del grando Qing (Cineze: 大清帝国
S, dàcīngdìguóP). La dinastia Manciù orìzenària ła ga canbià el so nome in dinastia Jin Posteriore inte el 1616, par dopo declararse "Qing" inte el 1636, e ła ga concuistà Pechin inte el 1644, unifegando ła Cina inte el ndar dei cuarant'ani dopo, governàndoła finmente al 1912. La denomenasion "Jin posteriore" no el ga da vegner confodesto co l'omònema dinastia del perìodo intrà el 936 e el 946.
La dinastia Qing ła ze sta l'ùltema dinastia cineze e ła so cascada inte el 1912 par man de ła Revołusion Xinhai guidada dal lìder republegan de educasion osidentałe Sun Yat-sen, el ghea segnà ła fin de ła stòria inperiałe bi-miłenària cineze e el nasimento de ła Cina moderna. La Repùblega orìzenària ła conprendeva sirca l'80% dei teritori che oncora i zera inte i gaveri del Grande Qing prima de ła so cascada (11,077 milioni de km2 su 13,1 inte el 1911-12), includeste ła Mongòlia e Taiwan. I restanti 2,03 milioni de km2, conosesti cofà Rovenasi o Resti de l'Inpero Qing, i zera stai soto del domìnio de vàrie segnorie e de sevente dei Japonezi.
Co na superfise de 15,0 milioni de km2 inte el 1790 (reduzesti a 14,7 inte el XIX secoło), el Grando Qing el ze sta l’inpero pì grando del so tenpo e ła prima dinastia cineze par espansion, co solché ła dinastia Yuan (15 milioni inte el 1330) e sorpasando cueła Tang. Sto inpero ła ze sta el cuinto pì grando de senpre. Co che ła zera oncora denomenada dinastia Jin posteriore, ła superfice ła zera de 12,73 milioni de km2, e de 10,6 milioni coi Manciù. Inte el XX secoło el Grando Qing el contava 440 milioni de sùditi o sia el 36,6% de ła popołasion mondiałe, rezultando l'inpero pì popołà del mondo moderno.


== Notasion ==


== Altri projeti ==

 Wikimedia Commons el detien imàjini o altri file so Dinastia Qing
  el detien schemi gràfeghi so 


== Linganbi foresti ==
 Qing, in Disionàrio de istòria, Istituto de ła Ençiclopedia Italiana, 2010. 
(EN) Qing dynastyEnçiclopedia Britannica, Encyclopædia Britannica, Inc.