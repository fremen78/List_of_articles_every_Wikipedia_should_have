Kerajaan Dinasti Qing (Bahasa Cina: 清朝code: zh is deprecated ; pinyin: Qīng cháo; Bahasa Manchu: daicing gurun; bahasa Mongolia: Манж Чин Улс), juga dikenali sebagai Bangsa Manchu, ialah Kerajaan Manchu yang mengganti Kerajaan Maharaja (Dinasti) Ming dan memerintah dari tahun 1644 hingga 1911. Kerajaan ini ditubuh bangsa Manchu  dari keluarga Manchu,Aisin Gioro bertempat yang kini sebagai China timur laut/Manchuria. Sejak tahun 1644 Kerajaan Manchu berkembang ke Tanah Besar China/ Tiongkok (kawasan diduduki bangsa Cina) dan kawasan sekitarnya, lalu tertubuh Kerajaan Manchu Besar (Cina Ringkas: 大清国code: zh is deprecated ; Cina Tradisional: 大清國code: zh is deprecated ; pinyin: dàcīngguó). Kerajaan Manchu merupakan sebuah Kerajaan Pemerintahan di China. Diisytiharkan sebagai Kerajaan Jin Akhir pada tahun 1616, namanya ditukar kepada qing "Ching" yang bermaksud "jelas" atau "jernih",pada 1636 dan menawan Peking pada tahun 1644.Menjelang 1646,kerajaan ini memperoleh kuasa di kebanyakan wilayah besar China,namun keamanan semula di seluruh Tanah Besar Cina tak usai menjelang 1683. 
Ketika pemerintahannya,Kerajaan Manchu Ching banyak terserap dengan budaya Cina.Namun, ketenteraan menjadi lemah pada abad ke-19,maka kerajaan ini berhadapan dengan tekanan asing,rusuhan besar-besaran serta kekalahan perang. Kerajaan Qing merundum selepas pertengahan abad ke-19.Kerajaan ini diguling sejurus rusuhan Pemberontakan Xin Hai,apabila Maharani Balu Long Yuturun takhta bagi pihak  Maharaja Pu Yi terakhir,pada12 Februari 1912.


== Sejarah ==


=== Penubuhan negeri Manchu ===

Dinasti ini bukan ditubuhkan oleh bangsa Cina  sebaliknya ditubuhkan oleh kaum Manchu yang pada zaman sekarang sekelompok etnik minoriti di China. Orang Manchu merupakan keturunan sekelompok orang Tungus yang berdiam di sekitar rantau yang kini merangkumi wilayah Primorsky Krai, Rusia dan wilayah Heilongjiang, China. Penubuhan yang kemudiannya bergelar negeri Manchu itu ditubuhkan oleh Nurhachi, ketua sebuah puak Jurchen kecil di Jianzhou (建州code: zh is deprecated ), pada awal abad ke-17. Mula-mulanya seorang pemerintah sebuah negeri jajahan Dinasti Ming, Nurhaci pada tahun 1582 memulakan satu perbalahan antara puak yang berkembang menjadi satu kempen penyatuan puak Jurchen Jianzhou. Menjelang tahun 1616 beliau menggabungkan rantau Jianzhou dengan secukupnya agar mengisytiharkan diri beliau sebagai Khan 'Jin Agung' yang menyentuh wangsa Jurchen sebelumnya. Ahli-ahli sejarah menggelar entiti pra-Qing ini sebagai 'Jin Akhir' untuk membezakannya daripada Dinasti Jin pertama. Dua tahun kemudian Nurhachi secara terbukanya meninggalkan ketuanan kedaulatan Ming agar dapat melengkapkan penyatuan puak-puak Jurchen yang masih bersekutu dengan Dinasti Ming. Selepas serantaian pertempuran yang memihak kepada beliau, Nurhaci memindahkan ibu negerinya dari Hetu Ala ke kota-kota Ming yang lebih besar secara berturut-turut di wilayah Liaodong (遼東), Liaoyang pertama (遼陽; bahasa Manchu: dergi hecen) pada tahun 1621 dan sekali lagi pada tahun 1625 ke Shenyang (沈陽; dinamakan semula sebagai Shengjing; Cina: 盛京; bahasa Manchu: Mukden).
Pemindahan istana dari Jianzhou ke Liaodong memberi Nurhaci tapak kuasa yang lebih besar dari segi sumber manusia dan bahan-bahan; secara georgafi ini juga mendekatkan beliau lagi dengan kawasan bangsa Mongol di dataran Mongolia. Meskipun menjelang masa ini negara Mongol yang pernah bersatu di bawah Genghis Khan sudah pun lama berpecah menjadi puak-puak sendirian yang kadang-kalanya bermusuhan, puak-puak yang berpecah-belah ini masih menjadi ancaman serius kepada keselamatan sempadan Ming. Dasar Nurhaci kepada orang Mongol adalah untuk bersahabat dengan mereka dan meraih kerjasama daripada mereka, maka terjaganya sempadan barat Jurchen dari musuh berpotensi. Lebih-lebih lagi, orang Mongol terbukti sebagai sekutu perang berguna yang meminjamkan kepakaran tradisional sebagai pemanah berkuda kepada orang Jurchen. Agar mengekalkan perikatan baru ini, Nurhaci melaksanakan dasar pengacukan antara orang Jurchen dan bangsawan Mongol yang setia kepada kepimpinan Jurchen, manakala sesiapa yang menentang dihadapkan dengan tindakan ketenteraan. Ini cuma salah satu daripada banyak inisiatif Nurhachi yang kemudiannya dijadikan dasar kerajaan Qing yang rasmi, oleh itu Nurhachi banyak dipercayai oleh ahli sejarah di samping keturunan beliau - maharaja Qing berturut-turut sebagai pengasas Dinasti. Sesetengah sumbangan penting lain oleh Nurhaci termasuk mengarahkan penciptaan bahasa Manchul bertulis yang berasaskan skrip Mongolia, dan penubuhan sistem pentadbiran sivil dan ketenteraan yang kemudiannya menjadi Panji-panji Manchu, unsur yang mendefinasikan identiti Manchu, maka tersedianya asas untuk mengubah wajah puak Jurchen yang renggang pertaliannya menjadi satu negara.

Kejayaan tentera Nurhaci berturut-turut tanpa henti akhirnya menemui kebuntuan pada Januari 1626 apabila beliau tewas kepada Jeneral Yuan Chonghuan ketika menyerang kota Ningyuan. Beliau meninggal dunia beberapa bulan kemudian lalu diwarisi oleh anak lelaki kelapan beliau Hung Taiji yang timbul selepas satu pergelutan politik singkat di kalangan pesaing berpotensi lain sebagai Khan baru. Sungguhpun selaku jeneral berpengalaman dan komander untuk dua Panji-panji pada masa kenaikannya, pemerintahan Hung Taiji tidak bermula dengan baik dari segi ketenteraan. Orang Jurchen kalah lagi pada tahun 1627 di tangan Yuan Chonghuan. Seperti pada tahun sebelumnya kekalahan ini diakibatkan kekuatan senjatan api tentera Ming yang ketika itu baru membeli meriam dari orang Portugis. Untuk membetulkan kelemahan teknologi dan bilangan ini Hung Taiji pada tahun 1634 mereka kor meriam sendiri (Bahasa Cina: 重军code: zh is deprecated , bahasa Manchu: ujen chooha) dari kalangan tentera Han beliau yang membentuk meriam sendiri berdasarkan rekabentuk Eropah dengan bantuan tawanan seniman Cina. Pada tahun 1635 sekutu Mongol Manchu diterapkan sepenuhnya ke dalam hierarki Panji-Panji berasingan di bawah arahan terus Manchu. Pada tahun 1637, Hong Taiji kemudian menewaskan tentera Raja Injo Korea yang mengakibatkan (i) Korea menjadi negara ufti Manchu dan (ii) Korea akan berkhidmat pada perang seterusnya menentang China Ming. Bersama-sama tentera Korea dan tentera yang dibentuk daripada pelbagai puak yang ditawan di Manchuria, orang Manchu pimpinan Hung Taiji mampu menewaskan tentera Ming dengan hebatnya dalam satu siri pertempuran dari tahun 1640 hingga 1642 untuk wilayah-wilayah Songshan (松山code: zh is deprecated ) dan Jingzhou (锦州code: zh is deprecated ). Kemenangan terakhir ini mengakibatkan penyerahan kalah kebanyakan tentera dinasti Ming yang dikerahkan dalam peperangan serta pengunduran sepenuhnya tentera Ming yang masih ada dari kawasan di utara Tembok Besar. 
Dalam bidang sivil, Hung Taiji, atas nasihat pegawai Ming yang menyerah diri, mendirikan sistem birokratik asas berdasarkan model kerajaan Ming. Birokrasi Hung Taiji dianggotai sebilangan bangsa han yang di luar jangkaan, kebanyakannya pegawai Ming yang baru menyerah diri. Namun begitu, dominasi Jurchen yang berterusan dalam kerajaan dipastikan oleh satu kuota etnik untuk pelantikan birokratik peringkat atasan. Pemerintahan Hung Taiji juga melihatkan perubahan besar dalam dasar terhadap taklukan bangsa Han beliau. Sementara di bawah pimpinan Nurhaci kesemua orang China Han dilihat sebagai musuh dalam selimut bagi pihak dinasti Ming dan dilayan seperti catel - termasuk yang kemudiannya memegang jawatan kerajaan penting, Hung Taiji sebaliknya menerapkan mereka ke dalam "negara" Jurchen sepenuhnya jika bukan warga kelas pertama yang turut diwajibkan untuk menawarkan khidmat ketenteraan. Perubahan dasar ini bukan sahaja mengukuhkan kekuasaan Hung Taiji dan mengurangkan pergantungan tentera kepada Panji-Panji yang bukan di bawah kawalan peribadi beliau, bahkan juga menggalakkan taklukan China Han yang lain dari dinasti Ming untuk menyerah diri dan menerima pemerintahan Jurchen setelah ditewaskan sebagai tentera. Melalui ini dan langkah-langkah lain, Hung Taiji mampu memusatkan kuasa beliau sehingga kedudukan Khan yang mana pada jangka masa lama menghalang persekutuan Jurchen daripada berpecah setelah kematiannya.
Salah satu peristiwa terpenting ketika pemerintahan Hung Taiji ialah pengamalan rasmi nama "Manchu" (满族code: zh is deprecated ) bagi kesemua orang Jurchen pada bulan November 1635. Tambahan pula, apabila mohor diraja maharaja Yuan disembahkan kepada Hung Taiji oleh anak lelaki Ligden Khan, Khan agung Mongol yang terakhir, Hung Taiji pada tahun 1636 menamakan semula negara dari "Jin Akhir" menjadi "Qing Agung" serta menaikkan kedudukannya dari Khan ke Maharaja, menandakan cita-cita sebagai maharaja selain menyatukan wilayah-wilayah Manchu. Sesetengah sumber menyatakah bahawa nama "Qing" dipilih sebagai reaksi kepada perkara yang sama bagi Wangsa Ming (明code: zh is deprecated ) yang terdiri daripada aksara Cina untuk matahari (日code: zh is deprecated ) dan bulan (月code: zh is deprecated ) yang dikatikan dengan unsur api. Aksara Qing (清code: zh is deprecated ) terdiri daripada radikal air (水code: zh is deprecated ) dan aksara untuk biru-hijau (青code: zh is deprecated ), kedua-duanya dikaitkan dengan unsur air. Yang lain mencadangkan bahawa perubahan nama melalui proses yang lama untuk memulihkan negeri Manchu di hadapan mata bangsa Han zaman Ming yang banyak dipengaruhi sistem pendidikan Neo-Konfusianisme maka melihat bekas dinasti Jin Jurchen sebagai penceroboh asing.


=== Menuntut Mandat Syurga ===

Hung Taiji mangkat secara tiba-tiba pada September 1643 tanpa menetapkan pewarisnya. Memandangkan kaum Jurchen secara tradisinya "melantik" ketua mereka melalui majlis bangsawan, maka negeri Qing tiada sistem pewarisan yang jelas sehingga zaman pemerintahan Maharaja Kangxi. Pada ketika ini, kekuasaan direbut oleh anakanda sulung Hung Taiji, Hooge dan adinda tiri Hung Taiji yang sama ayahanda, Dorgon. Perbalahan Hooger dan Dorgon untuk merebut jawatan pemimpin dibendung dengan menobatkan anakanda lelaki Hung Taiji yang berusia lima tahun Fulin sebagai Maharaja Shunzhi, dengan Dorgon sebagai pemangku dan pemimpin de facto bangsa Manchu. Musuh ketat Manchu, Dinasti Ming pula sibuk melawan pemberontakan golongan petani sehingga tidak dapat mengambil kesempatan terhadap kemelut pewarisan istana Qing yang menyaksikan seorang kanak-kanak menjadi Maharaja. Krisis dalaman Dinasti Ming memuncak pada April 1644, apabila ibu kota (di Beijing masa kini) diserbu oleh sepakatan angkatan pemberontak pimpinan Li Zicheng, seorang pegawai bawahan Ming yang menjadi ketua pemberontakan para petani. Maharaja Ming terakhir, Chongzhen membunuh diri apabila jatuhnya kota tersebut, menandakan berakhirnya dinasti Ming.
Setelah mudah menawan Beijing, Li Zicheng memimpin pakatan pemberontaknya yang beratus-ribu orangnya untuk bersemuka dengan Wu Sangui, panglima yang memerintah garison Ming di Shanhaiguan. Shanhaiguan ialah sebuah genting behrampiran Tembok Besar China yang terletak 50 batu di timur laut Beijing, dan di situlah terletaknya sistem pertahanan Ming yang menghalang kaum Manchu dari terus menyerang ibu kota Ming selama bertahun-tahun. Wu yang terkepit di antara segerombolan pemberontak yang dua kali bilangan bala tenteranya, dan sebuah musuh luar yang dilawannya bertahun-tahun, membuat keputusan untuk bersepakat dengan puak Manchu untuk melawan para pemberontak. Ada yang berpendapat bahawa tindakan Wu dipengaruhi oleh khabar penindasan terhadap keluarganya dan gundiknya Chen Yuanyuan di tangan para pemberontak setelah jatuhnya ibu kota. Tidak kira apa sebab sebenarnya beliau berbuat demikian, perikatan yang janggal dan dikatakan sinis antara Wu dan bekas musuh ketatnya dilakukan dengan tujuan membalas dendam atas kemangkatan Maharaja Chongzhen. Kedua-dua bekas musuh itu bersama-sama menumpaskan angkatan pemberontak Li Zicheng dalam pertempuran pada 27 Mei 1644. Selepas itu, kaum Manchu menawan Beijing pada 6 Jun, di mana Maharaja Shunzhi ditabalkan sebagai "Anak Syurga" pada 30 Oktober. Kaum Manchu yang menggelar diri mereka sebagai pewaris politik kepada Dinasti Ming dengan menewaskan Li Zicheng, melengkapkan adat peralihan mereka dengan mengadakan upacara pemakaman rasmi untuk Maharaja Chongzhen. Namun demikian, proses menakluki seluruh China mengambil masa 17 tahun lagi untuk bertungkus-lumus melawan puak setiawan Ming, pengaku takhta dan pemberontak, sehingga ramai sekali yang terkorban, termasuk peristiwa pembunuhan beramai-ramai di Yangzhou selama sepuluh hari pada tahun 1645, apabila bala tentera memperoleh restu Putera Dodo untuk mengamuk di situ sehingga mengakibatkan kira-kira 800,000 orang terbunuh. Pemangku takhta Ming yang terakhir, Putera Gui, meminta perlindungan di Burma, sebuah negeri lindungan Dinasti Ming, tetapi kemudian diserahkan kepada pasukan ekspedisi Qing yang diperintah oleh Wu, lalu dibawa ke wilayah Yunnan untuk dihukum mati pada tahun 1662.

Tujuh tahun pertama pemerintahan Shunzhi dikuasai oleh putera pemangku raja Dorgon, yang memusatkan kuasa di bawah kawalannya atas nama Maharaja gara-gara ketaktentuan kedudukan politiknya dalam struktur kekuasaan Manchu, sehingga menjejaskan putera-putera Manchu lain yang turut merebut kuasa dengan menurunkan pangkat atau memenjarakan mereka dengan bermacam-macam dalih. Sungguhpun begitu pendek tempoh pemangkuannya, namun pengaruh Dorgon dalam dinasti Qing memang mendalam. Mula-mulanya, puak Manchu berjaya memasuki wilayah "China sebenar" hanya kerana Dorgon menerima rayuan Wu Sangui untuk menghulurkan bantuan ketenteraan. Selepas menawan Beijing dan bukan menjarah kota itu seperti yang dilakukan oleh para pemberontak sebelum kedatangan mereka, Dorgon mendesak agar Beijing dijadikan ibu kota Qing walaupun dibantah oleh putera-putera lain, lalu melantik semula kebanyakan pegawai Ming kepada jawatan masing-masing. Tindakan mengekalkan Beijing sebagai ibu kota itu kelihatan begitu mudah diterima akal, tetapi sebenarnya harus diingatkan bahawa sebelum itu tiada satu pun dinasti China utama yang pernah terus "mewarisi" ibu kota pendahulu langsungnya. Pengekalan ibu kota dan para pegawai Ming ini mempercepatkan langkah penstabilan negara dan proses penaklukan oleh Manchu. Namun demikian, bukan semua dasar Dorgon disambut baik atau dilaksanakan dengan mudah.
Salah satu keputusan paling kontroversi yang diambil oleh Dorgon adalah mengeluarkan titah perintah pada Julai 1645, yang mewajibkan semua lelaki berbangsa Cina Han diperintahkan mencukur rambut depan dan menyikat rambut yang selebihnya menjadi tocang, penolakan perintah ini boleh dihukum mati. Bagi kaum Manchu, dasar ini menguji ketaatan rakyat serta membantu membezakan sahabat daripada musuh negara. Bagi kaum bangsa Han pula, tindakan ini dilihat "penurunan martabat yang mengaibkan" yang bercanggah dengan nilai-nilai Kongzi. Perintah itu begitu terkutuk sehingga mencetuskan tentangan terhadap pemerintahan Qing di Jiangnan sehingga seawal-awalnya akhir 1640-an.
Pada 31 Disember 1650, Dorgon mati secara tiba-tiba ketika dalam ekspedisi memburu, maka bermulanya Maharaja Shunzhi memerintah dengan sendiri. Walaupun demikian, memandangkan Maharaja hanya berusia 12 tahun ketika itu, kebanyakan keputusan dibuat bagi pihaknya oleh bondanya, iaitu Maharani Balu Xiaozhuang yang mahir dalam bidang politik. Sungguhpun pentingnya sokongan Dorgon kepada Shunzhi, namun Dorgon selama bertahun-tahun ini banyak memusatkan kuasa dalam tangannya dengan hajat untuk terus mencabar takhta maharaja, sebegitu hingga selepas meninggal dunia, beliau dikurniakan gelaran anumerta Maharaja Yi (義皇帝code: zh is deprecated ), satu-satu kalinya dalams sejarah dinasti Qing yang mana seorang "putera darah daging" Manchu diberi penghormatan sedemikian. namun begitu, setelah dua tahun Shunzhi memerintah sendiri, Dorgon bukan sahaja dilucutkan segala gelarannya, malah jenazahnya turut digali keluar lalu dicacat-cacatkan. Jesuit Martin Martinius in his account "Bellum Tartaricum" with original text in Latin, first published in Rome 1654. First English edition, London: John Crook, 1654.</ref> sebagai balasan terhadap berbilang-bilang "kesalahannya", termasuk menghukum mati kanda sulung seayahanda Shunzhi, Hooge. Lebih penting lagi, kejatuhan muka Dorgon ini turut menandakan seluruh kerabat diraja dilucutkan kebanyakan kuasa politik sehingga ditumpukan kembali kepada Maharaja. Sungguhpun bermula dengan begitu cemerlang, pemerintahan Shunzhi dipendekkan dengan kemangkatan akibat cacar air ketika berusia 24 tahun pada tahun 1661, lalu diwarisi oleh anakanda ketiganya Xuanye, yang memerintah sebagai Maharaja Kangxi.


=== Maharaja Kangxi ===

Selama 61 tahun, Kangxi merupakan Maharaja China yang paling lama memerintah. Penting sekali, selain begitu lama memerintah, pemerintahan Kangxi juga disanjungi sebagai bermulanya “Zaman Kegemilangan Kang-Qian” (康乾盛世code: zh is deprecated ), yang mana dinasti Qing mencapai kemuncak kuasa sosial, ekonomi dan ketenteraanya. Pemerintahan lama Kangxi bermula seusia lapan tahun setelah kemangkatan ayahandanya. Demi mengelakkan berulangnya pembolotan kuasa maharaja oleh Dorgon selaku pemangku, Maharaja Shunzhi yang ketika di ambang kemangkatan dengan terdesaknya melantik empat orang menteri jemaah kanan untuk mentadbir negara bagi pihak anakandanya yang masih belum cukup usia itu. Empat menteri tersebut: Sonin, Ebilun, Suksaha, dan Oboi, dilantik bukan sahaja kerana lama berkhidmat untuk maharaja, bahkan juga dengan tujuan mengimbangi pengaruh sesama sendiri. Lebih penting lagi, mereka berempat tiada pertalian rapat dengan kerabat diraja, oleh itu tidak boleh menuntut takhta. Namun setelah masa berlalu, Oboi, iaitu yang terbaru di kalangan empat menteri, mengambil kesempatan dan berkomplot untuk mencapai kekuasaan politik sehingga mampu menggugat maharaja. Biarpun tidak pernah dipertikaikan ketaatan Oboi, namun keangkuhan keperibadiannya serta pendirian konservatif dalam hal politik menjadikannya semakin bermusuhan dengan Maharaja muda itu. Pada tahun 1669, Maharaja Kangxi yang berusia 15 tahun menggunakan helah untuk mengatasi, melucutkan dan memenjarakan Oboi yang agak licik orangnya di samping berpengalaman sebagai pemerintah tentera.
Puak Manchu akhirnya terasa bahangnya ketika memegang "Mandat Syurga". Wilayah China begitu luas sehingga bilangan bala tenteranya hanya cukup untuk mempertahankan kota-kota terpenting yang membentuk tulang belakang kepada rangkaian pertahanan yang amat bergantung kepada askar Ming yang menyerah diri. Selain itu, tiga orang bekas panglima Ming dipilih atas sumbangan mereka kepada penubuhan dinasti Qing, diangkat sebagai putera feudal (藩王code: zh is deprecated ), serta dikurniakan jawatan pemerintah di China Selatan. Yang ketua di antara mereka ialah Wu Sangui yang ditugaskan ke wilayah Yunnan dan Guizhou, manakala Shang Kexi dan Geng Zhongming pula masing-masing diserahkan wilayah Guangdong dan Fujian.

Bertahun-tahun kemudian, ketiga-tiga pemerintah feudal dan wilayah mereka semakin berautonomi. Akhirnya, pada tahun 1673, Shang Kexi mengutuskan rayuan kepada Maharaja Kangxi mengenai hajatnya untuk bersara di kampung halamannya di wilayah Liaodong serta mencalonkan anaknya sebagai pengganti. Maharaja muda tersebut memperkenan persaraanya, tetapi menolak pewarisan tanah pegangannya. Sebagai balasan, dua panglima lain turut mengutuskan persaraan mereka untuk menguji ketetapan Kangxi, dengan sangkaan bahawa baginda tidak berani menyinggung perasaan mereka. Bagaimanapun, Maharaja akhirnya menyedari temberang mereka dengan memperkenan persaraan mereka lalu menitah agar ketiga-tiga tanah pegangan mereka diserahkan kembali kepada kekuasaan maharaja.
Berdepan dengan kelucutan kuasanya, Wu Sangui merasai dirinya tiada pilihan selain memberontak, dan oleh itu turut disertai oleh Geng Zhongming Shang Zhixin, anak kepada Shang Kexi, untuk memberontak selama lapan tahun. Ketika nasib paling menyebelahi mereka, mereka bertiga berjaya meluaskan pengaruhnya sejauh Sungai Yangtze di utara. Akhirnya, kerajaan Qing berjaya mematahkan pemberontakan itu dan mengusai seluruh China selatan.
Untuk menggabungkan semula empayarnya, Maharaja Kangxi dengan sendirinya melancarkan beberapa kempen tentera terhadap Tibet, Dzungar, dan Rusia. Baginda mengahwinkan puterinya dengan Khan Mongol Gordhun untuk mengelakkan persengketaan tentera. Kempen tentera Gordhun melawan Qing menemui kegagalan, sekaligus memperkukuhkan lagi Empayar. Taiwan turut ditakluki oleh tentera Empayar Qing dari kekuasaan Zheng Keshuang, cucu kepada Koxinga, pada tahun 1683. Koxinga pernah menawan Taiwan dari penjajah Belanda untuk menjadikan pulau tersebut sebagai pangkalan untuk menentang Dinasti Qing. Menjelang akhir abad ke-17, China mencapai kemuncak kekuasaanya sejak Dinasti Ming.
Maharaja Kangxi turut mengundang ramai mubaligh Jesuit yang tiba di China. Antara mereka, termasuk Tomás Pereira, Matteo Ricci, Martino Martini, Johann Adam Schall von Bell, Ferdinand Verbiest dan Antoine Thomas, juga memegang jawatan sebagai ahli matematik, ahli astronomi dan penasihat kepada Maharaja.


=== Pemerintahan maharaja Yongzheng dan Qianlong ===
Pemerintahan Maharaja Yongzheng (r. 1723-1735) dan puteranya, Qianlong (r. 1735-1796), menandakan kemuncak keagungan Dinasti Qing. Namun, seperti yang dinyatakan oleh sejarawan Jonathan Spence, kerajaan pada akhir pemerintahan Qianlong "seperti matahari pada tengah hari". Di tengah-tengah "keagungan", dia menulis, "tanda-tanda kerosakan dan bahkan keruntuhan menjadi nyata".
Setelah kemangkatan Maharaja Kangxi pada tahun 1722, putera keempatnya, Putera Yong (雍 親王), menjadi Maharaja Yongzheng. Pada tahun-tahun terakhir pemerintahan Kangxi, Yongzheng dan saudara-maranya telah bertempur, dan ada khabar angin yang tidak berasas bahawa dia telah merebut takhta dengan mengganggu ketenangan Kangxi pada malam ketika Kangxi mangkat. Sebenarnya, ayahandanya mempercayainya dengan masalah politik yang halus dan membincangkan dasar negara dengannya. Ketika Yongzheng berkuasa pada usia 45 tahun, baginda merasakan perasaan mendesak tentang masalah-masalah yang telah menumpuk pada tahun-tahun ayahandanya, dan baginda tidak memerlukan petunjuk tentang cara menggunakan kuasa. Dalam kata-kata seorang sejarawan baru-baru ini, dia "parah, curiga, dan cemburu, tetapi sangat mampu dan banyak akal", dan dengan kata-kata yang lain, dia ternyata menjadi "pembuat negara moden awal yang pertama".
Yongzheng bergerak pantas. Pertama, dia mempromosikan ortodoksi Confucian dan membalikkan apa yang dilihatnya sebagai kelembutan ayahandanya dengan menindak sekte yang tidak ortodoks dan dengan memenggal nama seorang penulis anti-Manchu yang telah dimaafkan oleh ayahandanya. Pada tahun 1723 Yongzheng melarang agama Kristian dan mengusir mubaligh Kristian, walaupun beberapa diizinkan tinggal di ibu kota. Seterusnya, baginda bergerak untuk menguasai pemerintah. Yongzheng memperluas sistem peringatan Istana ayahandanya, yang membawa laporan berterus-terang dan terperinci mengenai keadaan tempatan secara langsung ke istana tanpa dipintas oleh birokrasi, dan baginda membuat Majlis Besar penasihat peribadi, yang akhirnya berkembang menjadi kabinet de facto maharaja untuk selebihnya dari dinasti. Dia dengan cerdik mengisi posisi penting dengan pegawai Cina Manchu dan Han yang bergantung pada perlindungannya. Ketika baginda mulai menyadari bahawa krisis kewangan lebih besar dari yang baginda sangkakan, Yongzheng menolak pendekatan lembut ayahandanya terhadap pemilik tanah tempatan dan melakukan kempen untuk menegakkan pemungutan cukai tanah. Pendapatan yang meningkat itu digunakan untuk "wang untuk menyuburkan kejujuran" di kalangan pegawai tempatan dan untuk pengairan setempat, sekolah, jalan raya, dan amal. Walaupun pembaharuan ini berlaku di utara, di selatan dan lembah Yangze yang lebih rendah, di mana Kangxi telah memikat golongan elit, sudah ada jaringan pejabat dan pemilik tanah yang sudah lama terbentuk. Yongzheng mengirim komisioner Manchu yang berpengalaman untuk menembus tebal daftar tanah yang dipalsukan dan buku akaun yang dikodkan, tetapi mereka dipenuhi tipu muslihat, pasif, dan bahkan keganasan. Krisis fizikal  berterusan.
Yongzheng juga mewarisi masalah diplomatik dan strategik. Satu pasukan yang seluruhnya terdiri dari Manchu menyusun Perjanjian Kyakhta (1727) untuk memantapkan persefahaman diplomatik dengan Tsar Rusia. Sebagai pertukaran untuk wilayah dan hak perdagangan, Qing akan bebas menangani situasi di Mongolia. Yongzheng kemudian beralih ke situasi itu, di mana kerajaan  Dzunghar mengancam akan muncul kembali, dan ke barat daya, di mana ketua-ketua Miao tempatan menentang pengembangan Qing. Kempen-kempen ini menguruskan perbendaharaan tetapi menetapkan kawalan maharaja terhadap kewangan tentera dan ketenteraan.
Ketika Maharaja Yongzheng mangkat pada tahun 1735, puteranya yang berusia 24 tahun, Putera Bao (寶 親王), menjadi Maharaja Qianlong. Qianlong secara peribadi mengetuai Sepuluh Kempen Hebatnya untuk memperluas kawalan ketenteraan ke kerajaan Dzunghar  Xinjiang dan Mongolia masa kini, meletakkan pemberontakan dan pemberontakan di Sichuan dan beberapa bahagian di selatan China sambil memperluas penguasaan ke atas Tibet.
Maharaja Qianlong melancarkan beberapa projek kebudayaan yang bercita-cita tinggi, termasuk penyusunan Siku Quanshu, atau Repository Lengkap Empat Cabang Sastera, koleksi buku terbesar dalam sejarah China. Walaupun begitu, Qianlong menggunakan Inkuisisi Sastera untuk membungkam penentangan. Di bawah kemakmuran luar dan kepercayaan maharaja, tahun-tahun terakhir pemerintahan Qianlong ditandai dengan berlakunya korupsi dan pengabaian yang berleluasa. Heshen, lelaki tampan muda kegemaran maharaja, memanfaatkan kemahuan maharaja untuk menjadi salah satu pegawai paling korup dalam sejarah dinasti. Anak lelaki Qianlong, Maharaja Jiaqing (r. 1796-1820), akhirnya memaksa Heshen untuk bunuh diri.
Maharaja Qianlong melancarkan beberapa projek kebudayaan yang bercita-cita tinggi, termasuk penyusunan Siku Quanshu, atau Repository Lengkap Empat Cabang Sastera, koleksi buku terbesar dalam sejarah China. Walaupun begitu, Qianlong menggunakan Inkuisisi Sastera untuk membungkam penentangan. Di bawah kemakmuran luar dan kepercayaan maharaja, tahun-tahun terakhir pemerintahan Qianlong ditandai dengan berlakunya korupsi dan pengabaian yang berleluasa. Heshen, lelaki tampan muda kegemaran maharaja, memanfaatkan kemahuan maharaja untuk menjadi salah satu pegawai paling korup dalam sejarah dinasti. Anak lelaki Qianlong, Maharaja Jiaqing (r. 1796-1820), akhirnya memaksa Heshen untuk bunuh diri.
Penduduk tidak stabil untuk separuh pertama abad ke-17 kerana perang saudara dan wabak, tetapi kemakmuran dan kestabilan dalaman secara beransur-ansur membalikkan keadaan ini. Maharaja Qianlong meratapi keadaan itu dengan menyatakan, "Penduduk terus bertambah, tetapi tanahnya tidak." Pengenalan tanaman baru dari Benua Amerika seperti kentang dan kacang tanah juga memungkinkan peningkatan bekalan makanan, sehingga jumlah penduduk China pada abad ke-18 meningkat dari 100 juta hingga 300 juta orang. Tidak lama kemudian, para petani terpaksa mengusahakan perkebunan yang lebih kecil dengan lebih kuat. Satu-satunya bahagian kerajaan yang memiliki tanah pertanian yang subur adalah Manchuria, di mana wilayah Jilin dan Heilongjiang telah diishtihar sebagai tanah air suku Manchu. Walaupun ada larangan, pada abad ke-18 orang Cina Han memasuki Manchuria, baik secara haram atau sah, di Tembok Besar dan Palisade Willow.
Pada tahun 1796, pemberontakan terbuka meletus di kalangan pengikut Pertubuhan Teratai putih, yang menyalahkan pegawai Qing, dengan mengatakan "para pegawai telah memaksa rakyat untuk memberontak." Pegawai di bahagian lain di negara ini juga disalahkan atas kesalahan korupsi, gagal menjaga lumbung bantuan kelaparan penuh, penyelenggaraan jalan dan saluran air yang buruk, dan berfoya-foya. Tidak lama kemudian muncul pemberontakan "sekte baru" umat Islam terhadap pegawai Muslim tempatan, dan suku Miao di barat daya China. Pemberontakan Teratai Putih berlanjutan selama lapan tahun, hingga tahun 1804, ketika kempen yang dijalankan dengan teruk, korup, dan kejam akhirnya mengakhirinya.
Maharaja Qianlong melancarkan beberapa projek kebudayaan yang bercita-cita tinggi, termasuk penyusunan Siku Quanshu, atau Repository Lengkap Empat Cabang Sastera, koleksi buku terbesar dalam sejarah China. Walaupun begitu, Qianlong menggunakan Inkuisisi Sastera untuk membungkam penentangan. Di bawah kemakmuran luar dan kepercayaan maharaja, tahun-tahun terakhir pemerintahan Qianlong ditandai dengan berlakunya korupsi dan pengabaian yang berleluasa. Heshen, lelaki tampan muda kegemaran maharaja, memanfaatkan kemahuan maharaja untuk menjadi salah satu pegawai paling korup dalam sejarah dinasti. Anak lelaki Qianlong, Maharaja Jiaqing (r. 1796-1820), akhirnya memaksa Heshen untuk bunuh diri.
Penduduk tidak stabil untuk separuh pertama abad ke-17 kerana perang saudara dan wabak, tetapi kemakmuran dan kestabilan dalaman secara beransur-ansur membalikkan keadaan ini. Maharaja Qianlong meratapi keadaan itu dengan menyatakan, "Penduduk terus bertambah, tetapi tanahnya tidak." Pengenalan tanaman baru dari Benua Amerika seperti kentang dan kacang tanah juga memungkinkan peningkatan bekalan makanan, sehingga jumlah penduduk China pada abad ke-18 meningkat dari 100 juta hingga 300 juta orang. Tidak lama kemudian, para petani terpaksa mengusahakan perkebunan yang lebih kecil dengan lebih kuat. Satu-satunya bahagian kerajaan yang memiliki tanah pertanian yang subur adalah Manchuria, di mana wilayah Jilin dan Heilongjiang telah diishtihar sebagai tanah air suku Manchu. Walaupun ada larangan, pada abad ke-18 orang Cina Han memasuki Manchuria, baik secara haram atau sah, di Tembok Besar dan Palisade Willow.
Pada tahun 1796, pemberontakan terbuka meletus di kalangan pengikut Pertubuhan Teratai putih, yang menyalahkan pegawai Qing, dengan mengatakan "para pegawai telah memaksa rakyat untuk memberontak." Pegawai di bahagian lain di negara ini juga disalahkan atas kesalahan korupsi, gagal menjaga lumbung bantuan kelaparan penuh, penyelenggaraan jalan dan saluran air yang buruk, dan berfoya-foya. Tidak lama kemudian muncul pemberontakan "sekte baru" umat Islam terhadap pegawai Muslim tempatan, dan suku Miao di barat daya China. Pemberontakan Teratai Putih berlanjutan selama lapan tahun, hingga tahun 1804, ketika kempen yang dijalankan dengan teruk, korup, dan kejam akhirnya mengakhirinya.


=== Kelemahan, pemberontakan, dan ketidakstabilan ===

Pada awal dinasti, kerajaan China terus menjadi kekuatan hegemoni di Asia Timur. Walaupun tidak ada kementerian hubungan luar negeri secara langsung, Lifan Yuan bertanggung jawab atas hubungan dengan Mongol dan Tibet di Asia Tengah, sementara sistem anak sungai, sekumpulan institusi dan adat yang diambil alih dari Ming, secara teori mengatur hubungan dengan Timur dan negara-negara Asia Tenggara. Perjanjian Nerchinsk (1689) menstabilkan hubungan dengan Tsar Rusia.
Namun, pada abad ke-18 kerajaan Eropah secara beransur-ansur berkembang di seluruh dunia, ketika negara-negara Eropah mengembangkan ekonomi yang dibina berdasarkan perdagangan maritim, pengekstrakan kolonial, dan kemajuan teknologi. Dinasti ini berhadapan dengan konsep-konsep sistem antarabangsa dan hubungan antara negeri dengan yang baru berkembang. Pos perdagangan Eropah berkembang menjadi kawalan wilayah di India yang berdekatan dan di pulau-pulau yang kini menjadi Indonesia. Tanggapan Qing, yang berhasil untuk satu waktu, adalah dengan mewujudkan Sistem Kanton pada tahun 1756, yang membatasi perdagangan maritim ke kota itu (Guangzhou moden) dan memberikan hak perdagangan monopoli kepada pedagang-pedagang China swasta. Syarikat Hindia Timur Inggeris dan Syarikat Hindia Timur Belanda telah lama diberikan hak monopoli oleh pemerintah mereka.
Pada tahun 1793, Syarikat Hindia Timur Inggeris, dengan sokongan pemerintah Inggeris, mengirim misi diplomatik ke China yang dipimpin oleh Lord George Macartney untuk membuka perdagangan bebas dan meletakkan hubungan pada dasar kesamaan. Mahkamah imperial memandang perdagangan sebagai kepentingan sekunder, sedangkan Inggeris melihat perdagangan maritim sebagai kunci ekonomi mereka. Maharaja Qianlong memberitahu Macartney "raja-raja dari berbagai negara datang melalui darat dan laut dengan segala macam barang berharga", dan "akibatnya tidak ada yang kita kekurangan ..."
Memandangkan China mempunyai sedikit permintaan untuk barangan Eropah, Eropah membayar dalam perak untuk barangan China seperti sutera, teh, dan seramik, ketidakseimbangan yang membimbangkan kerajaan perdagangan Britain dan Perancis. Permintaan candu yang semakin meningkat di China memberi jalan penyelesaian. Syarikat Hindia Timur Inggeris meluaskan pengeluarannya di Bengal. Maharaja Daoguang, yang prihatin terhadap pengeluaran wang perak dan kerosakan yang disebabkan oleh merokok candu kepada rakyatnya, memerintahkan Lin Zexu untuk menghentikan perdagangan candu. Lin merampas stok candu tanpa pampasan pada tahun 1839, menyebabkan Britain menghantar ekspedisi ketenteraan pada tahun berikutnya.
Perang Candu Pertama mendedahkan keadaan tentera China yang ketinggalan zaman. Angkatan Laut Qing, yang seluruhnya terdiri dari kapal layar kayu, dikalahkan dengan teruk  oleh taktik moden dan kekuatan Tentera Laut Diraja Britain. Askar British, menggunakan senapang dan artileri canggih, dengan mudah mengatasi dan mengalahkan pasukan Qing dalam pertempuran darat. Penyerahan Qing pada tahun 1842 menandakan tamparan yang memalukan dan memalukan. Perjanjian Nanjing, yang pertama dari "perjanjian yang tidak setara", menuntut reparasi perang, memaksa China untuk membuka Pelabuhan Perjanjian Canton, Amoy, Fuchow, Ningpo dan Shanghai kepada perdagangan dan mubaligh Kristian Barat, dan menyerahkan Pulau Hong Kong ke Britain . Ia mendedahkan kelemahan dalam kerajaan Qing dan mencetuskan pemberontakan terhadap rejim.
Pemberontakan Taiping pada pertengahan abad ke-19 adalah contoh besar pertama sentimen anti-Manchu. Di tengah kegelisahan sosial yang meluas dan kelaparan yang semakin parah, pemberontakan itu bukan sahaja menimbulkan ancaman paling serius terhadap penguasa Qing, tetapi juga disebut sebagai "perang saudara paling berdarah sepanjang sejarah"; semasa perang empat belas tahun dari 1850 hingga 1864 antara 20 dan 30 juta orang mati. Hong Xiuquan, calon pegawai negeri yang gagal, pada tahun 1851 melancarkan pemberontakan di wilayah Guizhou, dan mendirikan Kerajaan Taiping Heavenly Kingdom Hong sendiri sebagai raja. Hong mengumumkan bahawa dia mendapat penglihatan tentang Tuhan dan bahawa dia adalah saudara Yesus Kristus. Perhambaan, gundik, perkahwinan yang diatur, menghisap candu, mengikat kaki, penyeksaan kehakiman, dan penyembahan berhala semuanya dilarang. Walau bagaimanapun, kejayaan membawa kepada perselisihan dalaman, pembelotan dan rasuah. Di samping itu, tentera Inggeris dan Perancis, yang dilengkapi dengan senjata moden, telah datang untuk membantu tentera imperial Qing. Tidak sampai tahun 1864 tentera Qing di bawah Zeng Guofan berjaya menghancurkan pemberontakan. Setelah tercetusnya pemberontakan ini, terdapat juga pemberontakan oleh orang-orang Muslim dan Miao dari China terhadap dinasti Qing, terutama dalam Pemberontakan Miao (1854–73) di Guizhou, Pemberontakan Panthay (1856–1873) di Yunnan dan Pemberontakan Dungan (1862–77) di barat laut.


== Rujukan ==


== Pautan luar ==
Short History & Time-Line of the Qing Dynasty
Art of the early Qing dynasty


== Saranan pembacaan ==
Elliot, Mark C. The Manchu Way: The Eight Banners and Ethnic Identity in Late Imperial China. Stanford: Stanford University Press, 2001
Spence, Jonathan. The Search for Modern China. New York: W W Norton & Company, 1990
Spence, Jonathan. God's Chinese Son: The Taiping Heavenly Kingdom of Hong Xiuquan. New York: W W Norton & Company, 1997