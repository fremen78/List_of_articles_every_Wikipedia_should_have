Ternieth Qing (Chinek: 清朝; pinyin: Qīng cháo) o ternieth rewlyoryon China a 1644 bys yn 1912. An dernieth a veu fondyes gans an Manchus, ytho hanow aral rygdhi yw ternieth Manchu. Hanow teylu an emperours Qing o Aisin Gioro. Y teuth ha bos Repoblek China yn 1912 wosa Domhwelans Xinhai yn 1911.
Yn 1644, luyow Manchu a fethas China north hag an pennsita a veu chanjys dhe Beijing. Domhwelys veu ternieth Ming, kyn hwrug kas pesya bys yn 1683. Topp a nerth ha glori Qing a veu drehedhys yn rewl Emperour Qianlong (1735–1796).
An dernieth a dhuryas bys yn 1912 pan veu domhwelys yn Domhwelans Xinhai. Emperoureth Qing a dhuryas ogas ha teyr kansvledhen hag y hwrug hi furvya an grond a diredh China arnowydh. Ternieth emperourethek an brassa o yn istori China.

Yma'n erthygel ma owth usya an Furv Skrifys Savonek a-barth Kernowek kres.