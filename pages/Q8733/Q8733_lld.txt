La Dinastia Qing, ufizielmënter l Gran Qing (cinesc: 大清; pinyin: Dà Qīng; IPA: [tɕʰíŋ]; manciu: ᡩᠠᡳ᠌ᠴᡳᠩᡤᡠᡵᡠᠨ, Möllendorff: Daicing gurun, Abkai: Daiqing gurun, let. 'Stat Gran Qing'), fova na dinastia de la Cina sota i renianc Manciu dal 1636 al 1912 y l'ultima dinastia ortodossa te la storia cineja. La ie nasciuda dala Dinastia Jin che fova stata metuda su dai Jianzhou Jurchens, na grupa etnica tungusica che ova unifià duta la tribù Jurchen per furmé na nueva identità etnica "Manciu". La dinastia fova ufizielmënter stata protlameda te la Manciuria tl 1636. La ova tëut ite l cuntrol de Peking tl 1644 y pona sparpanià ora si cuntrol sëura dut l rest de la Cina, l Taiwan y plu tert nce te l'Asia zentrela. La dinastia ova durà nfin al 1912 canche la ie tumeda te la revoluzion Xinhai. Te la historiografia ortodossa cineja fova dan la dinastia Qing stata la dinastia Ming y daldo la Republica de Cina. La dinastia multietnica Qing ova durà per belau trëi seculi y ova purtà adum i raions che fova la basa per la Cina moderna. L fova la majera dinestia mperiela te la storia de la Cina y tl 1790 l cuarto majer mper te la storia dl mond n cont de spersa. Cun na populazion de 420 milions tl 1907 fovel l stat cun la majera populazion a chël tëmp.


== Storia ==


== Referënzes ==