Kwame Nkrumah (Nkroful, 21. rujna 1909. — Bukurešt, 27. travnja 1972.) je bio ganski političar koji je od 1951. do 1966. godine bio vođa britanske Zlatne Obale te, kasnije, nezavisne Gane. Sudjelujući direktno u stjecanju ganske nezavisnosti, Nkrumah je figurirao kao prvi predsjednik nezavisne Gane, a ranije je bio i prvi premijer. Bio je jedan od vodećih afričkih političara XX vijeka, snažan zagovaratelj panafrikanizma, osnivač Organizacije afričkog jedinstva i dobitnik Lenjinove nagrade 1963. godine. Nkrumah je sebe smatrao "afričkim Lenjinom".
Rođen u britanskoj koloniji Zlatnoj Obali, u mladosti se školovao u SAD i Velikoj Britaniji, gdje je postao sljedbenikom ideologije panafrikanizma. Godine 1947. je započeo borbu za nezavisnost Zlatne obale, pri čemu se služio štrajkovima, demonstracijama i bojkotom. Godine 1957. Zlatna obala je postala nezavisna država pod nazivom Gana. Nkrumah je postao njen prvi premijer i tokom svoje vladavine nastojao uvesti socijalizam i industrijalizaciju. To je dovelo do ekonomske i političke krize zbog koje je u Gani 1964. uveden jednopartijski sistem a Nkrumah postao doživotnim predsjednikom. Dvije godine kasnije Nkrumah je svrgnut u vojnom udaru.