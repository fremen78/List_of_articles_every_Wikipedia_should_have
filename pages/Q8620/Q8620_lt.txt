Kvamė Nkruma (Kwame Nkrumah, 1909 m. rugsėjo 21 – 1972 m. balandžio 27 d.) – įtakingas XX amžiaus panafrikanizmo judėjimo, siekiančio politinės Afrikos žemyno vienybės, šalininkas ir Ganos bei jos pirmtako Aukso Kranto lyderis nuo 1952 m. iki 1966 m.


== Biografija ==
Kvamė Nkruma gimė 1902 m. Nkrofulyje, Aukso Krante. Motina – Nianiba. 1930 m. baigęs prestižinę Akros Ačimotos mokyklą, mokėsi katalikiškoje seminarijoje, o vėliau dėstė katalikiškoje mokykloje Aksime. 1935 m. išvyko į Jungtines Valstijas. Ten studijavo Linkolno universitete Pensilvanijoje, 1939 m. įgijo bakalauro laipsnį, 1942 m. baigė Fi Beta Sigma broliją (Phi Beta Sigma) ir įgijo teologijos bakalauro; tais pačiais metais – ir Pensilvanijos universitete mokslų magistro, o 1943 m. – menų ir filosofijos magistro laipsnį. Aktyviai dalyvavo visuomeninėje veikloje, skaitė paskaitas politikos mokslų temomis, buvo išrinktas Amerikos ir Kanados Afrikos studentų organizacijos prezidentu, dalyvavo studentų teatro pastatymuose, studentų laikraštyje The Lincolnian parašė esė apie europiečių vyriausybes Afrikoje.
Gyvendamas JAV K. Nkruma pamokslavo juodųjų presbiterionų bažnyčiose Filadelfijoje ir Niujorke. Skaitė knygas, susijusias su teologija ir politika, privačiai studentus mokė filosofijos. K. Nkruma 1943 m. susitiko ir diskutavo su JAV trockistais intelektualais – iš Trinidado kilusiu C. L. R. James, emigrante iš Rusijos Raja Dunajevskaja bei kinų kilmės amerikiečiu Grace Lee Boggs.
K. Nkruma 1945 m. gegužę atvyko į Londoną studijuoti Londono ekonomikos mokykloje. Po susitikimo su Džordžu Padmoru, Nkruma padėjo organizuoti penktąjį panafrikietišką kongresą Mančesteryje, vėliau įkūrė Vakarų afrikos nacionalinį sekretariatą, siekusį Afrikos dekolonizacijos. K. Nkruma taip pat buvo Vakarų Afrikos studentų sąjungos (WASU) viceprezidentas.
Kvamei Nkrumai garbės daktaro vardus suteikė Linkolno universitetas, Maskvos valstybinis universitetas, Kairo universitetas, Jogailos universitetas, Rytų Berlyno Humboldtų universitetas, kiti universitetai.


== Žymos ==


== Nuorodos ==
Ghana-pedia puslapis - Dr. Kvamė Nkruma Archyvuota kopija 2009-02-12 iš Wayback Machine projekto..