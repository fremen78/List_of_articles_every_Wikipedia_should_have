Francis Nwia Kofi Kwame Nkrumah esset un socialist politico de Ghana. Il nascet li 21-im de septembre 1909 in Nkroful e morit li 29-im de april 1972 in Bucarest (Rumania). Kwame Nkrumah esset li unesim prim-ministre e presidente del índependent state Ghana.
Kwame Nkrumah regnat autoritarimen e esset removet de so oficies per un colpe de state in li annu 1966.


== Personal e professional vive ==
Kwame Nkrumah nascet in li village Nkrofol in li sud-west de Ghana. Il apartenet al popul Nzema. Kwame Nkrumah laborat quam instuctor in Ghana. Il translocat al Unit States de America e studiat economie (1939), teologie (1942), pedagogica (1943) e filofie (1943). Nkrumah laborat quam docente in li USA.
Pos su cade per un colpe de state in li annu 1966 Nkrumah eat a Guinea. In li annu 1971 il viageat a Rumania por un medical tractament. Kwame Nkrumah morit in Bucarest in li annu 1972 pro cancere.
Kwame Nkrumah esset maritat con Fathia Rizk e li cuple havet quar infantes.


== Politcal cariera ==
Kwame Nkrumah esset un adherante del pan-africanisme.

1947-1949 Membre del partise United Gold Coast Convention.
1949-1966 Kwame Nkrumah fundat in li annu 1949 li plu radical partise Convention People's Party.
1950 Nkrumah esset arestat pro li organisation de protestes contra li colonial regnantie del Reyatu Unit.
1952-1957 Prim-ministre del colonia Coste de Aure.
1957-1960 Unesim prim-ministre del índependent Ghana.
1965-1966 Presidente del Organisation del African Unitá.
1960-1966 Unesim presidente de Ghana.
1966 Nkrumah esset renversat in li annu 1966 per un colpe de state per del National Liberation Council.


== Politica ==
Kwame Nkrumah regnat quam un dictator. Li oposition esset persecutet e omni altri partises except su propri partise esset prohibet. In li externi politica Nkrumah volet strett relations con li states del socialist bloc quam li Soviet-Union.