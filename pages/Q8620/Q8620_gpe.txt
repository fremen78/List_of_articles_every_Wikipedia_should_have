Kwame Nkrumah PC (21 September 1909 – 27 April 1972) be Ghanaian politician, political theorist den revolutionary. Na he be de first Prime Minister den Presido give Ghana, he make Gold Coast chop independence from Britain dema der for 1957 insyd. He sanso be influential advocate for Pan-Africanism wey he sanso be political theorist. Nkrumah be one of the people wey create de Organization of African Unity wey he san chop de Lenin Peace Prize from the Soviet Union for 1962 insyd.
He go abroad go do twelve years of higher education, he san develop ein political philosophy, den san organize plus other pan-Africanists wey dey abroad. Nkrumah come back to Gold Coast so say he go start ein political career as advocate for national independence. He create de Convention People's Party, wey dem get quick success sake of dema appeal to de common voter. He chop Prime Minister for 1952 insyd wey he san dey dey position de time wey Ghana come chop independence from Britain dema der for 1957 insyd. For 1960 insyd, Ghana people agree for fresh constitution wey dem vote give Nkrumah wey he come turn presido.
Na ein admi be socialist den nationalist all. He support industries wey dey de nation insyd den energy projects, he san develop strong national education system den promote pan-Africanist culture. Ebe Nkrumah ein time wey Ghana lead international relations wey dey Africa for de decolonization period time nu.
Nkrumah lead authoritarian regime for Ghana insyd, sake of he repress political opposition wey he conduct elections wey no be free den fair. For 1964 insyd, constitutional amendment come make Ghana a one-party state, wey make Nkrumah chop president forever for nation den ein party all. He foster personality cult, wey dey form ideological institutes wey he adopt de title of 'Osagyefo Dr.' Na dem depose Nkrumah insyd 1966 insyd coup d'état by de National Liberation Council, under whose supervision na dem privatize de country ein economy. Nkrumah go dey Guinea wey dem name am honorary co-president.


== Ein life matter ==
Kwame Nkrumah marry Fathia Ritzk, she be Egyptian Coptic bank worker den former teacher, for de eveninti for ein arrival for Ghana insyd: New Year ein Eve, 1957–1958. Fathia ein mummie refuse say she go bless dema marriage, sake of reluctance to see say anoda one of ein kiddie dey leave plus foreign husby.
As dem be married couple, Fathia den Nkrumah get three kiddies: Gamal (born 1958), Samia (born 1960) den Sekou (born 1964). Gamal be newspaper journalist, while Samia den Sekou be politicians. Nkrumah sanso get anoda son, Francis, a paediatrician (born 1935).


== Kwame Nkrumah ein works ==
"Negro History: European Government in Africa", The Lincolnian, 12 April 1938, p. 2 (Lincoln University, Pennsylvania) – see Special Collections and Archives, Lincoln University Archived 17 August 2009 at the Wayback Machine
"Primitive Education in West Africa," Educational Outlook, January 1941 (University of Pennsylvania). See Archived 3 March 2024 at the Wayback Machine
"Education and Nationalism in Africa," Educational Outlook, November 1943 (University of Pennsylvania). See Archived 3 March 2024 at the Wayback Machine
Ghana: The Autobiography of Kwame Nkrumah (1957). ISBN 0-901787-60-4
Africa Must Unite (1963). ISBN 0-901787-13-2
African Personality (1963)
De essence of neo-colonialism be say de State wey be subject to ein be, for theory insyd, independent wey e get all de outwards trappings for international sovereignty. For reality insyd e be ein economic system den thus ein political policy wey outside direct am. —  Introduction
Neo-Colonialism, the Last Stage of Imperialism (1965)
Axioms of Kwame Nkrumah (1967). ISBN 0-901787-54-X
African Socialism Revisited (1967)
Challenge of the Congo Archived 5 April 2023 at the Wayback Machine (1967)
Voice From Conakry (1967). ISBN 90-17-87027-3
Dark Days in Ghana (1968). ISBN 0-7178-0046-6
Handbook of Revolutionary Warfare (1968). ISBN 0-7178-0226-4
Consciencism: Philosophy and Ideology for De-Colonisation (1970). ISBN 0-901787-11-6
Class Struggle in Africa (1970). ISBN 0-901787-12-4
The Struggle Continues (1973). ISBN 0-901787-41-8
I Speak of Freedom (1973). ISBN 0-901787-14-0
Revolutionary Path (1973). ISBN 978-0-901787-22-4


== Festival ==
For details spy Kwame Nkrumah Festival


== References ==


== External links ==
Kwame Nkrumah at Wikipedia ein sisto projects:

 Wikimedia Commons
 Wikiquote (en)
 Wikidata
Faces of Africa Kwame Nkrumah Archived 5 September 2019 at the Wayback Machine
Kwame Nkrumah Mausoleum and Museum at Nkroful, Western Region
Kwame Nkrumah Memorial Park & Museum, Accra Archived 22 January 2015 at the Wayback Machine
Ghana-pedia Kwame Nkrumah
Ghana-pedia Operation Cold Chop: The Fall Of Kwame Nkrumah
Excerpt from Commanding Heights Archived 22 September 2017 at the Wayback Machine by Daniel Yergin den Joseph Stanislaw
Timeline of events related to the overthrow of Kwame Nkrumah
The Kwame Nkrumah Lectures at the University of Cape Coast, Ghana, 2007 Archived 27 June 2008 at the Wayback Machine
Kwame Nkrumah Information and Resource Site Archived 16 December 2008 at the Wayback Machine
Ghana re-evaluates Nkrumah Archived 5 March 2016 at the Wayback Machine by The Global Post
Dr Kwame Nkrumah's Midnight Speech on the day of Ghana's independence – 6 March 1957.
Newsreel on First Conference of Independent African States Archived 9 July 2015 at the Wayback Machine
"Father of Ghana's independence Kwame Nkrumah died 50 years ago • FRANCE 24 English" Archived 28 April 2024 at the Wayback Machine