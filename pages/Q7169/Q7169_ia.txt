Conservatismo es un philosophia politic e social que ha un attitude sceptic o caute al cambios social e que se oppone al ideologias del sinistra. Le principios central de conservatismo es tradition, societate organic, hierarchias, ordine public e le derectos de propertate. Conservatores, le adherentes del conservatismo, aspira supporta institutiones traditional (per exemplo, religion) e promover stabilitate social. Le conservatores plus traditional – reactionarios – aspira retornar le societate a un previe stato. Altere conservatores crede que alcun cambios social es desirabile ma illo debe esser organic, natural e acceptate con prudentia. Conservatismo es generalmente associate con le politica del dextra.
Le philosophia comenciava esser discutite post le Revolution Francese. Le parola se originava in 1818, quando François-René de Chateaubriand defendeva le monarchia e ordine traditional de Francia post le Restauration Bourbon. Le theoros de Edmund Burke in le previe seculo era influente etiam. Conservatismo non es un collection consistente de politicas; istos varia con lo que es traditional in le contexto politic de le loco e le epocha. Per exemplo, conservatores in paises monarchic usualmente appoia le monarchia, ma conservatores in republicas non usualmente argue pro un monarchia. Conservatores del paises differente, cata supportante lor traditiones respective, pote se disconvenir. Conservatores moderne accepta alcun ideas del liberalismo del seculo 18 e in le economia politic favori un politica de minus de interventionismo.
Quentin Hogg, un presidente del Partito Conservative britannic, diceva in 1959: "Conservatismo es minus un philosophia que un attitude, un fortia constante, que exeque un function eterne pro le disveloppamento de un societate libere, e que corresponde un requirimento profunde e permanente del natura human mesme."


== Referentias ==