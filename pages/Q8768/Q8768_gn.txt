Henry Ford (Dearborn, Míchigan, 30 jasypokõi 1863-Dearborn, Míchigan, 7 jasyrundy 1947) ha'e akue peteĩ apoñemyakãhára Amérika Retãvorekuéra Joaju pegua, omoheñói va'ekue atyvete Ford Motor Company ha apo ojeheróva atyraitépe ojejapóva (producción en cadena).
Oikuaauka rire mba'yrumýi Ford T ñemurãme, Amérika Retãvorekuéra Joajúpe heta mba'e oñemoambue ha tuichaitépe ojehecha mba'éichapa tapichakuéra oku'e ha mba'éichapa umi mba'eapopyha omba'apo rupi. Avei ha'e moheñoiha hetaite mba'e pyahu ojapo va'ekue ha oikuaauka 161 paténte. Ha'e añoite oisãmbyhy atyvete Ford rehe, upéicha oiko chugui karai mba'ehetaitéva ha ojeikuaaitéva oparupi.
Ha'e avei omoheñói va'ekue Ford reko (fordismo), ha'éva mba'éichapa ikatu oñemoheñói mba'yrumýi ndahepýiva ha atyraitépe ojejapóva ojeipurúvo heta mákina opaichagua ha mba'apoharakuéra ojehepyme'ẽporãva.
Ipu'aka ha osẽ tenonde ogueroviágui ha'ehague jeporugua reko (consumismo) oguerúva py'aguapy. Ford rembiejakue mba'ehetaitéva ha tuichaitépe oheja Fundación Ford-pe, hákatu oñangareko avei ani hag̃ua osẽ hogaygua poguýgui ko atyvete Ford Motor Company.


== Mandu'apy ==