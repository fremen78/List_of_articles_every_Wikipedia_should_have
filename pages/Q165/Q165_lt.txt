Jūratė Mikalauskaitė – Jankauskienė (g. 1954 m. spalio 7 d. Klaipėda) – Lietuvos gydytoja oftalmologė, biomedicinos mokslų daktarė, Lietuvos sveikatos mokslų universiteto Medicinos akademijos Akių ligų klinikos profesorė. 


== Biografija ==
1961-1967 m. – mokėsi Klaipėdos Kristijono Donelaičio vidurinėje mokykloje, 1967-1972 m. – Kauno 25-oje vidurinėje mokykloje, 1967-1972 m. – Kauno I-oje muzikos mokykloje. 1972-1978 m. – studijavo Kauno Medicinos institute Medicinos fakultete, magistro laipsnis. 1978-1979 m. – Internatūra Kauno Medicinos Universitete. 
1979-1981 m. – KMI Regos apsaugos laboratorijos jaun. mokslinė bendradarbė. 1981-1985 m. – aspirantė Maskvos Helmholco akių ligų institute. 1986 m. – apgynė medicinos kandidatės (daktaro) disertaciją. 
1986-1994 m. – Kauno Medicinos Instituto Regos apsaugos laboratorijos vyr. mokslinė bendradarbė.   1994-1995 m. – Kauno Medicinos Akademijos Akių ligų klinikos vyr. asistentė. 1994 m. – suteiktas docentės laipsnis. 1995-2002 m. – Kauno Medicinos Universiteto Akių ligų klinikos docentė. 2005 m. – suteiktas profesorės laipsnis. Nuo 2002 m. – dirba KMU, vėliau LSMU MA Akių ligų klinikoje profesorės pareigose.


== Mokslinė - pedagoginė veikla ==
Paskelbusi daugiau kaip 240 mokslinių straipsnių lietuvių ir užsienio žurnaluose oftalmologijos, apiterapijos tematika, išleidusi 68 mokslines – mokymo knygas, iš jų 3 monografijas ir 2 vadovėlius studentams. 1 išradimo bendraautorė ir 18 racionalizacinių pasiūlymų autorė. Mokslinio darbo sritis – sergančiųjų Greivso oftalmopatijosmis ir akiduobės ligomis regos funkcijų tyrimai. 
Stažavosi Škotijoje, Čekijoje, Airijoje, Vokietijoje, Rumunijoje. Skaitė mokslinius pranešimus Olandijoje, Kanadoje, Vokietijoje, Škotijoje, Anglijoje, Norvegijoje, Airijoje, Graikijoje, Ukrainoje, Lietuvoje vykusiuose kongresuose, konferencijose. Edinburge (Škotija) bei Kijeve (Ukraina) vykusiose konferencijose buvo jų organizacinio komiteto nare.
Veda kvalifikacijos kėlimo kursus Lietuvos oftalmologams.


== Visuomeninė veikla ==
Lietuvos Akių ligų gydytojų, Lietuvos apiterapeutų draugijos valdybos, Baltijos oftalmologų asociacijos, Lietuvos biomedicininės inžinerijos draugijos, Lietuvos Nacionalinio oftalmologijos centro valdyboė, Kauno oftalmologų klubo narė. 2006-2021 m. – Lietuvos apiterapeutų asociacijos prezidentė. Rengia konferencijas bičių produktų taikymo ligų gydymo ir profilaktikos klausimais, skaito paskaitas Lietuvos aklųjų ir silpnaregių sąjungos nariams, Kauno aklųjų centro darbuotojams, Kauno Kristaus Prisikėlimo bažnyčios senjorų grupei. 
Lietuvos Nepriklausomųjų rašytojų sąjungos (LNRS), Lietuvos Universitetų Moterų Asociacijos (LUMA), Lietuvos menų ir mokslo asociacijos „Vydūno šviesa“, Lietuvos menų mėgėjų asociacijos „Branduma“, kūrybinės raiškos asociacijos „Kauno branduma“, Lietuvos labdaros ir paramos fondo „Baltas balandis“, Lietuvos kūrybinės raiškos asociacijos „Menų sodas“ narė.
5 grožinės literatūros knygų autorė, 16 almanachų bendraautorė.
Skaito pranešimus konferencijose, skirtose filosofo Vilhelmo Storostos-Vydūno idėjoms skleisti.
Rengia poezijos renginius, kūrybinius poezijos skaitymus.
Surengusi 5 asmenines tapybos darbų parodas. Groja akordeonu, skambina fortepijonu, kanklėmis.
2022 m. kultūros, meno ir mokslo asociacijos „Kūrėjų menė“ valdybos nutarimu išrinkta asociacijos prezidente.


== Bibliografija ==


=== Moksliniai leidiniai ===
Sergančiųjų tireotoksikoze akių pakitimų diagnostinė vertė: metodinės rekomendacijos
Состояние сосудистой системы глаз у больных тиреотоксикозом под влиянием консервативного и хирургического лечения: методические рекомендации
Endokrininių oftalmopatijų diagnostika ir gydymas: metodinės rekomendacijos
Endokrininių oftalmopatijų diagnostika ir gydymas: metodinės rekomendacijos
Greivso oftalmopatijos diagnostika ir gydymas: mokslinė monografija
Akiduobės ligos: universiteto vadovėlis
Akiduobės uždegimai: mokomoji knyga
Akių ligų vadovas: mokslinė mokomoji knyga, skirta studentams medikams, rezidentams ir gydytojams oftalmologams bei bendrosios praktikos gydytojams
Akiduobės pokyčiai sergant sisteminėmis ligomis: mokomoji knyga
Lazerinių technologijų panaudojimas akių ligų diagnostikai: mokomoji knyga
Išverstakumo priežastys: mokomoji knyga
Mokytoja, vedusi oftalmologijos keliu: profesorė Emilija Daktaravičienė
Greivso oftalmopatijos epidemiologija, patofiziologija ir rizikos veiksniai: mokomoji knyga
Daktaras Juozas Nemeikša: jautri siela, taurūs darbai


=== Grožinės literatūros ir poezijos leidiniai: ===
Tapysiu beribę meilę: eilėraščiai
Į save – vaivorykštės varsomis: eilėraščiai
Vydūnas: pasirinkęs tautinės dvasios žadintojo kelią
Dainuoju Tau, Tėvyne Lietuva : leidinys skirtas poetui ir muzikui Algimantui Šeronui
Pėdsakai kūrybos dirvonuose: kūrybos rinkinys


=== Įvertinimai ===
1991 m. – Lietuvos Aklųjų ir silpnaregių sąjungos oftalmologijos premijos laureatė
2005 m. – suteikta Lietuvos mokslo ir švietimo ministerijos II premija už Aukštojo mokslo vadovėlį „Akiduobės ligos“.
2019 m. – Lietuvos nepriklausomųjų rašytojų sąjungos poezijos konkurso „Lygiadienio giesmė“ diplomantė, 50-ojo respublikinio Medikų poezijos pavasario laureatė.
2021 m. – išrinkta “Metų kauniete 2020”
2022 m – Kauno miesto Kultūros skyriaus nutarimu apdovanota išskirtiniu miesto simboliu – statulėle „Tauriukas“ – už Kauno miesto įvaizdžio stiprinimą, aktyvią visuomeninę veiklą, kuriant sveikesnę gyvenseną.


== Šaltiniai ==