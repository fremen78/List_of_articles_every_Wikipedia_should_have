Mare (-is, n.) est magnum corpus aquae salsae quod cum oceano coniungi vel magnus lacus salsus est, qui, sicut Mare Caspium, exitu naturali caret. Aliquando vocabula mare et oceanus ut idem significent adhibentur. Gelida aqua marina in glaciem marinam convertitur; quod fit sub gradu conglaciationis aquae purae, circa −1.8 °C (28.8 °F). Haec "aquarum generalis collectio" 70.8 centesimas telluris tegit; id est 381 milliones chiliometrorum quadratorum.
Aquae marium gravitationi lunae solisque subiectae sunt; quam ob rem aliis temporibus aquae terrarum litoribus accedunt, aliis temporibus recedunt. 
Maria multos biotopos continent. Piscatores in maribus navigant, piscesque ex maribus capti gravis alimenti nostri pars sunt.
Maria etiam viae navigandae sunt. A temporibus Aegyptorum, pharaonum nautae in maribus navigabant. Phoenices Graecique etiam nautae praeclari erant. Medio aevo, Viccingi et mercatores Hanseatici in maria septentrionalia dominabantur.
Mare sensu poetico dicere 'pontus' (-i, m.) est.


== Repertorium marium ==


== Notae ==


== Nexus interni ==


== Nexus externi ==