Film (eng. film - kožica, opna, tanki sloj) vizualna je projekcija u pokretu, najčešće ozvučena. Hrvatski naziv za film je slikopis. Razlika između filma i snimke je u tome što film gradi neko očekivanje koje zatim ispuni (npr. rijeka koja teče je snimka, a rijeka koja teče i zatim se ukaže brod je film). Filmska slika je ono što se pretežno razabire na temelju projekcije filmske snimke.
Kao i drugi oblici umjetnosti, film je namijenjen publici. Filmovi se gledaju u posebnom prostoru za projekciju (kino), ili bilo gdje drugdje (video). Film se često spominje kao sedma umjetnost, kao što je strip nazvan devetom umjetnošću.
Filmsko djelo je cjelovit te društveno i doživljajno svrhovit filmski proizvod. Film i kinematografiju sustavno proučava humanističko-znanstvena disciplina filmologija.
Prvi hrvatski igrani film je Brcko u Zagrebu, snimljen 1917. godine. Prva hrvatska produkcijska kuća bila je Croatia film k. d.


== Povijest filma ==


=== Nijemi film ===
U Parizu je 22. ožujka 1895. godine prikazan film braće Lumière "Izlazak radnika iz tvornice". To je bila prva filmska predstava na svijetu. Trajala je tek nekoliko minuta, a priređivačima je donijela prihod od 35 franaka jer je toj projekciji prisustvovalo svega 35 gledatelja koji su platili cijenu ulaznice od po 1 franak. Zanimljivo je spomenuti kako je toj prvoj projekciji prisustvovao i sam Georges Méliès koji se inače smatra "ocem animacije" odnosno ocem filmskog pravca koji nazivamo fikcijom-snovima.


=== Zvučni film ===
Sinkronizaciju filma, tj. istovremeno odvijanje slike i zvuka, omogućila je fotostanica.
Prvi zvučni film službeno je prikazan 1927. u Americi, a nosio je naziv "Pjevač jazza" ili "Jazz pjevač". U glavnoj ulozi bio je glumac Al Jolson, a treba spomenuti da se sinkronizacija nije odnosila na cjelokupan film. Naime, samo dijelovi koji su se odnosili na glazbene točke bili su sinkronizirani, a ostali igrani dijelovi bili su projicirani kao i prijašnji filmovi.


== Žanrovi ==
Biografski film
Animirani film
Povijesni film
Komedija
Kriminalistički
Vestern
Ljubavni film
Mjuzikl
Drama
Avanturistički film
Triler
Znanstvenofantastični (SF ili ZF)
Horor
Dugometražni film
Dokumentarni film
Eksperimentalni film
Kratkometražni film
Jednominutni film


== Ljudi koji rade na filmu (zanimanja) ==
Redatelj
Scenarist
Filmski producent
Casting director
Odnosi s javnošću
Snimatelj
Montažer
Glumci
Skladatelj
Šminker
Kostimograf
Scenograf
Masker
Statisti
Kaskaderi
Vozači
Snimatelj zvuka


== Filmska umjetnost ==
Filmske udruge
Filmski festivali
Filmske nagrade
Filmska glazba


== Poveznice ==
Kinematografije po državama
Popis filmova
Popis glumaca
Popis redatelja
Povijest filma
Oscar


== Izvori ==


== Vanjske poveznice ==
Baza podataka hrvatskih filmova  Arhivirana inačica izvorne stranice od 11. srpnja 2012. (Wayback Machine)
Hrvatski portal o filmu
Drugačiji filmski portal o sedmoj umjetnosti  Arhivirana inačica izvorne stranice od 22. svibnja 2019. (Wayback Machine)
Filmski leksikon