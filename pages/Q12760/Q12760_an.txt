Una maquina de vapor ye un motor de combustión externa que transforma la enerchía de bella cantidat de vapor d'augua en treballo mecanico.
O suyo funcionamiento se puet dividir en tres etapas:

Etapa I: En una caldera se chenera vapor cremando un combustible (antigament fusta u carbón, actualment petrolio y gas natural). A vapor dentra en o celindro arrocegando l'embolo u pistón.
Etapa II: Por meyo d'un mecanismo de biela-manillera, iste se puet convertir en un movimento de rotación, por eixemplo, d'o rotor d'un chenerador electrico.
Etapa III: Cuan son rematatas as dos etapas anteriors, l'embolo (u pistón) torna a la suya posición inicial, expulsando la vapor d'augua. O ciclo se controla por meyo d'una serie de valvulas de dentrata y de salita, que regulan que s'esvielle a carga, ye decir, os fluxos d'a vapor enta o celindro y dende o celindro.