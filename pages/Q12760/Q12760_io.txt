Vaporomashino esas omna tipo di mashino qua transformas l'energio dil expanso di vapori en movo. Ol developesis dum la 18ma yarcento komence da Denis Papin, e transformas termala energio en mekanikal o cinetikal energio. Vaporomashini esis esencala por krear la nomizita industriala revoluciono. Tamen, dum la komenco dil 20ma yarcento, ol suplantesis da turbini.

Kaldiero varmigas aquo, komence kun ligno pose karbono.
Vapor sub streno es sendata a extremajo di cilindro, tra sistemo di tir-kesto, apertanta o klozanta di lumi, shovanta stango ke ol es solidara.
La stango es kunjuntanta a kuplo-bielo per rotaca asemblo, olu mem kunjuntanta a rado di inerteso, turnato sur axo.
Per esas uziva industriga, ica energio devas maxim ofte esas regulata por ke la rapideso di rotaca dependas nek hazardi di kalorifo, nek precipue di solicitata de povo en ekiro. James Watt inventas lore mecanismo del buli-regulato.
La maxim uzo di vaporomashino esis per vaporolokomotivo.


== Frua historio ==
Ye 14 di junio 1699 en London, Thomas Savery demonstris vaporomashino a la  ciencala instituto Royal Society. Il esis militara injenioro, ed en libera tempo experimentis pri mekaniko. La skopo di la vaporomashino esis formovar aquo de mineyi. La levanta povo venis de la kondensado di koldeskanta vaporo. La mashini havis problemi; kelka esis probata en mineyi, ma li ne funcionis sucesoze. La vapor-mashino developita en 1710 da Thomas Newcomen, ilqua utiligis idei di Savery, esis plu sucesoza.