Mafam binon täxetam pata semik yega füsüdik yufü stabäda tefik. Kösömiko pagebon maföm - a.s. stripöm u vätöm, kel leigodon yeg e stabäd semik, samo met u milgram. Nolavans ye, bi neodons mafamis vemo kuratikis, lelogons mafami as laböl dilis kil: mafam it, pölitäxet e konfidanivod (i.e. mög kuratik, das pat pemaföl yega füsüdik binon ninü pölamied. Kanoy samo mafön yegi mö mets 2,34 ± 0,01 lä konfidanivod: 95%. 
Metav bejäfon studi nolavik mafama. Ma mafamateor, mafam binon küped, kel läsükon nenfümi semik as mödot penotodöl. El „mafön“ sinifon kluo: ledunön küpedis somik.