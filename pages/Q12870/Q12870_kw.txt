Devnydh tardha yw neb stoff diantel a rann nerth, po yn kymyk po aral. Drefen hemma, an stoff a yll askorra tardhans pan vo livresys an nerth yn termyn kott, martesen kansves rann a eylen. Devnydhyow tardha kymyk yw an eghen voyha kemmyn, mes kevys yw eghennow erel, rag ensampel, arvow nuklerek. 
Y hyllir ranna devnydhyow tardha yn devnydhyow tardha isel, kepar ha polter gonn, may fo livresys an nerth yn lent, ha devnydhyow tardha ughel, may fo livresys an nerth yn uskis dres eghen. Usys yns i yn balweyth ha porpos breselek. Yn-mysk an eghennow moyha aswonys yma dynamit ha TNT.