Бугарскиот јазик како мајчин го говорат околу 9 милиони луѓе кои главно живеат во Бугарија. Бугарскиот јазик е јужнословенски јазик и има граматички сличности со останатите јазици кои припаѓаат на истата јазична фамилија.
Бугарскиот јазик спаѓа во источната група на јужнословенските јазици и е службен јазик во Република Бугарија. Во бугарскиот јазик некогаш постоел опширен систем на деклинации. Старобугарскиот разликувал 7 падежи: номинатив, акузатив, датив, генитив, локатив, инструментал и вокатив. Деклинирањето почнало да исчезнува за време на среднобугарскиот јазик. Во современиот бугарски јазик именките не се деклинираат, освен некои остатоци од поранешниот систем кај заменките. Македонскиот и бугарскиот јазик се единствените од групата на словенските јазици кои со текот на развојот ги изгубиле падежните форми, а од нив останат е само вокативот. Исто така карактеристична особина на бугарскиот и македонскиот јазик е употребата на постпозитивен определен член, што ги разликува од другите словенски јазици. Во другите словенски јазици вакви не постојат.


== Азбука ==
Современиот бугарски јазик го користи кириличното писмо. Биле користени неколку азбуки кои имале од 28 до 44 букви на почетокот и кон средината на XIX век за време на обидите за стандардизирање на новобугарскиот книжевен јазик. Азбуката со 32 букви предложена од Марин Дринов била прифатена во 1878-1879 година. Буквите Јат (ѣ) и јус (Ѫ) станале непотребни поради гласовните промени низ времето затоа биле исфрлени во 1945 година. Сегашната бугарска азбука има 30 букви:

Во бугарската азбука има шест самогласки. Тие се: а, ъ, о, у, е, и. Другите 24 букви (гласови) се согласки. Во бугарскиот јазик, поголемиот дел од зборовите се пишуваат како што и се изговараат, и поголемиот дел на буквите претставуваат еден глас. За разлика од другите балкански јазици, чиј фонетички принцип е претставен со поговорката „пишувај како што зборуваш, читај како што е напишано“, во бугарскиот јазик се појавуваат буквите щ, ю, я и гласовите дз и дж, и затоа, бугарскиот јазик не е фонетички јазик како другите балкански јазици. 


=== Акцент ===
За разлика од македонскиот јазик, во бугарскиот нема општо правило за местото на акцентот:

Акцентот обично не се пишува. Но во некои случаи тој може драстично да го промени значењето на зборот, тогаш акцентот се пишува:


=== Гласовни промени ===


== Именки ==
Именките се менливи зборови со кои се означуваат суштества, предмети, појави и поими. По традиција, именките се делат на општи и сопствени. Секоја именка во бугарскиот јазик има род (машки, среден или женски) и број (еднина или множина). Во современиот бугарски јазик именките не се деклинираат, освен некои остатоци од поранешниот падежен систем кај заменките. Значењата кои другите јазици ги искажуваат со деклинација (падеж), во бугарскиот се искажуваат преку предлози.


=== Определеност ===

Членот служи да ја означи именката како позната. Членот во бугарскиот јазик е постпозитивен, т.е. доаѓа како наставка на именката. Членовите во бугарскиот јазик се само определени. Нечленуваните именки се неопределени.
Повеќето словенски јазици немаат членови и не разликуваат, на пример, татко од таткото; истиот збор значи и едното и другото. Определениот член има број и род.
Основната разлика меѓу бугарскиот и македонскиот јазик постои во машки род, еднина:

-ът, -ят: се нарекуваат „Пълен член“ / „полн член“ и се користат ако именката е подмет.
-а,-я: се нарекуваат „Непълен (кратък) член“ / „краток член“ и се користат ако именката не е подмет.
Стандардниот бугарски јазик нема членови за укажување на блиски/пооддалечени предмети (-он, -ов, ...). Но, во некои бугарски дијалекти постојат вакви членови.


=== Род ===
Секоја именка во бугарскиот јазик има род: машки (завршуваат на согласка), среден (-о,-е) или женски (-а,-я). Граматичкиот род на именките не секогаш одговара со природниот род на именката. Така на пример, во бугарскиот јазик зборот 'съдия' е именка од женски граматички род, но од машки природен род.


=== Број ===
Во бугарскиот јазик се разликуваат еднината и множината.


=== Падеж ===

Во бугарскиот јазик не постојат падежи. Значењата кои другите јазици ги искажуваат со деклинација (падеж), во бугарскиот се искажуваат преку предлози. Некои примери се дадени подолу:


=== Образување на именките ===
За образувањето на именките во бугарскиот јазик постојат неколку начини, меѓу кои: бессуфиксен, суфиксен, префиксен. Именките најчесто се образуваат со суфикси. Наставките може да се додадат на именки, глаголи, придавки и броеви. 
Образување на именките:


== Заменки ==
Заменките се зборови кои ги заменуваат именките споменати во претходните реченици од текстот. Заменките во бугарскиот јазик имаат род (машки, среден или женски) и број (еднина или множина).


=== Лични заменки ===
Личните заменки во бугарскиот главно се однесуваат на лица. Овие заменки разликуваат три лица (прво, второ и трето лице), два броја (еднина и множина), три рода во трето лице еднина (машки, женски и среден род) и четири падежи (номинатив, акузатив, датив и предлошки падеж). Личните заменки имаат долга (мене) и  кратка форма (ми). Во современиот бугарски јазик употребата на дативната форма (нему, неа, нам ...) е крајно ретка. Наместо тоа се користи комбинација на предлог со заменка (на него, на неа, на нас...).
Следува табеларна споредба на бугарските и македонските лични заменки:

Тя му говори, но той не я слуша. / Таа му вели, но тој не ја слуша.
Много от тях станали … / Мнозина од нив станале …


=== Присвојни заменки ===
Присвојните заменки се заменки што означуваат поседување. Тие имаат род (машки, среден или женски) и број (еднина или множина) и можат да се членуваат. Заменките се согласуваат по родот и бројот со именката на која се однесуваат.

С двете ми деца (= С моите две деца) / Со моите две деца
Майка ѝ и брат ѝ (= нейната майка и нейния брат) /  Мајка ѝ и брат ѝ


=== Повратни заменки ===

Некои примери за нивната употреба:


=== Други примери ===


== Глаголи ==
Според дефинициите на синтаксата, глаголот е поим што искажува дејство, процес или состојба. Во голем број од јазиците основната форма на глаголот е инфинитивот, но во бугарскиот, инфинитивот не постои. Наместо него се користи глаголската форма за прво лице во еднина. Главните карактеристики на глаголот се неговите граматички категории: времето, видот, начинот, залогот, лицето, родот и бројот. Во бугарскиот јазик има девет граматички времиња. Глаголите во бугарскиот јазик имаат два вида: свршен и несвршен. Покрај тоа, бугарскиот глагол има и три начина: исказен, заповеден и условен начин.


=== Времињата во бугарскиот јазик ===
Времето е граматичка категорија која се користи за да се искаже кога се случило едно дејство. Во бугарскиот јазик има девет граматички времиња. Повеќето се слични на македонските, но има и некои разлики.
За образување на времињата се употребуваат глаголи од свршен вид и од несвршен вид.


=== Сегашно време ===
Сегашното време е глаголско време кое се користи за изразување на сегашни дејства. Формите на сегашното време се образуваат со додавање соодветни суфикси на коренот на глаголот.
Постојат некои неправилни глаголи (съм/сум). Некои примери за формата на сегашното време:

* Во некои бугарски дијалекти се користи „немам“, „сакам“. Во трето лице множина формите се „немат“ и „сакат.“
Основното значење на сегашното време во бугарскиот јазик е да означува дејство што се совпаѓа со времето на зборувањето - сегашноста. Исто така тоа означува состојба, повторливо дејствие, случка во блиска иднина.
Во стандардниот јазик наставката за прво лице во множина е -им, -ем, ако формата за прво лице (еднина) не завршува на -ам. Туку во некои диjалекти и во разговорниот стил често се користи -име, -еме: „Ние носиме“ наместо „Ние носим“. Тоа е покажано во табелата подолу:


=== Минато определено свршено време ===
Граматичко време кое бугарскиот јазик го користи за искажување на минато, завршено и заокружено дејство. За образување на ова време се употребуваат глаголи од свршен вид и од несвршен вид.
Кај некои бугарски дијалекти „х“ не се изговара или станува „ф“. (Истото важи не само за глаголите.)

* Во разговорниот стил и дијалектите се користи например „затрия“: аз затрих, … той затри

Погледнах към него. / Погледнав кон него.
Построиха къщата за шест месеца. / Куќата ја изградија за шест месеци.
Три дни лежах болен. / Три дни лежев болен.
Една вечер спах отвън. / Една вечер спиев надвор.
Половин С. остана без ток. / Пола С. остана без струја.


=== Минато определено несвршено време ===
Минатото определено несвршено време се користи за искажување на засведочено дејство во одвивање или во траење. За образување на ова време се употребуваат глаголи од свршен вид и од несвршен вид.

Всички бяха доволни. / Сите беа задоволни.
Той беше млад. / Тоj беше млад.
Всичко беше напразно. / Се беше напразно.
Бях ужасно разочарован! / Бев ужасно разочаран!
По-старите (по-възрастните) хора оставаха вкъщи (у дома). / Постарите луѓе остануваа дома.


=== Минато неопределено свршено/несвршено време ===
Минато неопределено време е сложена глаголска форма во бугарскиот јазик со која се искажува прекажано дејство и дејство кое се кажува директно. Во лингвистиката ова време се нарекува перфект.
За образување на ова време се употребуваат глаголи од свршен вид и од несвршен вид. Ова време се образува со помошниот глагол „сум“ и глаголската л-форма. Македонската глаголска форма „има-конструкција“ не е типична за бугарскиот јазик.

Никога не съм бил в Лондон. / Никогаш не сум бил во Лондон.
Той ми каза, че никога не сте яли пица. / Тој ми рече дека никогаш не сте јаделе пица.
Много си пораснала. / Многу си пораснала.
Сигурно вече е изпил млякото. / Сигурно веќе го испил млекото.
Той е бил първи. / Тој бил прв.
Голяма част от Х. останал снощи без ток. / Голем дел од Х. останал синоќа без струја


=== Идно време ===
Идното време во се користи за искажување на идно дејство. Идното време во бугарскиот јазик се образува со честичката „ще“ и со глаголот што се менува. Глаголот ги зема соодветните форми од сегашното време.
Одречните форми на идното време се образуваат со „не ще“ или со „няма да“.
Кај некои дијалекти за образување на идното време се користат честичките „ше“, „же“, „че“ и „ке“.

Марко ще ходи в Охрид. / Марко ќе оди во Охрид.
Преди една седмица ми казаха, че Мария ще ходи в Охрид. / Пред една недела ми кажаа дека Марија ќе оди во Охрид.
… ще бъда вечно твоя. / … вечно твоја ќе бидам.
Каквото посееш, това ще пожънеш / Што ќе посееш, тоа ќе жнееш.
Цените на апртаментите ще започнат да намаляват / цените на становите ќе почнат да се намалуваат
Без електрическа енергия утре ще останат част от потребителите в … . /  Утре без електрична енергија ќе останат дел од корисниците во … .


=== Предминато време ===
Предминатото време се користи за дејствија кои се случиле пред друго минато дејствие. Формите на предминатото време јазик се образуваат со употреба на сум конструкцијата во минато време и со глаголската л-форма.

Когато ги потърсихме, те вече бяха излезли от къщи. / Кога ги побаравме, тие веќе беа излегле од дома.
Беше се облякъл като за сватба. / Беше се облекол како за на свадба
Беше останал безмълвен (без думи) още като … / Беше останал без зборови уште откако …


=== Минато-идно време ===
Минатото-идно време се користи за изразување на идност која не следува по моментот на зборувањето (сегашноста), туку по некој друг минат момент. Со други зборови, во моментот на соопштувањето на времето тоа е минато, а е идно во однос на друго минато дејство, бидејќи следува по него. Минатото-идно време се образува со ставање на помошниот глагол „ща“ (во минато време) пред глаголот. Глаголот кој следи по „ща“ е во сегашно време.

Щях да ходя още вчера до Охрид, но колата ми е повредена. / Ќе одев уште утре за Охрид, но колата ми е расипана.
Щях да падна, но ти ме хвана. / Ќе паднев, но ти ме фати.
Нямаше да ... / не ќе ...
Ако всички автомобили бяха електрически, щяхме да останем без ток през лятото. / Ако сите автомобили беа електрични, ќе останевме без струја во текот на летото.


=== Предидно време ===
Предидно време („Бъдеще предварително време“) нема директен еквивалент во македонскиот јазик. Ова време се формира со честичката „ще“ со кое се искажува идноста на времето и минато неопределено време на глаголот. По форма тоа е слично на македонското идно прекажано време, но има друго значење.
Поимот „Бъдеще предварително време“ може да се преведе како „идно свршено време“ или „предидно време“. Се користи за дејство кое ќе се заврши некогаш во иднината пред друго дејство во иднината.

Когато дойдеш утре, вече ще съм дошъл. / Кога ќе дојдеш утре, веќе ќе бидам дојден.
След един месец всичко ще е свършило. / За еден месец, се ќе биде готово.
До утре ще е останал без пари в кръчмата. / До утре ќе остане без пари во крчмата.
Идно прекажано време „ќе + сум + ...-л“ одговара на бугарското  „щял да + глагол“  (буг.:Преизказно наклонение/прекажан начин )
За малко щял да остане без един пръст. / За малку ќе останел без еден прст.


=== Заповеден начин ===
Основна функција на заповедните форми во бугарскиот јазик се давање заповед или наредба. Заповедниот начин има форми само за второ лице еднина и множина. Се образува со наставките -й,-и (еднина) и -йте, -те (множина).
Заповеден начин:

Индиректната заповед се образува со „да“ и „нека (да)“ + сегашно време од глаголот.

Нека купи крушки (лампи) в магазина. / Нека купи светилки во продавницата!
(Той) да дойде! / Тоj да доjде!
При искажување на заповеден начин со негативно значење, тогаш се употребуваат зборовите „не“ или „недей“ + да конструкцијата.

не ходи / не оди, недей да ходиш / немој да одиш
Не убивай! / Не убивај!
Не кради! /  Не кради!
Не пожелавай жената на ближния си и не пожелавай дома на ближния си, нито нивата му, нито роба му, ни робинята му, ни каруцата му, ни осела му, (нито никакъв негов добитък) нито нещо друго, което е на ближния ти. / Не посакувај ја жената на својот ближен! Не лакоми за куќата на својот ближен, за неговата нива, за неговиот слуга, за неговата слугинка, за неговиот вол, за неговото осле, ниту за нешто што е на твојот ближен.
Не оставай до късно! / Не останувај до доцна!


=== Можен начин ===
Можниот начин искажува глаголско дејство за кое се претполага дека е можно да се изврши под некој услов. Се образува со бих, би, ... и глаголската л-форма. Во бугарскиот формите на „бих“ имаат лице и број (еднина или множина).

Бих казал, че е така / Би рекол дека е така.
На твое място бих взел парите. / Да сум на твое место, би ги зел парите.
Бихме останали, но ... / Би останале, но


=== Глаголска именка ===
Во бугарскиот јазик глаголската именка се образува од глаголи со додавање на наставките -не, -ние. Таа има еднина и множина и се членува.


=== Глаголски прилог ===
Глаголскиот прилог се образува од несвршени глаголи со додавање на наставката -йки. Глаголскиот прилог е неменлива глаголска форма. 


=== Да-конструкциja ===
Во бугарскиот јазик постои таканаречената „да-конструкциja“. Оваа се образува со честичката „да“ и некој глагол, кој најчесто е во сегашно време. Да-конструкцијата може да ги има едно од следните значења: заповед, желба и здравица, клетва:

Веднага да ми донесеш кафе! / Одма да ми донесеш кафе!
Да си жив и здрав! / Да си жив и здрав!
Искам да спра (престана) да пуша. / Сакам да престанам да пушам.
Може да остане при мен(е). / Може да остане кај мене.


=== Модални глаголи ===
Модалниот глагол означува можност, желба, потреба, неизвесност, способност или дозвола. Во модалните глаголи спаѓаат следниве глаголи: мога / може, трябва / (мора,треба) , искам / сака. Тие се користат со втори глагол во да-конструкција.

* Во некои бугарски дијалекти се користи „сакам“. Во трето лице множина формата е „сакат.“
„Мога“ / може изразува возможност, давање дозвола, способност.

Може да няма ... / може да нема ...
Може ли да кажа нещо? / Може нешто да кажам?
Никой не може да ме убеди, че ... / не може никој да ме убеди дека ...
Как може да няма? / Како може да нема?
Не може така. / Не може така.
Како модален се јавува и глаголот „трябва“ / треба, кој е безличен и се јавува само во трето лице еднина. „Трябва“ изразува дека е потребност или веројатност. 

Вие трябва да познавате нашата история. / Вие треба да ја знаете нашата историја
Би трябвало да знаят. / Би требало да го знаат.
Аз трябва да дойда. / Јас треба да дојдам.
Трябва да четете повече. / Треба да читате повеќе.
Не трябва да се бърза. / Не треба да се брза.
„Трябва“ може да се преведе приближно и со „мора“ (изразува неопходност, убеденост).

Днес трябва да уча. / Денес морам да учам.
Трябва да дойда. / Јас морам да дојдам.
„Искам“ / сака изразува желба, потреба. 

Той искаше да знае. / Тој сакаше да знае.
Искаме да бъдем ... / сакаме да бидеме ...
Искаше да каже нещо. / Сакаше да каже нешто.
Не смеем да бягаме от час. / Не смееме да бегаме од час;


=== Залог ===
Во бугарскиот јазик постојат активен и пасивен залог:

Костадин удари кучето. / Костадин го удри кучето.(активен залог; подмет е лицето што го врши дејството)
Кучето беше ударено от Костадин. / Кучето беше удрено од Костадин. (пасивен залог; подметот не го врши дејството, туку предметот)
Поканени сме на гости. / Поканети сме на гости. (пасивен залог)
Пасивниот залог се образува со помошниот глагол „съм“  / сум + минат пасивен партицип. Формите на партиципот се слични на македонската „глаголска придавка“ и се образуваат со наставките -н, и -т:

Но во бугарскиот јазик пасивен партицип имаат само преодните глаголи*. Овој може да се користи и како придавка:
*Не може да се каже например „починат“, зошто би означувало ... со туѓа помош. Наместо тоа се користи глаголската л-форма: „починал“.


== Придавки ==
Придавките се дел од говорот кои служат да го изменат на некој начин значењето на именката. Најчестите придавки се описните кои се користат за опишување на некој предмет или лице. Во бугарскиот јазик, придавките имаат три рода (машки, среден и женски) и два броја (еднина и множина). Се согласуваат по родот и бројот со именката на која се однесуваат. Придавките во бугарскиот јазик обично стојат пред именката која тие ја менуваат.

Също така ... / Исто така
В същото време ... / Во истото време


=== Образување ===
Дел од придавките се образуваат од други зборови со наставки. Некои примери се дадени подолу:

... но много видове от другите семейства също така се наричат „крастави жаби“. / ...но многу видови од другите семејства исто така се нарекуваат „крастави жаби“.
Кашкавалът е ... съответно жълто твърдо сирене, което може да бъде овче, краве или от коза. / Кашкавалот е ..., соодветно жолто тврдо сирење кое може да биде овчо, кравјо или козјо


=== Степенување ===
Постојат три степени на компарација: позитивна, компаративна и суперлативна форма. Во бугарскиот јазик меѓу честичките („по“, „най“) и придавката се пишува црта.

Некои примери:


== Броеви ==
Броеви во бугарскиот јазик се зборови со кои се означува количеството на предметите. Броевите имаат три рода (машки, женски и среден) и можат да се членуваат. Членувањето на броевите зависи од родот на именката. 
Подолу се споредени бугарските и македонските броеви:

Некои примери за нивната употреба:


== Предлози ==
Значењата кои другите словенски јазици ги искажуваат со падеж, во бугарскиот се искажуваат преку предлози. Така на пример предлогот „на“ се користи често за искажување припадност (генитив) и дативен предмет. Предлогот „с“ (или „със“) често означува инструмент или средство (инструментал). Многу предлози имаат пространствено значење (локатив).
Некои примери за предлози во бугарскиот јазик се дадени подолу: 


== Сврзници ==
Сврзниците се зборови кои поврзуваат зборови или пак реченици во составот на една сложена реченица:


== Синтакса ==
Синтаксата е дел од граматиката која се занимава со проучување на правилата според кои речениците се добиваат.
Самата синтакса почнува со зборовите, потоа со комбинирање на повеќе зборови се добиваат зборовните групи. Со комбинирање на повеќе зборовни групи се добиваат прости реченици кои пак доведуваат до создавање на сложени реченици. Крајна цел е создавањето на врзан текст: 

Според нивната употреба, речениците во бугарскиот јазик може да бидат например: 

Расказна реченица
Речениците со кои се соопштува нешто (се раскажува) се викаат расказни реченици. Зад овие реченици се пишува знакот точка.

Петре е отличен ученик.(Точка) / Петре е одличен ученик.(Точка)
Ние сме ученици от четвърти клас*. / Ние сме ученици во четврто одделение.
*  Пред 1944 година се нарекува „отделение“.

Прашална реченица
Речениците со кои се прашува нешто се викаат прашални реченици. Зад овие реченици се пишува знакот прашалник. Се користат прашални заменски зборови или прашални честици (дали, ли).

Кой ученик е дежурен днес? (Питанка, въпросителен знак) / Коj ученик е дежурен денес? (Прашалник)
На колко години си? / Колку години имаш?
Защо се скарали Лиле и Цветанка? / Зошто Лиле и Цветанка се скарале?
Ходиш ли често на кино? / Одиш ли често во кино?
А имате ли ...? / А имате ли ...?
Носиш ли подарък? / Носиш ли подарок?
Харесва ли ти професията учител? / Ти се допаѓа ли професијата учител?
Извична реченица
Речениците со кои искажуваме заповед или желба се викаат извични реченици. Зад овие реченици се пишува знакот извичник.

Не говори високо! (Удивителна, възклицателна) / Не зборуваj гласно! (Извичник)
Честит рожден ден! / Среќен роденден!
Честита нова година! / Среќна Нова година!
През новата 20хх година ви пожелаваме много незабравими моменти на щастие, радост и успех заедно с най-близките ви. Честити празници! / Во Новата 20хх година ви посакуваме многу незаборавни моменти на среќа, радост и успех заедно со вашите најблиски. Среќни празници!


== Споредбена лексикологија ==
Лексиката на бугарскиот јазик има многу сличности со оние на српскиот и македонскиот јазик. Сите три јазици се дел од јужнословенските јазици и имаат заедничко потекло. Големиот број сличности и заеднички зборови се објаснува со нивното потекло од заедничкиот прајазик и со заедничкиот живот в минатото. Од друга страна, разликите меѓу јазиците се должат на нивниот посебен и самостоен историски развиток:

Општословенска лексика, предмети, поими или односи во секојдневниот живот (кои постоеле во далечното минато) Некои од зборовите речиси се исти во сите словенски јазици а некои се разликуваат, пред сѐ поради историски промени во изговорот, на пример: майка/мајка, сестра, брат, вятър/ветар, слънце/сонце, дърво/дрво, липа, мед, сила, нос, добитък/добиток, овца, риба, квачка, яйце/јајце, нива, оран(е)/орање, сън/сон, свещ/свеќа, звяр/ѕвер, между/меѓу, цвят/цвет, нощ/ноќ. Некои зборови кои во бугарскиот имаат едно значење, во македонскиот имаат друго: вреден/штетен - ценен (на стойност)/вреден; почетен / почесен - начален / почетен ; намерен / најден - умишлен / намерен
Интернационализми Одреден број туѓи зборови најчесто од старогрчко или латинско потекло: опера, театър/театар, декан, филм, функция/функција, сфера, компютър/компјутер, монитор, текст, литература
Турцизми Во бугарскиот јазик многу зборови имаат потекло од јазикот на Tурците, останати како реликвија од османлиското владеење: боза, балдъза/балдаза, бастун, гайда/гајда, далавера, демек, диван, дограма, дюшек/душек, джанка/џанка, джоб/џеб, джудже/џуџе, креват/кревет, гьол/ѓол, гювеч/ѓувеч, ятак/јатак, юрган/јорган, юфка/јуфка, калъп/калап, камшик, коноп, капак, копче, куршум, лале, лампа/ламба, майтап/мајтап, мандра, мезе, мусака, мушама, пазар, ракия/ракија, сандък/сандак, сарма, сачма, сергия/сергија, скеле, суджук/суџук, табла, тава, таван, тенекия/тенекија, тенджера/тенџере, торба, туршия/туршија, кебапче/ќебапче, керемида/ќерамида, кеф/ќеф, кюфте/ќофте, фенер, фурна, халва/алва, чаршаф, ченгел, черга, чешма, чиния/чинија, чорбаджия/чорбаџија, шал, шамар, шише, шкембе, шиш.
Добар дел од турцизмите се (намерно) заменети, не се веќе во употреба или се користат ретко или само во некои дијалекти: бакър(=мед)/бакар, челик(=стомана), шекер(=захар), самун/сомун, долап, дувар, зейтин/зејтин, дередже/дереџе. Затоа честопати во бугарскиот за еден поим постојат неколку зборови, например: шише (тур.) и бутилка (рус.); креват и легло; байрак, знаме и флаг; перде и завеса; куршум и патрон; чакъл/чакал и баластра; ченгел и кука; калъп, форма и шаблон; 
Подолу се споредени некои зборови и текстови:

* Користи се и „Търбух“ со значење: Стомак на змеј, лаком човек или изедник
Но исто така, иако бугарскиот јазик е јужнословенски јазик, тој исто така има и источнословенско влијание, во споредба со другите јужнословенски јазици. Подетално, бугарскиот јазик се разликува со другите јужнословенски јазици затоа што има позајмено доста зборови од рускиот јазик (воена, научно-текничка, правна, граматичка и др. терминологиjа). На пример: 

* Во некои значења се користи и „добивам“:„Тук се добива руда.“
** Понекогаш се користи и „Неукост“ со аналогно значење
*** Зборот „злосторство“ постои, но се користи ретко и има различни нијанси на значење
**** Во некои значења се користи и „Брой“: „Колко ли са на брой?“ 


== Литература ==
П. Пашов(2005). Българска граматика. Издателска къща „Хермес“.
Ст. Стойков (2002). Българска диалектология.  София: Акад. изд. "Проф. Марин Дринов“.
З. Бошковски, И. Каранфили (2009). Македонски јазик за четврто одделение. Скопје: Логос-А.
М. Леонтиќ (2018). Контрастивна граматика на турскиот и на македонскиот јазик. Штип.
Т. Бояджиев, И. Куцаров, Йо. Пенчев (1999). Съвременен български език. София:ИК Петър Берон.
И. Станојоски. ФОРМИТЕ НА ЕВИДЕНЦИЈАЛНОСТА ВО МАКЕДОНСКИОТ И ВО БУГАРСКИОТ ЈАЗИК НИЗ ПРИЗМАТА НА БУГАРСКАТА ЛИНГВИСТИЧКА ТРАДИЦИЈА. KNOWLEDGE –International Journal                                                                                                        Vol. 23.5 Budva, Montenegro, May, 2018


== Наводи ==


== Надворешни врски ==
Речник