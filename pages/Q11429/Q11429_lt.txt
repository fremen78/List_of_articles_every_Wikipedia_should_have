Branduolių dalijimasis – branduolinė reakcija, kuriai vykstant atomo branduolys pasidalija į 2 (rečiau 3 ar 4) lengvesnių cheminių elementų branduolius – dalijimosi skeveldras. Išspinduliuojami laisvieji neutronai ir kitos dalelės (fotonai kaip gama spinduliuotė ir kt.) bei išsiskiria energija (egzoterminė reakcija).
Branduolių dalijimasis naudojamas branduolinės energijos gamybai, branduoliniuose ginkluose. Kadangi branduolių dalijimuisi būdinga grandininė branduolinė reakcija - išspinduliuotos dalelės (neutronai) gali inicijuoti tolimesnius branduolių dalijimusis - branduoliniuose reaktoriuose šios reakcijos kontroliuojamos naudojant neutronų sugėrimo mechanizmus.


== Šaltiniai ==