Ko Tiamana (reo Tiamana: Deutschland), arā te Tūwehe Whakaminenga o Tiamana (reo Tiamana: Bundesrepublik Deutschland), tētahi whenua ki te pokapū o Ūropi. 
E whirinaki ana a Tiamana (mai te Raki, me te matawā) ki Tenemāka, te Moana Raki, Pōrana, Tīekia, Ateria, Huiterangi, Wīwī, Rakapuō, Pehiamu, Hōrana me te Moana Baltic.  E 357,021 km² tōna rahinga whenua. 
Ko Tiamana te whenua taupori nui rawa o te Kotahitanga o Ūropi, me ōna kirirarau e 82 miriona.  Ahakoa ko Pearīni te tāone matua, tāone nui rawa hoki me ōna kainoho e 3,410,000, ko te rohe o Rine-Ruhr kē te kāhui nohoanga tuatahi o te whenua nō ngā tāngata neke atu i te 10,000,000 e noho toha ana ki ngā tāone o Düsseldorf, Koln, Essen, Dortmund, Duisburg me Bochum.  Ko Tiamana te kaipōwhiri manene tuatoru o te ao i te mea 12% o tōna taupori he mea whakawhānau tāwāhi mai;  ko te nuinga o ēnei i ahu mai i te Whenua Korukoru.  Ko te reo Tiamana te reo whaimana.   
He tūwehe whakaminenga pāremata a Tiamana me ōna wehenga (Bundesländer) 16.  He peke rohe Euro, Rūnanga o Ūropi, Kotahitanga Aorere, NATO, Whakahaere Ruruku Whakahiato Ōhanga, G8 me te G4.  Koia te ōhanga tuatoru o te ao, te kaikaweatu tuatahi me te kaiwhakapau pūtea waonga tuaona.  He teitei te pai oranga kua whanake a Tiamana mō ōna kainoho, waihoki tōna pūnaha maru hapori.  He tūnga pūtake tōna i ngā take o Ūropi, ā, he amorangi pūtaiao, hangarau whakahirahira hoki.   
Nō mua mai o te tau 100 ka mōhiotia tētahi rohe e kīia nei ko Tiamana, reira noho ai ētahi iwi Tiamani.  Mai te tau 962 tae noa ki 1806 i noho whakaawetia e Rāwhitirangi o roto o te Emepaia Tapu o Roma.  I whakakotahitia tuatahitia a Tiamana nō te mutunga o te Pakanga Wīwī-Puruhia i te tau 1871 i raro i tētahi wehenga kua whakaawetia e Puruhia.  I weheruatia anōtia a Tiamana nō muri i te Pakanga Aorere Tuarua e ai ki ngā rohe i whetaina e ngā Uku.  Kua whakakotahitia whakamutungatia nō te 3 Whiringa-ā-Nuku 1990, arā, 11 ngā marama ā muri i te wetewete i te Pakitara o Pearīni, nōna tēnā whakakotahitanga i tīmata ai mō te iwi whānui.


== Tāone nui ==
Nā ō rātou taupori i 2011

Pearīni (Berlin) - tāone matua
Hamapaka (Hamburg)
Munich
Cologne
Frankfurt
Düsseldorf
Stuttgart
Dortmund
Essen
Bremen
Dresden
Hanover