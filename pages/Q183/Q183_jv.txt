Jerman, Jérman, utawi Dhitslan (basa Jerman: Deutschland) iku nagara gedhé ing Éropa. Kutha krajané Berlin. Sing ndunungi ana kurang luwih 82.521.653 jiwa. Nagara iki minangka nagara kanthi posisi ékonomi lan pulitik kang wigati ing Éropa lan kanthi winates ing tataran donya. Jerman dikenal ing babagan panguwasan tèknologi maju, mligi sajeroning indhustri tetunggangan montor lan piranti presisi.


== Wewengkon lan pamérangan administrasi ==

Nagara kanthi sajarah kang dawa iki wewatesan langsung karo sangang nagara. Ing sisih kulon wewatesan karo Walanda, Belgi, Luksemburg, lan Prancis. Ing sisih kidul wewatesan karo Switserlan lan Ostenrik. Ing sisih wétan wewatesan karo Cékia lan Polen. Ing sisih lor wewatesan karo Dhènemarken.

Sacara administrasi, Jerman iku nagara fédherasi (Bund) kanthi 13 praja (Bundesland) lan telu kutha satingkat praja (Bundesstadt). Nagara-praja modhèren kang ana saiki (pirsani pratélan praja) diwangun wiwit pungkasan Perang Donya II. Sadurungé, pamérangan isih mèlu garis kadarbéan feodalistik, minangka paninggalan jaman Kesésaran Jerman.


== Uga delengen ==
Pratélan praja Jerman


== Pranala njaba ==
Deutschland.de Archived 2009-12-01 at the Wayback Machine. - Situs resmi nagara Jerman
Cithakan:Nagara pérangan Jerman