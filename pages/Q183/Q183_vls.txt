Duutsland (vuluut: Bondsrepubliek Duutsland; Duuts: Bundesrepublik Deutschland) is e West-Europees land. 't Bestoat uut e federoasje van zestien deelstoatn, in 't Duuts Bundesländer genoemd. D'r weunn mêer of 80 miljoen menschn. 


== Geschiedenisse ==
Duutsland bestoat nog moa sedert 1871. Sedertdien zyn ze ol twêe kêers mee de aanstoker gewist van e weireldôorlog: in '14 - '18 en in '40 - '45. Z'en ouk evenvele kêers verlôorn. Surtoe deur nunder rolle in de latstn ôorlog ad 't land e slechte noame. Achter 1945 e Duutsland nem zêre erpakt. 't Is economisch nu 't sterkste land van de Europese Unie. Plus, 't is e goeie democratie.
Achter 'n Twiddn Weireldôorloge wos Duutsland opgesplitst in twee dêeln: West-Duutsland en Ôost-Duutsland (communistisch). Achter de Vol van 't Ôostblok en de Berlynse Meur in 1989 is 't land erenigd in 1990.


== Gekende menschn ==
Johann Sebastian Bach, componist
Albrecht Dürer, kunstnoare
Adolf Fick, fysioloog
Hans Memling, kunstschilder
Franz Skarbina, kunstschilder
Georg Philipp Telemann, componist en muzikant