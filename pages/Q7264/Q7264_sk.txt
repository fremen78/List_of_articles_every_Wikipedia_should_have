Marxizmus je v užšom zmysle filozofická, ekonomická a politická teória Karla Marxa (a prípadne aj Friedricha Engelsa), v širšom zmysle filozofický a ekonomický smer vychádzajúci z tejto teórie, či súhrnný názov rozličných interpretácií a ďalších aplikácií tejto teórie.
Marxizmus je ucelená teória premeny reálnych pomerov v spoločnosti, predovšetkým zmena vlastníckych vzťahov pomocou revolučne vedeného triedneho boja. Cieľom je doviesť proletariát k revolúcii nastoľujúcej beztriednu spoločnosť, oslobodiť človeka od spoločenského útlaku a rozvíjať jeho schopnosti a silu. Marxizmus výrazne ovplyvnil dejiny konca 19. storočia a celé 20. storočie. 

 
Marxistická filozofia sa odštiepila v 40. rokoch 19. storočia od hegelovskej ľavice a snahou o analýzu zákonitostí formujúcej sa buržoáznej spoločnosti sa zaraďuje do prúdu sociálneho myslenia 19. storočia.
Marx a Engels vychádzajú z ekonomických vzťahov ako z hybnej sily dejín a z ekonomicky motivovaných sociálnych konfliktov (triedny boj). V raných prácach Marxových (najmä v Ekonomicko-filozofických rukopisoch z roku 1844) sa objavuje aj analýza postavenia človeka - výrobcu vo formujúcej sa buržoáznej spoločnosti. Marx tu zdôrazňuje pojem odcudzenia.
Marxizmus sa koncom 19. storočia rozštiepil na dva prúdy:

a) klasický Marxov a Engelsov pokračoval v praktickej politickej podobe u Lenina a Stalina
b) sociálnodemokraticky orientovaný - Karl Kautsky, Eduard Bernstein
V priebehu 20. storočia sa povedľa sociálnodemokratického a marxistického poňatia v západnej Európe výrazne profilovali vplyvné ľavicové prúdy, v ktorých má inšpirácia marxizmom rôznu intenzitu a ktoré sa zvyknú nazývať neomarxizmus. Pojem Marxizmus zaviedol Friedrich Engels. 


== Predstavitelia na Slovensku ==
V slovenskej filozofii obdobia tzv. reálneho socializmu predstavoval marxizmus v podobe marxizmu-leninizmu ako vedúci a viac-menej jediný oficiálne podporovaný prúd filozofického myslenia najväčší ideový prúd, pričom tu nemáme na mysli jeho vulgárne politické deformácie, ale marxizmus ako filozofický systém. Popri ortodoxnej interpretácii marxizmu a Marxovho diela v zmysle doktríny marxizmu-leninizmu existovali i neortodoxné interpretácie, ktoré však zostávali na okraji politicky "povolených" interpretácií.

Vladimír Brožík
Vladimír Cirbes
Václav Černík - popredný predstaviteľ metodológie vied v slovenskej filozofii
Vojtech Filkorn
Tibor Halečka
Lev Hanzel - symbol ortodoxného marxizmu-leninizmu v slovenskej filozofii
Ladislav Holata
Igor Hrušovský - najvýznamnejší slovenský filozof v polovici 20. storočia
Ján Kocka - predstaviteľ metodológie vied a axiológie v slovenskej filozofii
Kusý, M.
Miroslav Marcelli - pred rokom 1989 predstaviteľ neortodoxného a inovatívneho výkladu Marxovho diela, vo významnej miere ovplyvnený francúzskym štrukturalizmom
František Novosád - popredný predstaviteľ dejín modernej filozofie v slovenskej filozofii, ovplyvnený hermeneutikou a Heideggerovou filozofiou
Jozef Piaček - predstaviteľ fenomenológie v slovenskej filozofii
Andrej Sirácky
Jiří Suchý
Michal Suchý
František Vartík - predstaviteľ axiológie a teórie poznania na báze marxizmu-leninizmu
Marta Zagoršeková
Jindřich Zelený
Milan Zigo - popredný predstaviteľ neortodoxného výkladu Marxovho diela a popredný historik filozofie v slovenskej filozofii, vo významnej miere ovplyvnený Bachelardovou metodológiou vedy a humanistickou tradíciou francúzskeho osvietenstva


== Zahraniční predstavitelia ==
August Bebel
Friedrich Engels
Antonio Gramsci - popredný predstaviteľ talianskeho neomarxizmu
Jürgen Habermas - popredný predstaviteľ frankfurktskej školy, inšpirovaný neomarxizmom
Kedrov, B. M.
Leszek Kołakowski
Kopnin, P. V.
Lenin
Mao Ce-tung
José Carlos Mariátegui
Karl Marx
Georgij Valentinovič Plechanov
Jean-Paul Sartre - popredný predstaviteľ francúzskeho existencializmu, čiastočne poznačený vplyvom marxizmu
Adam Schaff
Stalin - symbol stalinizmu a zdogmatizovaného marxizmu, zneužívaného na politické ciele
Piotr Berngardovič Struve
Lev Davidovič Trockij - popredný politický a ideový oponent Stalina, tvorca teórie permanentnej revolúcie na báze jednostranne interpretovaného marxizmu-leninizmu


== Marxizmus - smery, školy ==
austromarxizmus
boľševizmus
legálny marxizmus
marxizmus-anarchizmus
marxizmus-leninizmus
menševizmus
neomarxizmus


== Pozri aj ==
Sekulárne náboženstvo


== Externé odkazy ==
FILIT – zdroj, z ktorého pôvodne čerpal tento článok.