Simonas Bolivaras (isp. Simón Bolívar, pilnas vardas: isp. Simón José Antonio Bolívar y Palacios; 1783 m. liepos 24 d. Karakasas, Venesuela – 1830 m. gruodžio 17 d. Santa Marta, Kolumbija) – viena ryškiausių Pietų Amerikos istorinių asmenybių, žymus karvedys ir politikas.
XIX a. pradžioje vadovavo nepriklausomybėms kovoms, po kurių iš ispanų jungo išsivadavo kelios žemyno kolonijos – Venesuela, Naujoji Granada (dabar – Kolumbija ir Panama), provincija Kito (dabar – Ekvadoras) ir Peru. Viena iš Peru provincijų jo garbei vėliau buvo pavadinta Bolivija ir tapo nepriklausoma. 1819 metais išvaduotąsias šalis ėmė jungti į Didžiąją Kolumbijos federaciją, iki 1830 m. buvo jos prezidentu. Ispaniškai kalbančiose Pietų Amerikos šalyse iki šiol vadinamas Išvaduotoju (El Libertador).
P. Amerikoje ilgą laiką klestėjo S. Bolivaro kultas. Revoliucionieriaus vardas įamžintas šalių, provincijų, miestų, gatvių, piniginių vienetų pavadinimuose. Jo asmenybei skirta daugybė meno kūrinių, pastatyta paminklų.
Detaliau nagrinėjant S. Bolivaro biografiją galima išskirti šiuos etapus:

Ankstyvieji metai,
Nepriklausomybės kovos,
Didžiosios Kolumbijos federacija (1819–1830),
Simono Bolivaro kultas,
Šeima ir palikuonys.


== Nuorodos (angl.) ==
S. Bolivaro istorija Archyvuota kopija 2004-12-13 iš Wayback Machine projekto.
S. Bolivaro gyvenimas Archyvuota kopija 2004-07-23 iš Wayback Machine projekto.
Vikicitatos