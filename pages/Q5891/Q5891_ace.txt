Kalam (bahsa Arab: الكلام) lam èleumèë Nahu atawa bahsa Arab nakeuh laphay atawa kata-kata nyang ka meusapat, nyang na jeuët meupha'edah bak ureuëng deungo ngon bak ureuëng peugah. Barô geukira kalam nyoë deungon taseungaja bak taucap.
Beu tatupeuë bahwasajih kalam nyoë meuatô nibak 3 (lhèë) macam, nyankeuh isém, pi'é huruf atawa haraih nyang jibôh makna.

Cunto isém: حسن, قادم, الشمن, صبون, الكريم, المآء ngon laén nibak nyan.
Cunto pi'é: طلع, وضع, قدم, جلس ngon laén jih.
Cunto huruf atawa haraih: في, على, تحت, الى, من ngon laén-laén nyan.
Meujan kalimat nyan meususôn nibak duwa boh isém, miseuëjih: حسن قادم (Hasanun Qaadimun, baca paneuk; Hasan Qadim) artijih si Hasan ka teuka atawa ka trôh. Na cit kalam nyan meususôn antara pi'é ngon isém, lagèë; طلع الشمس (thala' asy-syamsu) areutijih ka jiteubiët mata uroë. Kayém cit meusapat man lhèë boh nyan (pi'é, haraih ngon isém), lagéë bak takheun: وضع الكريم صبونا علي المآء (wadha'a al-Karim shabunan 'ala al-maa') meuarti; jipeuduëk sabôn lé si Karim lam ië.