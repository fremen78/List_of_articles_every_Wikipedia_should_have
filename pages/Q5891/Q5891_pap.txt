Filosofia ta e kuestionamentu di kustumbernan, naturalesa i kosnan evidentemente probá, den rango di konosemento, moralidat, obra, siensia, lenga, polítika, eksistensia humano, historia, kultura ets.

Filósofonan no ta konforma nan mes ku respuestanan kla poní i konklushonnan lihé tumá. Es mas, filosofia ta e aktividat di keda hasi preguntanan seguidamente. Ludwig Wittgenstein a bisa un ten: “kaminda otronan ta sigui kana, einan ami ta keda para”.


== Historia ==
Historia di filosofia oksidental ta historia di e tradishon filosófiko na Oksidente, den kontraste ku historia di filosofia oriental, ku a desaroyá relativamente independiente. A kuminsá mas ku 2500 aña pasá den Gresia Antiguo i por wòrdu dividi den sinku periodo grandi: filosofia antiguo, filosofia medieval, filosofia renasentista, filosofia moderna i filosofia kontemporáneo, ku ta koresponde ku e periodisashon konvenshonal di historia universal den Époka Antiguo, Époka mediano, Renasementu, Époka moderno i Époka kontemporáneo.