Filsafat (tingon saro Yunani , philosophia, sacara harfiah artianna "pangholong kabijaksanaan") ima kajian masalah umum dot mandasor tontang parsoalan songon eksistensi, parbinotoan, nile, akal, pikiran, dot saro. Istilah on mungkin parjolo sanoli iobarkon ni Pythagoras (c. 570â€“495 SM). Metode na ipake i filsafat antara lain mambaen parsapaan, diskusi kritikal, dialektik, dot presentasi sistematik. Parsapaan filosofis klasik antara lain: Ahama nanamamungkinkon giot  mamboto sanga aha dot mambuktionna? Aha na paling nyato? Par filsuf juo mangajuon parsapaan na lobi praktis dot konkret songon: Adongdo cara tardeges giot mangolu? Sanga lobi jeges do manjadi adil sanga inda adil (molo sasadaakak bisa lewat songoni sajo) sanga alak puna giot bebas?
Sacara historis, "filsafat" mancakup inti  sude parbinotian. Tingon jaman filsuf Yunani Kuno songon Aristoteles sampe abad pa-19, "filsafat alam" tarmasuk astronomi, kedokteran, dot fisika. Contona, Prinsip Matematika Filosofi Alam kario Newton i taon 1687 i na sogot iklasifikasion manjadi buku fisika. I abad pa-19, parkombangan riset universitas modern mangobab filsafat akademik dot disiplin lain tarprofesionalisasi dot terspesialisasi. I era modern, sadebana investigasi na sacara tradisional ima bagian tingon filsafat madung manjadi disiplin akademik na marsarak, sadebana iantarana psikologi, sosiologi, linguistik, dot ekonomi.
Investigasi lain na tarkait solkot dohot seni, sains, politik, dot piga-piga bidang lainna totop manjadi bagian tingon filsafat. Songon,  bagak i objektif sanga subjektif? Bahatdei metode ilmiah sanga umna sada maiai na adong? Sanga utopia politik ni nipi namaaroptu sang umna delusi na sio-sio? Sub-bidang utamo filsafat akademik iantarana metafisika ("markaitan dohot sifat dasor realitas dot adingna"), epistemologi (tontang "asal-muasal dot bidang parbinotoan [dot] ... balok dot kaabsahana" ), etika, estetika, filsafat politik, logika, filsafat elmu, dot sejarah filsafat barat.
Sian abad pa-20, filsuf profesional markontribusi tu masyarakat tarutamo manjadi profesor, paneliti, dot panulis. Tai, bahat kalai na mamparsiajari filsafat i program sarjana sanga pascasarjana markontribusi i bidang uhum, jurnalisme, politik, agama, sains, bisnis dot bahat kagiatan seni dot hiburan.


== Referensi ==