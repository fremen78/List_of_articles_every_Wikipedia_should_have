Ispuanii on valdivo Lounas-Jevroupas da ozittain Afriekas. Virralline nimi on Ispuanien kuningaskundu. Se on Jevroupan liiton da NATO:n ozanottai. Ispuanii täyttäy Pirenei-niemimuan suuriman ozan (80%), Kanarien da Balearien suaret. Muan pinduala on 505 944 km², se on nelländekse suurin Jevroupan mua (Ven’an, Ukrainan da Frantsien jälles).
Ispuanii rajoittuu viijenke muanke: Pirinei-niemimuan päivänlaskus – Portugalienke, Pirenei-niemimuan suves – Britanien Gibraltaranke, Pohjas-Afriekas – Marokkonke, pohjazes – Frantsienke da Andorranke.
Pohjazes da päivänlaskus se rajoittuu Atlantien valdumerenke, suves da päivännouzus – Välimerenke.
Ispuanies on äijy mägilöi. Sen piälinnu on Madridu. Rahvahan lugumiäry on 46 934 600 hengie (2019).
Nygöine piäministeri on Pedro Sánchez.

	Ispuanii - España