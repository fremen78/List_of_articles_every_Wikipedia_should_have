Spien (Panish: España; Katalan: Espanya) a wah konchri we de ina di soutwes a Yuurop ina di Aibirian Peninsiula. Di kiapital a Spien, we niem Majrid, de ina di senta a di konchri. Di mienlan ab wah sout ah hiis baada wid di Meditarienian Sii exep fi wah sumaal bongjri a lan wid Jibralta; a di naat we Frans, Anduora, ah di Bie a Biskie de; ah a di naatwes ah wes we di Atlantik Uoshan ah Puotigal de. Di Panish terichridem a: Di Balierik Ailanz ina di Meditarienian, di Kianieri Ailanz ina di Atlantik aafa di Afrikan kuos, ah di tuu sitidem we de ina Naat Afrika, Meliya (Panish: Melilla) ah Siuta (Panish: Ceuta) we baada Marako. Wid wan ieria a 504,030 km², Spien a di sekan laajis konchri we de ina Wes Yuurop ah di Yuropian Yuunian afta Frans.
Kaaz a we Spien de, iget nof influens frah ada kolchadem. Siem wie Spien eh-influens uoliip a kolcha ina di Madan Era wen iton gluobal empaya we lef legisi fi uoba 400 milian smadi we chat Panish tide.
Spien a wah dimakrasi we aaganaiz ina di faam a paalimenchri gobament anda kanstityuushanal manaaki. Ia divelop konchri wid di sixt laajis ikanami bai naminal GDP. Spien a memba a di Yunaitid Nieshanz, Yuropian Yuunian, NATO, OECD, ah WTO.