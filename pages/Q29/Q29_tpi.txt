Spen em i wanpela kantri i stap insait long kontinen Yurop. Madrid em i
kapitol na nambawan bikpela taun bilong Spen. Tokples bilong govaman bilong Spen i Tok Spen.


== Histori bilong kantri ==

Sample manmeri i bin kam long Spen long 1,2 milien yia i go pinis. Piksa long hul i go insait long maunten long Altamira, long Cantabria, i eksampel long at long dispela taim.
Ol pipol bilong Spen long bipo i bin pipol Keltik (long not), pipol Iberik (long is), Tartessos (long saut) na pipol Keltiberik (long nemel).
Ol man bilong Gris i kam long Spen long handet yia 6 bipo Krais i bon. Ol i mekim taun olsem Hemeroskopeion (tude Denia) na Akra Leuke (Alicante). Ol man bilong Fonisia tu i kam long Spen na ol mekim taun olsem Abdera (Adra) na Sexi (Almuñécar).
Ol man bilong Rom i bin bringim pait long Spen long yia 218 bipo Krais i bon.
Ol man bilong Siamani long bipo i bin bringim pait long Spen long handet yia 5.

Ol man bilong Lotu Islam i bin bringim pait long Spen long yia 711. Ol man bilong Lotu Kristen i bin anka long not long Spen inap long yia 1492, taim Lotu Kristen i bin rausim ol man bilong Lotu Islam ausait long kantri. Long ol man bilong Lotu Islam i bin long Spen, lotu Kristen i bin mekim arakain kingdom (kingdom long León, kingdom long Castile, kingdom long Aragon). Long yia 1492, Ferdinand long Aragon na Isabella long Castile, i bin bung wantaim ol kingdom bilong ol na ol i bin mekim yunaitet Spen.
Namel long yia 1402 long 1496, Spen i bin bringim pait long Canary Ailan. Spen i pait agensim kanaka blong Canary Ailan (nem blong ol i guanche) na long yia 1496 Spen i bin winim woa.
Spen i bin painimaut long Amerika long 1492. Long yia 1492, Spen i bin stat bosim na lukautim ol kantri long Saut na Sentrel Amerika tasol Brasil.
Napoléon Bonaparte i bin bringim pait long Spen long yia 1808. Woa long indipendens agensim Frens i kamap namel long 1808 na 1814. Pait agensim soldia bilong Frens i kamap long 2 Me 1808, taim pipol bilong Madrid i bin stat pait.
Long yia 1931, pipol husat i sapot ripablik i rausim king Alfonso 13. Long yia 1936 i bin stat woa namel long Ripablik hap lain (bando republicano) na Nesenel hap lain (bando nacional). Nesenel hap lain i bin winim long yia 1939. Francisco Franco i kamap gavana long Spen namel long yia 1939 na 1975. Bihain long dai long Francisco Franco long yia 1975 pinis, Spen i kamap kingdom gen, long Juan Carlos I long king.


== Politikis ==
Spen i konstitusenel monasi, long Felipe 6 long king.
Manmeri long Spen i bin oraitim Mama Lo long yia 1978.


== Jiograpi ==

Spen i stap long saut Yurop. Spen i gat dupela biktaun long Aprika: Ceuta na Melilla; na dupela ol ailan: Canary Ailan long Solwara Atlantik na Baleares Ailan long Solwara Mediterenean.
Spen i antap kantri, long planti maunten. Em i gat Meseta Central stap namel long kantri.
Sampela wara long Spen i wara Guadalquivir long saut, wara Duero long namel na wara Ebro long not.
Sampela maunten i Pirineos long not, Sistema Central long namel na Betik sistem long saut.


== Ol otonomos komyuniti na provins ==