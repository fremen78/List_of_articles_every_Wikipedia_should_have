Spanien oda Schbanien (amtle: Königreich Spanien oda Kinereich Spanien, spanisch: Reino de España [ˈräino ð(e) esˈpaɲa]) is a Stoot im Sidwestn vo Eiropa af da Iberischn Hoibinsl. De Haptstod is Madrid.


== Eadkunde ==
Im Westen grenzt Spanien on Portugal, im Noadn on Frankreich und on an Zwergstoot Andorra und gonz im Sidn hängt no de britische Kolonie Gibraltar dro. Zu Spanien ghern a no de zwoa Städt Ceuta und Melilla, wo aufm afrikanischn Kontinent lieng und on Marokko grenzn, de Balearn im Middlmeea und außadem de kanarischn Insln, wo im Atlantik voa da marokkanischn Gstod lieng.
Am Festland hods zwoa grouße Gebiag: d'Sierra Nevada im Sidn und d'Pireneen on da Grenz noch Frankreich. Da hechste Beag is da Mulhacén mid 3482 Meta, owa af Teneriffa in de Kanaren hots mim Pico de Teide (3718 m) no an hechan Gipfe. De wichtigsten Fliss han da Duero, da Tejo und da Ebro.
In da Middn vo Spanien is im Summa recht hoaß und drockn, im Ostn hods a tippisch Middlmeeaklima. An da Atlantikgstod ko's a amoi a weng kejta wern und in de Beag schneits im Winta aa.


=== Flora ===
De Vegetation vo da Iberischn Hoibinsl teit si in dreiß Bereiche af:

Vegetation s feichtn Spanien: Oacha, Buacha
Vegetation vom drockanen Spanien: immagreane Oacha (Stoaoacha, Korkoacha), Pinien und Poimen
Vegetation vo de Gebiag je noch Hee: Stoaoacha, Korkoacha, Oacha, Edlkastanien, Wiesn, oipine Mogarasn
Intensiva Obau vo Kuituapflonzn eafordat Bewessarungstechnik.


=== Gresste Städt ===
De zehn gresstn Städt (Stond: 1. Jenna 2015)


== Bevejkarung ==
Vo de guad 40 Milliona Eihwohna han katholisch, da Rest han ondare Christn, Moslems, Judn oda ham gor koa Religion. Fost oi redn spanisch, owa danem hods aa an Haffa ondare Sprochn: im Ostn katalanisch, im Basknland und in Navarra baskisch und im Noadwestn galizisch. Grad as katalanische is in letzta Zeid recht aufm Voamarsch und lest in Katalonien as spanische imma meah ois Vakeassproch aa.
De moastn Spanier lem heit in da Stod. De gresstn Städt san:

Madrid (3.155.359 Eihwohna am 1.1. 2005)
Barcelona (1.593.075)
Valencia (796.549)
Sevilla (704.154)
Zaragoza (647.373)
Málaga (558.287)


=== Bevejkarungsentwicklung ===


=== Sprochn ===

In Spanien wead iwawiegnd Kastilisch (Spanisch), Katalanisch, Galicisch und Baskisch gredd.
Kastilisch is im gsomtn Stootsgebiet Amtssproch. Katalanisch is in de Autonoman Gmoaschoftn Katalonien, Valencia (duatn ois Valencianischt) und af de Balearen, Baskisch im Basknland und Tein vo Navarra und Galicisch in Galicien nem Kastilisch emfois Amtssproch (lenguas co-oficiales). Im Val d’Aran hod Aranesisch, a Varietät vom Gascognischen, offiziejn Status.
Danem existian oanige Sprochn, wo nua no vo oana gringan Ozoi vo Menschn gredd wead und ned an Status vo oana Amtssproch ham. Dazua ghean Asturleonesisch und Aragonesisch. Im Jálama-Toi (Provinz Cáceres) on da portugiesischn Grenz, wead A Fala, a iwakommena Dialekt vo da galicisch-portugiesischn Sproch, gredd. In Melilla redd de masirische Mindaheit aa Tamazight.


== Politik ==
Spanien is seit 1978 (neie Vafossung) a parlamentarische Monarchie. Da Titl vom Kini wead vaeabt. Da etzige Kini is da Felipe VI. Damit is a Stootsowahapt und Owabefejshowa vo da Armee.
De wichtigstn Partein in Spanien san de konservative Voikspartei (PP) und de Sozialistn (PSOE). Da Premierminista, wo vom Parlament gwejd werd, is etz da Mariano Rajoy vo da PP.
Spanien is in 17 autonome Regionen eiteit, so ähnli wia in Deitschland und Östareich de Bundeslända. S bsundare is owa, doss de Regionen in Spanien iare autonomen Rechte untaschiadli handham. Za de 17 Regiona keman no de zwoa Städt Ceuta und Melilla afm afrikanischn Kontinent, wo za koana Region ghern. De Regiona han wiedarum in Provinzen eiteit.


== Beleg ==


== Literatua ==
Walther L. Bernecker (Hrsg.): Spanien-Handbuch. Geschichte und Gegenwart. Francke, Tübingen 2006, ISBN 3-8252-2827-4 (UTB 2827).
Walther L. Bernecker (Hrsg.): Spanien heute. Politik - Wirtschaft - Kultur. 5. Auflage. Vervuert, Frankfurt am Main 2008, ISBN 3-86527-418-8.


== Im Netz ==