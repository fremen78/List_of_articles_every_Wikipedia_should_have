Hispania (Catalanice: Espanya; Gallaice atque Hispanice: España; Occitanice: Espanha; Vasconice: Espainia) sive Regnum Hispaniae (Catalanice: Regne d'Espanya; Gallaice atque Hispanice: Reino de España; Occitanice: Reialme d'Espanha; Vasconice: Espainiako Erresuma) est civitas sui iuris in paeninsula Iberica, parte Europae Occidentalis ubi Lusitania quoque est. Rectionis forma est monarchia constitutionalis. Numerus incolarum est circa 46 700 000.


== Geographia ==

Sitae sunt Hispaniarum terrae aeque ac Lusitania et Gibraltar, territorium transmarinum Britannicum, in Iberica paeninsula inter 36° et 43,5° gradus latitudinis septentrionalis et inter 9° occidentalis et 3° orientalis gradus longitudinis (exceptae sunt Baliares, Canariae Insulae, Septa et Rusadir). Septimarum partium regnum Hispaniae sextas continet. A boreo-occidente Pyrenaeus mons Hispanias ab Francogallia et civitatula Andorrae divisit.
Praeter hos tractus etiam insulae Baliares et Canariae in Oceano Atlantico sitae et oppida iuxta oras Africae nomine Septa atque Rusadir regno patent. Oppidum Hispanicum Iulia Livica ubique Francogallia cingitur.
Hispania sita est in paeninsula Iberica, cuius regio media est planitia ampla (Hispanice Meseta Central). Sunt in Hispania tria magna flumina: Durius, Anus, et Tagus. Hac in planitie situm est Matritum, caput et maxima Hispaniae urbs.
Mons Carpetanus (Sistema Central) planitiem dividit in duas partes, planitiem septentrionalem et planitiem meridionalem. Planities etiam finitima est montibus Cantabricis, montibus Ibericis (Sistema Iberico) et Saltibus Castulonensibus (Sierra Morena).
Hiberus flumen, quod per Vallum Iberi fluit, inter Montem Ibericum et Pyrenaeos, est longissimum Hispaniae, vallis autem fecundissima. Summa huius vallis est urbs Caesaraugusta.
Regio Baetica in valle Baetis iacet, infra saltum Castulonensem, cuius litus orientale est frequentissimum apud regiones Valentia, Catalonia, et Murcia.
Fluminum Hispaniae permulta sunt, et secundum regiones dissimiles.


== Historia ==

Isidorus Hispalensis Hispaniam sic adlocutus est:

Omnium terrarum, quaeque sunt ab occiduo usque ad Indos, pulcherrima es, o sacra, semperque felix principum, gentiumque mater Hispania. Jure tu nunc omnium regina provinciarum, a qua non Occasus tantum, sed etiam Oriens lumina mutuat. Tu decus, atque ornamentum orbis, illustrior portio terrae: in qua gaudet multum ac largiter floret Geticae gentis gloriosa fecunditas.
Hispania hodierna terras circumplectitur ex antiquis provinciis Romanis Hispania Tarraconensi, Baetica, et parte Lusitaniae Romanae. Fuerunt a Visigothis captae usque ad annum 711, cum Mauri eos superaverunt.
Regnum Hispanum de facto conditum est cum anno 1469 Reges Catholici Hispaniae Isabella I regina Castellae (1451–1504) et Ferdinandus II Rex Aragoniae (1452–1516) matrimonio iuncti sunt. Haec civitas a coniunctione personae regis constituta rite appellata est Monarchia Hispanica.
De iure Regnum Hispanum anno 1700 conditum est, cum Carolo II defuncto, Philippus V, rex qui diadema impositum est, regnum creavit e regnis Castellae, Legioni, Aragoniae, Valentiae, et Comitatibus Catalaunicis.
Die 28 Octobris 1982 factio Socialistica Philippus González duce suffragium parlamenti vicit.


== Communitates Autonomae ==
Hispania est divisa in septendecim communitates autonomas, quae cunctae quinquaginta provincias continent.

Aragonia
Provinciae: Caesaraugustae, Oscae, Terulii
c. Caesaraugusta
Vandalitia
Provinciae: Hispalis, Cordubae, Onubae, Malacae, Gadium, Granatae, Aurgii, Porti Magni
c. Hispalis,
Canariae Insulae
Provinciae: Sanctae Crucis Nivariae, Palmarum Canariae
c. Sancta Crux Nivariae et Palmae Canariae
Cantabria
c. Portus Victoriae Juliobrigensium
Castella et Legio
Provinciae:Legionis, Palantiae , Burgorum, Soriae, Segoviae, Abulae, Salmanticae, Ocelloduri, Valdoleti
c. Valdoletum (Valladolid)
Castella-Manica
Provinciae: Toleti, Guadalaxarae, Concae, Albasiti, Urbs Regia
c. Toletum
Catalonia
Provinciae: Barcinonis, Tarraconis, Ilerdae, Gerundae
c. Barcino
Communitas Matriti
c. Matritum
Communitas Foralis Navarrae
c. Pompaelo vel Pompeiopolis
Communitas Valentiana
Provinciae: Valentiae, Lucenti, Castalia
c. Valentia
Extremadura
Provinciae: Norbae Caesarinae, Pax Augusta?
c. Emerita Augusta
Gallaecia
Provinciae: Luci Augusti, Brigantii, Pontis Veteris?, Aurii?
c. Sancti Iacobi Compostellae
Insulae Baleares sive Insulae Baliares
c. Palma
Rioiia
c. Lucronium
Vasconia
Provinciae: Biscaia, Alava, Ipuscoa
c. Nova Victoria
Principatus Asturiarum
c. Ovetus
Regio Murciae
c. Murcia


== Urbes ==
Vide Index Urbium Hispaniae


== Bibliographia ==
Altman, Ida. 1989. Emigrants and Society, Extremadura and America in the Sixteenth Century. Berkeleiae: University of California Press.
Barton, Simon. 2009. A History of Spain.
Bertrand, Louis, et Charles Petrie. 1956. The History of Spain. Ed. secunda.
Carr, Raymond, ed. 2000. Spain: a history. Novi Eboraci: Oxford University Press.
Casey, James. 1999. Early Modern Spain: A Social History.
Gates, David. 2001. The Spanish Ulcer: A History of the Peninsular War. Da Capo Press. ISBN 978-0-306-81083-1.
Elliott, J. H. 1963. Imperial Spain, 1469–1716.
Elliott, J. H. 1970. The Old World and the New. Cantabrigiae.
Esdaile, Charles J. 2000. Spain in the Liberal Age: From Constitution to Civil War, 1808–1939.
Kamen, Henry. 2005. Spain: A Society of Conflict. Ed. tertia. Londinii et Novi Eboraci: Pearson Longman.
Lynch, John. 1994. The Hispanic World in Crisis and Change: 1598–1700.


== Notae ==


== Nexus interni ==

Bella libertatis Hispano-Americana
Bibliotheca Nationalis Hispaniae
Gastronomia Hispanica
Geographia Hispaniae
Historia Hispanica
Imperium iudiciale Hispaniae
Televisio in Hispania
804 Hispania


== Nexus externi ==

Hispania in aetate Imperii Romani apud gottwein.de (Atlas antiquus: Mappa interactiva)
Tempestate providentia[nexus deficit]