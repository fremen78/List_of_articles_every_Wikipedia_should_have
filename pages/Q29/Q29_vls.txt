Spanje (ook wel Spaje uutgesprookn), officieel 't Keunienkryk Spanje (Spoans: Reino de España),  is e land ip 't Iberisch Schiereiland in 't zuudwestn van Europa. 't Legt vlak ten ôostn va Portugal en te zuudn va Vrankryk. Wok de Baleoarn in de Middellandsche Zêe, de Canarische Eilandn in den Atlantischn Oceoan en de Spoansche exclaves in Nôord-Afrika moakn dêel uut van 't land.
D'r weunn mêer of 46 miljoen menschn. 't Is by de Europeesche Unie sedert 1986. 'n Oofdstad van Spanje is Madrid.


== Steedn ==
De Spoansche steedn met de mêeste inweuners zyn:

Madrid: 3.213.271, agglomeroasje: 6.095.439 (Regio Madrid)
Barcelona: 1.615.908 (Catalonië)
Valencia: 807.200 (Valencia)
Sevilla: 699.759 (Andalusië)
Zaragoza: 666.129 (Aragón)
Málaga: 569.009 (Andalusië)
Murcia: 430.571 (Murcia)
Palma de Mallorca: 396.570 (Baleoarn)
Las Palmas: 381.123 (Canarische Eilandn)
Bilbao: 353.340 (Basknland)
Alicante: 331.750 (Valencia)
Córdoba: 325.453 (Andalusië)
Valladolid: 318.461 (Castilië en León)
Vigo: 295.703 (Galicië)
Gijón: 275.699 (Asturië)


== Toaln ==

Spoans (Castilioans) is d' ênigste officiële nationale toale van Spanje, moa der zyn nog vier regionale officiële toaln (Cataloans, Baskisch, Galicisch en Aranees), die in sommigte gebiedn ook de dominante toale zyn, en twêe nie-officiële toaln (Asturisch en Aragonees). Buutn die toaln zyn der nog vele verschillige dialectn.


== Polletiek ==
Spanje is e parlementaire monarchie sedert 1975; de keunienk noemt Felipe VI. 't Land is ounderverdêeld in 17 autonome regio's of autonome gemeenschappn (in 't Spoans: comunidades autónomas).


== Toerisme ==
Veel Belgen, en dus ouk West-Vloamiengn, goa geirn op vakanse na Spanje. De costa's an de Middellansche Zêe of e citytrip na Barcelona zyn stief in trek.


== Externe koppelienge ==
Dienst va toerisme