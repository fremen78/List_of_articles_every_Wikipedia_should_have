La Spagna, o Regnu di Spagna, è na monarchìa parramintari riggiuta dû Re Filippu VI.
La Spagna havi 47 miliuna di abbitanti. La capitali è Madrid. Amministrativamenti la Spagna si sparti ntî 17 riggiuni chiamati cumunitati autònumi.


== Giografìa ==

Statu europeu chi òccupa bona parti di la pinìsula ibbèrica; è dilimitatu a Nord-ovest e a nord di l'Ocèanu Atlànticu, a nord-est dî Pirinei, a est e a sud dû Mari Meditirraniu, e a ovest dû Portugallu. Dû latu dî Pirinei, la Spagna cunfina cû principatu d'Andorra e câ Francia.
Li so' cità principali sunnu (abbitanti ntô 2005):

Madrid (3.155.359 )
Barcillona (1.593.075)
Valenza (796.549)
Sivigghia (704.154)
Saragozza (647.373)
Màlaga (558.287)
Murcia (409.810)
Las Palmas de Gran Canaria (378.628)
Palma di Majorca (375.773)
Bilbau (353.173)
Valladolid (322.001)
Còrdova (321.164)
Alicante (319.380)
Xixón (274.472)
Granada (236.982)
Santa Cruz de Tenerife (222.643)


=== Àutri zoni spagnoli ===
Canari


== Pulìtica ==
La pulitica spagna si basa supra un sistema multipartiticu. Attuali primu ministru spagnolu è José Luis Rodríguez Zapatero, di lu Partitu Sucialista Upiraiu Spagnolu (PSOE), di centru-sinistra. L'autru partitu chiù mpurtanti è u Partitu Pupulari (PP), di centru-destra. Chiddu di Zapateru (2008) è lu secunnu mannatu, dopu chiddu do 2004.


== Storia ==
Pupulata di l'Iberi priam dâ cunquista rumana, la pinisula ibberica fu nvasa dê Vànnali versu lu V sèculu. Già ntî l'VIII sèculu, forru nveci pupulazzioni di pruvinenza nordafricana e di riliggiuni islamica ca s'anslattaru di manera durabbili. N eèquitu ô cummattimentu di Poitier, e â nfluenza di Carlu Magnu, la prisenza cristiana sutta forma di regni mpartintati cô regnu di Francia, accuminzau a essiri sempri cchiù mpurtanti, e ntô XI sèculu li vittori di Alfonsu di Castigghia pi esempiu âppiru na mpurtanza stratèggica ca appi ripercussioni ntê sèculi appressu.
Si poti accuminzari a parrari di Regnu di Spagna a pàrtiri di lu 1492, finuta la ricunquista e cû maritamentu ntra Isabbedda I Riggina di Castigghia e Lion e Firdinannu V Re di Aragona. N viritati nun asisti na data certa di l'allistimentu dô Regnu di Spagna. Cù sicurezza si poti diciri ca cu l'ammentu dê Asburgo e cchiù pricisu doppu la muruta di Carru V, lu regnu addiventa ntî tutta l'Auropa canusciutu cô nomu di Spagna. Cu la agghiunzioni ntô 1512 dô Regnu di Navarra, la Spagna utteni n'unitati tirrituriali supra lu cuntinenti ca manteni nzinu ê jorna nostri.
Ntô vintèsimu sèculu, la storia dâ Spagna è sinnata di la guerra civili spagnola ca â fini di l'anni 1930 misi contra ripubbricani, appujiati di vuluntari di idiuluggia sucialista e cumunista contra li munarchici, appujiati dî cuverni cunsirvatura di l'èbbica. Di l'Italia, comu puru dâ Sicilia si parteru surdati di tutte dui li banni. La guerra s'accapau cu la scunfitta dî ripùbbricani a l'acchianata ô putiri dû ginirali Franciscu Francu ca nstaurau nu riggimi dittaturiali ca durau nzinu â sò morti ntô 1975. E' a su mumentu ca la munarchia ripigghia culuri, cu l'acchianata ô tronu di Juan Carlos, sutta cui la Spagna si mudirnizzau e aduttau istituzzioni dimucratichi, n particulari cu l'adisioni a l'Unioni Europea ntô 1986.


== Talìa puru ==
Rafael del Riego
Piramidi di Guimar