Rembrandt Harmenszoon van Rijn (Felemenkçe telaffuz: [ˈrɛmbrɑnt ˈɦɑrmə(n)soːn vɑn ˈrɛin]  ( dinle); d. 15 Temmuz 1606 - ö. 4 Ekim 1669), Hollandalı ressam ve baskı ustası. "Işığın ve gölgelerin ressamı" olarak da anılır.


== Hayatı ==
Cornelia ve Harmen Gerritsz'in oğlu olarak Leiden, Hollanda'da dünyaya gelmiştir. Bir değirmenci olan babası varlıklıydı, annesi ise bir fırıncının kızıydı. Leiden Üniversitesi'nde okuyan Rembrandt, ressam Jacob van Swannenburg'un takdirini kazanmış ve 1621'de onun öğrencisi olmuştur. 1624 yılında kısa bir süreliğine de olsa Pieter Lastman'ın yanında Amsterdam'da çıraklık yapmış, 1625'te ise Leiden'de, arkadaşı ve meslektaşı Jan Lievens ile paylaştığı stüdyosunu kurmuştur. 1627'de öğrenci kabul etmeye başlamıştır ki bunlarında arasında Gerrit Dou da bulunur. 1629'da matematikçi Christiaan Huygens'in babası, devlet adamı ve şair Constantijn Huygens tarafından keşfedilmesi ona fayda sağlamıştır; bu bağlantısının bir sonucu olarak Prens Frederik Hendrik 1646'ya kadar Rembdrandt'an tablo satın almaya devam etmiştir. 1630'da babası ölen Rembdrandt, üç yıl sonra Amsterdam'da Hendrick van Uylenburg'un evini kiralamıştır ki bu adamın kuzeni olan Saskia van Uylenburgh ile de sadece bir yıl sonra 1634'te evlenmiştir. Çiftin 1635 doğumlu Rombertus ve 1638 doğumlu Cornelia adlarındaki çocuklarının daha bir yaşına basamadan ölmesinin ardından 1640 yılında doğan ve yine Cornelia olarak adlandırdıkları üçüncü çocukları da birkaç haftalıkken ölmüştür. Aynı yıl Rembrandt'ın annesi de öldü. Daha sonra 1641 yılında doğan Titus isimli erkek çocukları yaşasa da, doğum sonrası zorlukların da etkisiyle, Rembrandt'ın eşi Saskia 1642 yılında ölmüş ve Oude Kerk'e gömülmüştür. Geertje Dircx eve Titus'a bakması için alınmış, Rembrandt ile 1649'da kötü sonla biten bir ilişki yaşamıştır. 1640'ların sonuna doğru Rembrandt, 1647'de evine kâhya olarak giren Hendrickje Stoffels ile bir ilişkiye başladı ki evli bir çift gibi yaşayan çiftin 1654 yılında adını Cornelia koydukları bir kızları oldu. Günahkâr olduğu iddiasıyla Stoffels kiliseden aforoz edilse de çift ilişkilerini sürdürmüşlerdir.
1656 yılında Rembrandt'ın iflâs ettiği ilan edilmiştir ve bunun sonucu olarak birçok eseri ve antika koleksiyonu açık artırmaya çıkmış, evi dahil bütün mal varlığı da borçlarını kapatmak için satılmıştır. 1660 yılında Hendrickje, Titus ile birlikte iş kurmuş, Rembrandt'ı da işe almış böylece onu alacaklılarından korumuştur. Bundan üç yıl sonra, 1663'te vefat eden Hendrickje Stoffels Westerkerk'e gömülmüştür. Bu ölümü beş yıl sonra, 1668'de Titus'un ölümü takip etmiştir. Kısa bir süre sonra, 4 Ekim 1669'da da Rembrandt ölmüştür. Amsterdam'da vefat eden Rembrandt 8 Ekim'de, Westerkerk'te bilinmeyen bir mezara gömülmüştür.


== Bazı eserleri ==

Lazarus'un Yükselişi (1630)
Dr. Nicolaes Tulp'un Anatomi Dersi (1632)
Meditasyondaki Filozof (1632)
Belşazzar'ın Ziyafeti (1635)
Danae (1636)
Gece Devriyesi (1640-42)
Susanna ve Yaşlılar (1647)
Değirmen (1650)
Banyosunda Betşeba (1654)
Açık Kapıda Duran Kadın (1656-57)
Yakup'un Melekle Savaşı (1659)
Aziz Petrus'un İnkârı (1660)
Yahudi Gelini (1664)


== Kaynakça ve notlar ==


=== Kaynakça ===
Spence, David (2001). Rembrandt: Bir Portre Ressamının Yaşamı. Alkım Yayınevi. 
Rembrandt, The Worldwide Art Gallery21 Haziran 2007 tarihinde Wayback Machine sitesinde arşivlendi. URL erişim tarihi: 17 Haziran 2007.


=== Notlar ===


== Dış bağlantılar ==

http://fineartcritics.blogspot.com/2010/05/rembrandt-harmenszoon-van-rijn.html
"Rembrandt Tabloları
"Rembrandt 400 Yaşında", kitapgazetesi.com
Rembrandt, WebMuseum10 Haziran 2007 tarihinde Wayback Machine sitesinde arşivlendi. (İngilizce)
Rembrandt van Rijn Online10 Haziran 2007 tarihinde Wayback Machine sitesinde arşivlendi. (İngilizce)
https://web.archive.org/web/20140917021351/http://www.doodle.web.tr/index.php/rembrandt-van-rijnin-407-dogumgunu/


== Galeri ==


=== Kendi portreleri ===

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


=== Diğer çalışmaları ===