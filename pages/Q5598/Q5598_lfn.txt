Rembrandt Harmenszoon van Rijn (1606-1669), ia es un artiste baroca nederlandes, e un de la pintores la plu grande en la arte ueste. El ia nase en Leiden. A 14 anios, el ia entra la universia de Leiden.  El ia abanda esta per studia la arte en Amsterdam.
Par se sposi a Saskia van Uylenburg, la cusin de un vendor de arte susedosa, el ia veni en contata con padrones rica ci ia encarga pitures personal con plase.
On ia amira e compra multe se pitures mital e relijios.  Se pitures prima ia ave sujetos dramal con folas en posas composada, e asentua contrastas de lus e ombra.  Pitur de la construor de barcones Jan Rijcksen e se sposa mostra se moda temprana â€” se preocupa con detalias de fas e vestes e mobila de sala.
Rembrandt ia pinta ance 60 autopitures, ce ia es plu tarda fusada en se pitures istorial e biblial.

		
			
			
		

La primas de se encargadas publica major en Amsterdam ia inclui La leson de anatomia par Dr. Nicolaes Tulp, mostrante la sirurjistes grande ci ia asembla per sesioni e discute.  En La vijila de note, Rembrandt ia reali un drama, pintante un compania militar en batalia.  Algas de se vistas es romantica e de se imajina propre.
En un obra biblial, Reveni de la fio perinte, Rembrandt ia asentua la drama psicolojial a interna. El ia crea ance sirca 1400 desinias de vistas variosa esterna e interna.  Un desinia temprana, Pitur de un om en un senton, videda tra un cuadro es fada en creta, e on considera el como se pitur personal la plu grande.