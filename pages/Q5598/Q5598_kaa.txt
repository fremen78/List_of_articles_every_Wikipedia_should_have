Rembrandt Harmenszoon van Rijn (İyul 15, 1606 - Oktyabr 4, 1669) belgili Gollandiyalı súwretshi.
Ol Leiden qalasında tuwılǵan. 1631-jılı Amsterdamǵa jasaw ushın ketedi, sebebi ol jerde kóplegen adamlar ol haqqında esitken hám olardıń portretin salıwın qáler edi. Ol Saskia van Uylenberg atli hayalǵa úylenedi. Olardıń tórt balası bolǵan, biraq olardan úshewi júdá erte qaytıs boladı. Saskia qaytıs bolǵannan keyin, Rembrandt Hendrickje Stoffels atli óziniń xızmetker hayalı menen jasaydı hám olardıń Kornelia atlı qızı boladı. Rembrandt 1669-jılı 4-oktyabrde Amsterdamda qaytıs boladı.

Rembrandt kóplegen júdá belgili súwretlerdi salǵan. Olardıń birewleri júdá úlken, birewleri qarańǵı hám qayǵılı bolǵan. Ol júdá jaqsı súwretshi bolǵanı sonshelli, kóplegen súwretleri adamda waqıyada qatnasıp atırǵanday sezim tuwdırǵan. Rembrandt tárepinen salınǵan súwretlerdi dúnya júzi boylap belgili sanaat gallereyalarında kóriwge boladı.