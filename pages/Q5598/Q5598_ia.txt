Rembrandt Harmenszoon van Rijn (Leiden le 15 de julio 1606 â€“ Amsterdam le 4 de octobre 1669) esseva un pictor, designator, e aquafortista nederlandese. Ille esse generalmente considerate como un del principe pictores in le historia del arte europee, e le plus importante in le historia de su pais. Su contributiones al arte esseva facite in un era nominate per historicos le Era Auree Nederlandese.
Post su successo juvene como un pictor de portraits, su annos tarde esseva marcate per tragedia personal e problemas financial. Totevia, su designos e picturas esseva multo popular per tote su vita, e su reputation como un artista esseva notabile. Pro 20 annos, ille inseniava quasi cata pictor nederlandese notabile. Le plus magne triumphos creative esseva per su portraits de su contemporaneos, autoportaits, e illustrationes de scenas del Biblia. Su autoportraits forma un unic autobiographia, proque le artista essayava presentar se sin o vanitate o exaggeration
Ille monstrava un cognoscentia complete del iconographia classic, que ille cambiava pro convenir su requirementos; ergo, le depiction de un scena biblic esseva informate per le cognoscentia de Rembrant del texto specific, su assimilation de composition classic, e su observationes del gente judee de Amsterdam. Gratias a su empathia pro le condition human, ille ha essite nominate "un del principe prophetas de civilisation."