Rembrandt Garmenszon van Reyn (felemenkçe Rembrandt Harmenszoon van Rijn, [ˈrɛmbrɑnt ˈɦɑrmənsoːn vɑn ˈrɛin]; 15 iyül 1606 (ya da 1607) — 4 oktâbr 1669) — felemenk ressamı, gravüracısı, yarıq ve taldanıñ büyük ustası, felemenk ressamlığınıñ altın derviniñ eñ belli vekilidir.
Öz eserlerinde insan yanıqlarınıñ bütün spektrini Rembrandttan evel güzel sanatlardan habersiz olğan duyğulı toyğunlıqnen canlandırıp oldı.
Rembrandtnıñ eserleri, üslübine köre çeşit-türlüdir, seyircilerge insan yanıqları ve duyğularınıñ vaqıttan tış maneviy dünyasını açar.
Rembrandt, Tevrat süjetlerini añlatmağa başladı, ilk suretler yarattı, atta onıñ bir deñiz manzarası bar («Kontsert» 1626 s., «Aziz Stefannıñ taşlarnen mıhlatıp öldürüvi» 1629 s., «İsa Mesih Emausta», «Deñiz manzarası» 1630 s., «Molbert yanındaki öz portreti» 1628 s.).
Rembrandtnıñ istidadını zengin metsenatlar kördiler. Konstantin Güygens, Oran prinsiniñ kâtibi, öz saibi içün yaş ressamğa resim yaptırdı. Bu zamanda Rembrandt, Barokko devriniñ bediiy eserlerini tedqiq etmege başladı, daa flaman ressamı Rubensniñ yaratıcılığınen meraqlanmağa başladı.
Rembrandtnıñ yaşayışınıñ soñki yigirmi yılı, portret ressamı olaraq eñ müim ve muvafaqiyetli oldı. İmseller, tek ressamnıñ arqadaşları (Nikolas Breyning - 1652 s., Gerard de Leress - 1665 s., Yeremias de Dekker - 1666 s.) degil, belli olmağan askerler ve qart adamlar da edi. Yüzleri ve elleri içki maneviy yarığınen aydınlanır. Ressamnıñ içki inkişafını seyircilerge gizli yanıqlarınıñ dünyasını açqan bir qaç özsureti kösterdi.
Rembrandt 4 oktâbr 1669 s. vefat etti. Faqırlar içün bir mezarlıqta defin etildi ve künlerimizge qadar mezarı saqlanmadı. Tek direkte, dünyanıñ eñ paalı ressamlarından biriniñ raatlığını tapqan yeri mında olğanını köstergen bir cedvel bar.


=== Rembrandtnıñ yaratıcılığı ===
1629 senesinden başlap ve 1669 senesine qadar Rembrandt, tahminen 60 özsuretini yarattı. Ressamnıñ mirası tahminen 600 resim, 300 gravüra ve 200 surettir.


== İhtar ==