La nocion de sillaba es una nocion de mal definir en general, per encausa qu'es percebuda diferentament en foncion de la lenga estudiada. Existisson mai d'un apròchi per ensajar de la descriure. Podèm dire pr'aquò qu'es una unitat fonologica mai granda que lo fonèma e mai menuda que lo mot e que quin locutor que siá es capable de copar un mot en sillabas dins sa lenga pròpria, sens saber per fòrça explicar cossí fa. Un mot se compausa de fonèmas, que eles amassa forman de sillabas.