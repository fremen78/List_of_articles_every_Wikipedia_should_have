Cu Antico Naggitto se 'ntende 'a civìltà sviluppata 'nchella striscia fina 'e terra fertile ca se spanne luongo 'e rive d"o Nilo a partire d"e suje cateratte ô cunfine cu 'o Sudan nfi ô sbucco int'o Mediterraneo, e ricanusciuto comme entità statale a partire d"o 3100 AC nfi ô 31 AC, quanne ce fuje 'a cunquista rumana.
'E tracce 'e 'nsediamiente lungo 'o Nilo song assaje antiche e se calcule ca l"agricultura ('n particulare 'a cultivazzione 'e granone e uorgio) aggia fatto 'a cumparza soja 'nchilla reggione mmerzo 'o 3500 AC. Propeto 'a presenza d"o sciummo, ca fà pussibele 'a vita dint'ô na reggione peratra deserteca, fuje 'o primmo mutore d"a primma nasceta d"a civiltà urbana ca rumanette quase senza cagnamiente, a ll'uocchie nuoste, ppe quase tre mille anne. L"acque d"o Nilo, cu 'e loro chiene annuale, nun portano ncopp'â fertilità ma pure distruzzione se nun venneno custantemente cuntrollate, 'mbrigliata, 'ncanalate, cunservate ppe 'e periode 'e siccità; e è propeto d"a chisto stato 'e cose ca nasce 'a necessita 'e nu stato organizzato, nu stato ca garantisce 'a manutenzzione 'e chelle strutture d"e cue dipende 'a sopravvivenza 'e tutte.
'A necessita 'e ave na struttura statale ppe 'a gestione d"e opere (dighe e canale) cullegate cu 'e acque d"o Nilo, ha purtato 'a furmazzione 'e nu dde primme state d"a storia, int'o 3300 AC.
Nfatto, chesta esigenza facette se ca 'e tribu niloteche 'mpararono a campa primma sotta l"autorità 'e cape locale (fase d"a furmazzione d"e distrette o nomos). 'E vare nomos se scuntrarono e se allearono tra loro, dint'ô ll'arco 'e circa nu millenno, nfi a furmà dduje regne, l'Auto Naggitto ô sud (custituito d"a parte meridiunale d"a valle d"o Nilo) e 'o Vascio Naggitto ô nord (custituito prencepalmente d"o delta d"o sciummo), ca vennera aunificato int'o 3000 AC 'n nu sulo impero da Menes ('e identificarse prubabilmente cu 'o sovrano Narmer), re 'e ll'Auto Naggitto, ca inauguraje 'e trenta dinastie 'e ll'Antico Naggitto. Tra 'e monumiente cchiù fammuse 'e ll'Antico Naggitto ve song sicuramente 'e piramide, tombe 'e sovrane d"a III a 'a XII dinastia.
'E piramide cchiù fammuse se truovano presso Giza, vicino 'a cità moderna d"o Cairo. 'A loro imponnenza testimmonia 'a putenza d"o stato e l'impurtanza d"e credenze religgiose ncopp'â l'oltretomba. 'A Granne piramide, 'a tomba d"o sovrano Khufu (canusciuto pure comme Cheope), è l'uneco monumiente sopravvissuto d"e sette meraviglie d"o munno antico. L'Antico Naggitto raggiunse ll'apice d"a putenza suja e estensione territoriale int'o periodo chiammato Novo Regno (1567 AC - 1085 AC), quanno 'e cunfìne 'e ll'impero andavano d"a Libbia all"Etiopia ô Medio Oriente. L'Antico Naggitto canuscette pure mumente 'e debolezze e 'e pulverizzazione d"o putere comme avvenne int'e tre Periode Ntermede, int'o sicunno d"e quale 'o Naggitto cadde sott' 'o cuntrollo dde dominature ditte Hyksos.


== Storia ==


=== Cronologgia ===
'A storia naggizziana è suddivisa 'n differente periode. 'E date d"e evente song nata vota oggette 'e studio. Molte 'e esse song state ricavate 'nterpulanno date storice, archeologgeche e astronomiche.
Sino 'e ll'antichita fujeno stilate diverse cataloghe d"e dinastie ca se sussecuirono dint'ô Naggitto.

Periodo predinastico (precedente ô 3200 AC)
Periodo arcaico (I - II dinastia) (3150 AC - 2700 AC)
Antico Regno (III - VI dinastia) (2700 AC - 2160 AC)
Primmo periodo ntermedio (VII - X dinastia) (2160 AC - 2055 AC)
Medio Regno (XI - XII dinastia) (2055 AC - 1790 AC)
Sicunno periodo ntermedio (XIII - XVII dinastia) (1790 AC - 1540 AC)
Novo Regno (XVIII - XX dinastia) (1530 AC - 1080 AC)
Terzo periodo ntermedio (XXI - XXV dinastia) (1080 AC - 672 AC)
Periodo tardo (XXVI - XXX dinastia) (672 AC - 343 AC)


=== Periodo predinastico ===

Cu Periodo predinastico d"o Naggitto se 'ntende 'a fase precedente 'a furmazzione d"o stato aunitario naggizziano. 'A fase cummincia 'ndefinitamente int'a preistoria e arriva nfi 'o 3100 AC, 'o paese è suddiviso int'e dduje regne d"o Vascio Naggitto e Auto Naggitto.
'E primme cummunetà agricule se stabiliscono int'o Delta d"o Nilo e dint'a l'oasi d"o Fayyum, subbendo int'o vascio Naggitto 'n eccezziunale sviluppo, ca purta, d"a meta d"o V millennio, 'e nasceta d"e primme cità. Sicunno arcune studiuse, 'o sviluppo d"e attività ligate 'a ll"agricultura ha permesso 'n enorme crisciuta demugrafeca; sicunno atre, mmece, è 'a crisciente pressiune demografeca a purta a nu sviluppo 'e ll'agricultura. Aumenta pure 'a recerca d"e risurse minerarie d"o Medio e 'e ll'Auto Naggitto, soprattutto oro, d"a parte 'e culone ca adorano già Osiride e Horo, provucanno ô cuntiempo nu cunflitto cu 'e pupulazziune meridiunale ca adorano Seth.
'E adorature 'e Horo e chille 'e Seth se scuntrano dunque e song 'e primme a vincere. Se furma accussi nu primmo nucleo 'e regno, cu capitale 'a cità 'e Ieraconpoli. 'O Naggitto è mo diviso 'n auto e vascio Naggitto, dduje regne distinte e separate.


=== Periodo arcaico (I - II dinastia) ===

Cu Periodo arcaico o Periodo Thinita (d"o nomme d"a cità 'e Thinis forse mutuata ncopp'ô culto d"a dea Tanit, prubabile cità natale d"e primme suvrane, Narmer cumpreso, e capitale d"a primma nazzione naggizzia aunitaria, ppe poco tiempo primma d"o trasferimiento a Menfi) se 'ntenne l"arco 'e tiempo cuperto d"e primme dduje dinastie naggizzie.


==== Narmer (o Menes) ====
L'Auto Naggitto tenerva comme capitale 'a cità 'e Nekhen, chiammata Ieraconpoli. 'O rre 'e chisto territorio adurava 'a dea avvultoio Nekhbet e veneva raffigurato cu 'n auta curona janca. 'O Vascio Naggitto teneva comme capitale Buto; 'o suvrano adurava 'a dea cobra Uto e cengeva na curona russa, caratteristeca 'e na dea d"o delta, Neith. Sicunno 'e antiche leggenne ll'Auto Naggitto, guidato d"o dio Horo, sottomesso 'o Vascio Naggitto, aunificanno tutto 'o territorio. 'O suvrano d"o regno d"o Sud assunse 'e allora int'â persuna suja 'e simbule 'e entrambe 'e putere e cinse 'a doppia curona.

'A tradizzione attribuiva 'o merito 'e ll'aunificazzione d"e dduje regne a Menes, identificato cu 'o faraone Narmer. Studee reciente, tuttavia, assuciano Menes 'o sujo successore, Aha, re d"a I dinastia. Narmer e Scorpione, atro re 'e chillo sappimo assaje poco, appartengono a chilla ca 'e studiuse hanno battezzata "dinastia 0", ca avrabbe regnata tra 'o 3200 e 'o 3065 AC. 'O nomme 'e Narmer fuje 'o primmo a apparire 'n nu serekht, nu d"e simbule cchiù antiche d"a regalità. L'aunificazzione fuje ottenuta cu na sola battaglia, accussi comme pare mustrare 'a cosiddetta "tavolulezza 'e Narmer". 'O pruciesss fuje lento e cumportò primma ll'aunificazzione culturale, e cchiù tarde chella puliteca. L'aunificazzione d"e dduje regne fuje 'o prudotto 'e nummeruse battaglie, comme dimustranno 'e diverse tavulezze d"o Periodo predinastico ca song giunte nfi a nuje. 'E nemice nun evano sulo 'e abetante d"o Delta, ma se cumbatteva pure cuntro 'e tribù beduine o 'e Nubiane, ricanuscibile d"a 'e diverse accunciature e d"a barba.
'Na vota cunseguita 'a vittoria, 'o Naggitto stabbele 'a prupria capitale a Menfi, na cità nova, ca fusse stata funnata d"o successore 'e Narmer. 'O novo stato adottò simbule d"e dduje regne, unì 'e dduje curone e facette d"o serpente e 'e ll'avvoltoio 'e ddoje divinità protettrice d"o faraone. Narmer fuje sepulto dint'ô ll'Auto Naggitto, int'â necropole reale 'e Abido. 'A suja tomba, cu na cammera doppia, na ppe 'o defunto e ll'atra adibita a magazzino, è na d"e cchiù antiche d"a necropole.
'N chisto periodo storico cumpaiono 'e tombe a mastaba, ossia cuperte 'e na struttura a furma 'e gradune ca suvrasta 'a cammera funeraria.
Scarse song 'e nutizie ncopp'ê avvenimiente storiche d"o periodo; alcune iscrizziune lasciate 'n occasione 'e spedizzione militare song 'a prova 'e ll'interesso ppe 'a reggione d"o Sinai. Cu maggiore sicurezza avimmo nutizie ncopp'ê traffiche cummerciale cu Byblos, grazzie 'o ritruvamiento 'n chesta cità 'e reste 'e stoviglie cu iscrizziune geroglifiche. Già 'n epoca arcaica 'o Naggitto 'mpurta 'e Byblos 'e trunche 'e cedro ausate int'ê costruzzione, essenno esso privo 'e arbere cu nu legno adatto a essere ridutto 'n tavule.
D"o punto 'e vistà archeologgeco 'e chisto periodo ce rimangono soprattutto sepolture, quase sempe saccheggiate, e frammente 'e statue, stele e false porte pruveniente d"e cappelle funerarie. Ppe quanto riguarda mmece 'e strutture civile (abitazzione, palazze) nun rimane praticamente nulla soprattutto ppe 'a deperibilità d"e materiale autilizzate (mattone 'e fango, legno, canne).


=== Antico Regno (III - VI dinastia) ===
Fine d"e primme dinastie 'o re se afferma quale dio 'n terra, cu 'a precisa funzziona 'e cuservare maat "l'ordene", 'o sistema, pure cusmica, ca 'e isso dipende. 'E ca deriva 'o regime faraonico, autocratico ppe deritto divino, ca accentre ogne funzzione d"o stato ncopp'ô re e che, sia pure cu alternative e variazzione, se mantenne tale sino 'a fine d"a civiltà naggizziana. L'affermazione d"o dogma faraonico ha 'a suja massima espressione dint'ô ll'Antico Regno e precisamente int'â IV dinastia, quanno putimme piglià a simbule d"a straordinaria autorìtà regale e 'e ll'accentrato interesse suggiale ncopp'ô faraone 'n chisto periode 'e piramide, zzoè 'e monumiente funerare d"e faraone 'e chella dinastia: Cheope, Khefren e Micerino.


==== Cheope ====
 
Cheope, nato da Snefru e da Eteferi, figlia 'e ll'urdemo faraone d"a III dinastia, fuje 'o sicunno faraone d"a IV dinastia e 'o granne artefice 'e ll'aunificazzione territuriale e 'e nu periodo 'e notevule prosperità ppe 'o Naggitto. 'E nutizie ncopp'â vita suja e ncopp'ô sujo regno song cuntraddittorie: 'nfatte, sicunno 'a tradizzione, tramandatace d"a storiografia grieca antica, Cheope fuje nu faraone crudele e spietato; 'e teste a isso cuntemporanee, mmece, ce 'o descrivono comme nu riformatore, capace 'e accriscere 'o putere riale.
Durante 'o regno sujo, Cheope avviò a ll'interno d"o paese nummerose riforme, destinate a accrescere 'o putere sujo. Affruntò 'nnanzetutto 'o riordene 'e ll'ammenistrazzione d"o stato ponendove a capo 'o visir ca 'n chisto modo assunse nu ruolo 'e primissimo piano, ben a 'e ncopp'â 'e tutte 'e atre funzziunare statale e assaje vicino 'a famiglia reale: 'o faraone ottenne accussi, comme primmo risultato, chillo 'e aumentare 'o cuntrollo ncopp'â tutte 'e funzziunare. 'N ambito religioso, limitò 'e privilegge d"e sacerdote e d"e temple, sceglienno, 'nultre, 'e somme sacerdote d"e prencepale divinità tra 'e membre d"a suja famiglia. Ppe quanto riguarda 'a suja vita privata, Cheope se sposo tre vote e 'e cheste aunione nascettero tre figlie e seie figle, quatto d"e quale 'e successero 'o trono. 'N puliteca estera, 'o sujo regno fuje caratterizzato d"a cunvivenza pacifeca cu 'e popule vicine; 'e uniche spedizziune 'o 'e fore d"e cunfine d"o Regno, verso 'o Sinai e 'a Nubia, fujono effettuate cu 'o scoppo 'e approvvigionarse 'e minerale.
Ppe preparà 'o sujo passaggio dint'â l'oltretomba, diede l"avvio a a costruzione 'e na monumientale opera, ca fine ppe oscurà tutte 'e atre: nascettero accussi 'a Granne Piramide e 'o cumplesso funerario ca 'a circunda, destinata a accugliere pariente e funzziunare.


==== Chefren ====

Chefren fuje nu faraone d"a IV dinastia, chella 'e Cheope. Eva appunto 'o figlio d"o fammuso faraone. aropp'â muorte 'e chist'urdemo, Chefren cumbattè cuntro 'o frate Kheper ppe 'a successione. Naturalmente vinse Chefren, pecché altremiente nun fusse stato faraone.
'O regno suo durò ppe 20 anne.


===== 'E opere suje =====

Chefrene costruì ciertamente alcune temple, ma 'e strutture ppe cui va cchiù fammuse song dduje:

'A sfinge - 'a Sfinge rappresenta nu leone cu 'a capa d"o faraone Chefren.
'A Piramide 'e Chefren - 'a piramide ca isso edificò è 'a cchiù granne 'n assoluto, a parte chella d"o pate Cheope. È l'uneca piramida cu n'ata vota 'a decorazzione esterna.


==== 'E piramide ====
'O fatto cchiù noto rilativo a chisto periodo è 'a costruzzione d"e piramide, 'mpunente monumente funebre d"e suvrane 'e chisto periodo storico.
'A piramide fuje, assaje prubabilmente 'n evoluzzione da mastaba, 'nfatte chella ca è cunsiderata 'a cchiù antica tra esse, a piramide a gradune 'e Djoser nun è atro ca na serie 'e mastaba sovrapposte.
A chesta primma piramide ne seguirono atre, alcune abbandunate primma d"o termene d"a costruzzione (prubabilmente a causa d"a prematura muorte d"o suvrano).
'N esempio degno 'e nota è 'a piramide rumboidale d"o faraone Snefru: a meta d"a suja edificazzione, 'e costrutture preoccupate a causa d"o pussibele cedimiento d"a struttura decisero 'e cagnarne ll'angulo riducendolo. 'O risultato è na strana piramide, 'a cui cimma è 'a ll'intrasatte inclinata.
'E piramide cchiù fammuse song 'e tre 'e cui nun venne maje persa 'a memoria a causa d"e lorò dimensiune, cheste song 'e monumiente funebre 'e Khufu, 'o Cheope ncoppp'â citato, Khefren (a cui se deve pure 'a Sfinge) e Micerino. 'A piramide 'e Khufu, ditta pure granne piramide venne cunsiderate già d"e antiche na tra 'e sette meraviglie d"o munno.

Ormaje tramuntata 'a teoria, dovuta cchiù ca ato a raccunte 'e Erodoto, 'e ll'auso 'e migliaia 'e schiave catturate 'n battaglia, pe 'a costruzzione d"e piramide è ormaje accettato, abbastanza 'e tutte 'e studiuse, ca cheste costruzziune siano state erette d"e operaje specializzate, ca vivevano int'ê presse, ajùtate duranne 'a staggione 'e ll'inunnazziune (periode 'e ll'anno 'n cui 'o Nilo allagava 'e campe rendenno 'mpussibbele 'e fatiche agricule) d"a cuntadine ca, se rice, proveniessero 'e tutto 'o Naggitto.
Int'ô 1988 'o scienziato franzese Joseph Davidovits ha pruposto na cuntrovera ma 'nnovativa ipotese ncopp'â costruzzione s"e piramide basata ncopp'â ll'idea ca 'e antiche naggizziane fussero 'n gradò 'e sintetizzà d"e geopolimere ausanno calcare, calcio, natron e argilla gettate a ll"interno 'e casserature costruite mano mano ncopp'â piramida. 'A teoria, 'a cui validità nata vota ogge è uggiette 'e dibattito, ha 'o preggio 'e spiegà aspiette lasciate irrisurde d"e ate teurie preceriente (pe' esempio comme fosse pussibbele ottenè 'n cava blocche d"o piso 'e svariate tonnellate e perfettamente cumbacianne quanne messe 'n opera, o comme fosse pussibbele nutrì 'a manodopera, ca secunno Davidovits fuje stata 'e 1500 unità anzeché nummere assaje cchiù granne secunno 'e precriente teorie).
Cumpressivamente se cuntanno cchiù 'e ciente piramide, tra granne e piccerille, sebbene ncopp'â na peccerella parte sia tuttora 'n discrete cundizziune.
'Int'ê sepulture risalenno a chisto periodo songo state rinvenute 'e primme esempie 'e tecniche 'e 'mbalsamazzione.


==== 'E faraune, figle 'e Ra ====
Seconno nu raccunto populare cunzervatoce int'o "papiro Westcar", 'e primme tre re d"a V dinastia sarebbero state figle d"a mugliera 'e nu prete 'e Ra, 'o dio d"o sole 'e Eliopoli, e d"o stisso dio Ra: seppure cu 'e culure d"a nuvella populare, 'o testo è 'nteressante e atre elemiente documentare cunfermano ca realmente ll'avvento d"a V dinastia segnà nu càgnamiento, na crisi pure religgiosa ca se presenta cu 'o spustà l'importanza ncopp"o dio 'e Eliopoli e cu ll'addificazzione 'e tempie "solare" d"e chille ll'elemento prencepale è n'obelisco ncopp'â na chiattaforma.
'N ulteriore mutamente dinasteco portò 'o faraone Teti ncopp"o trono, accummencianno accussì 'a VI dinastia, urdema 'e ll"Antico Regno.


==== Rapporte cu 'e popule vicine ====
'N chisto periodo granne spedizziune cummerciale e militare songo mannate 'n Nubia e 'n Libbia, pe tramente 'e rapporte cu l"Asia songo assaje limitate, eccette chille cu Byblos, e nun hanno comunque scoppe 'mperialisteco ma se limitano a scambe cummerciale. D"o cummercio esterno venivava 'n Naggitto d"a Nubia l'oro, cu avorio e atre produtte esotice, d"o Sinai ramme 'n granne quantità, pe tramente 'e spedizziune cummerciale 'n Fenicia procuravano lignamme, specialmente legne 'e cedro.


=== Primmo periodo intermedio (dinastie VII, VIII, IX, X) ===


=== Medio Regno (dinastie XI, XII) ===


=== Sicunno Periodo Intermedio (dinastie XIII, XIV, XV, XVI, XVII) ===


=== Novo Regno (dinastie XVIII, XIX e XX) ===


=== Terzo Periodo Intermedio (dinastie XXI, XXII, XXIII, XXIV, XXV) ===


=== Epoca vascia ===


== Arte ==


=== 'A costruzzione d"e piramide ===


=== 'A Valle d"e Re ===


== Suggità ==


=== 'O faraone ===
'O faraone è 'o sovrano putente e incuntrastato, apicce d"a piramide suggiale ca regge 'o Naggitto. Cchiù dio ca ommo, 'ncarnazzione 'e Horo, figlie 'e Osiride, colui ca scunfisse 'o male, rappresentato da Seth, 'o faraone nasce cu l"avvento 'e Narmer e liaunificazzione d"e dduje Terre sott'a n'uneco scettro.


=== 'O populo ===
'A massa d"a populazzione era furmata prencepalmente da cuntadine ca faticavano pe 'e private, o pe 'e domine rege o 'e tempie, cu nu cuntratto 'e lavoro, reggestrato int'â n'ufficio statale, ca definiva esattamente 'e prestazziune ch'e faticature se 'mpegnavano e chille 'e dature 'e fatica dovevano rispettà, a rischio 'e essere citate ô tribunale lucale; nce stevano ate 'e affittuare, ca pigliavanno a faticà, cu nu cuntratto scritto, na cierta terra paganno nu tanto.


== Cultura ==


=== Matemateca ===


=== Miericina ===
'E nummerose papiri ca' ce songo pervenute e 'o studio sistemateco d"e mummie, cu 'e mudernee tecnologgie miereche, cunsentono 'e fà nu quadro preciso ncopp"e patologgie d"e Naggizzi e 'e relative terapie.
'E malattie cchiù commune evano:

cefalea e vene varicose, dovute spisso 'a temperature climateche allevate;
bilharziosi, ppe cuntatto cu acqua infetta;
pneumoconiosi;
gobba, dovuta a tuberculosa vertebrale o malformazziune;
malnutrizzione e rachitismo, patologgie tipiche d"a populazzione cchiù povera;
lebbra;
obesità;
poliomielite;
malattie d"o tratto gastrointestinale.


=== Astronumia ===

L'astronumia dint'ô ll'Antico Naggitto ha rivestito nu ruolo 'mpurtante ppe fissare 'e date d"e feste religgiose e ppe determinare 'e ore d"a notte. Nutevole 'mpurtanza ebbero pure 'e sacerdote d"e temple ca osservavano 'e stelle, 'e congiunzzione d"e chianete e d"o Sole e 'e fase d"a Luna. 'E canuscienze ncopp'â ll'astronumia naggizzia ce vengono soprattutto d"e coperche 'e sarcofaghe 'e ll'Antico regno, coperche 'e sarcofaghe ro' d"o Medio Regno, d"e orologe stellare, orologe stellare perfezzionate (dint'â XX dinastia), dduje papire risalente circa ô 144 DC.


== Nutarelle ==