Freden, ook Free(d) oder Frede, up westföölsch ook Friëde(n), betekent enen Tostand, de frie van Stöörnissen, sunderlik frie van Krieg is, un den Stillde, Ru kenntekent. Freden in de Form van „Freedsamheed“ oder  „Fredlikheed“ is ook ene Döögd, de hoogacht is.
Twischen Minschen, Gruppen oder Staten betekent Freden, Kunflikte sunder Gewald to Enne to bringen un dat binnen de Normen, de dat Recht fastsett, to doon. De Begreep meent enen Kuntakt twischen Staten un Völker, de dat afwiest un nich goodheet, Krieg to bruken siene egen Politik dörtosetten.
In’r Juristeree meent Freden ook den Tostand, in den Rechte un Gesette sekerstellt, dat Börgers leven könnt un sik vörenander bang sien mött un dat de grote Deel Minschen daar up vertruut, dat so een Tostand bestann blivt. Oder ook dat de Börger freedsam binnen de sülven Ornen, de dat Recht un de Staat beschermt, gemeensam tohope levet. So beschermt dat Recht ook den Freden up den egen Grundstücke oder binnen den egen Huse. Övertridd een düsse grenzen, is dat „Landfredesnbröök“ oder „Huusfredensbröök“.
In’r Psychologie un de Theologie meent „Freden“ faken den Selenfreed, de Freden binnen sik sülvenst un Ru in’n Gedanken. Un is hier faken de Tostand, na de wi streevt en good Leven to fören.


== Biller ==


== Weblenke ==

Hoogdüütsch
Online-Bibliografie Theologie un Freden van’n IThF – De Online-Bibliograpfie Theologie un Freden van’n Instituut för Theologie un Freden (IThF), Hamborg, het ca. 148.000 Titels med detailrieken Slagwöör. Hier is de Literatuur to de Fredensethik uut Theologie un anderen Disziplinen to finden.
Arbeitsgemeinschaft für Friedens- und Konfliktforschung („Arbeedgemeenschop för Fredens- un Kunfliktforschen“, kort: AFK)
Manifest gegen de Weerplicht un dat Militäärsysteem
Deutscher Friedensrat e. V. (plattdüütsch „Düütsch Fredensraad“
Nederländsch
Informatschoonssiede van de Stichting VredesWetenschappen
Engelsch
James Page: Philosophy of Peace, In: J. Fieser, B. Dowden: Internet Encyclopeida of Philosophy


== Nawiese ==