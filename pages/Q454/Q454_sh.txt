Za ostala značenja, vidi Mir (razvrstavanje).

Mir je stanje u društvu u kojem nema sukoba odnosno rata.
Vreme sukoba dve ili više strana zove se rat. Rat je pojam suprotan pojmu mir. Pored odsustva rata, mir može da označava i socijalno, lično i društveno blagostanje.
U istoriji civilizacije mir je uvek bio idealno stanje društva, ali istoriju pre svega karakteriše stanje rata i oružanog rešavanja konfliktnih situacija. Da je rat dominantni način rešavanja konflikata u istoriji civilizacije pokazuje i potreba međunarodne zajednice da reguliše stanje rata kako bi se sprečili ratni zločini tj. „civilizovalo“ stanje rata Ženevskom konvencijom koja je i danas aktuelna. Nažalost, uprkos tome što je rat neželjena pojava u rešavanju konflikta, a opet česti način rešavanja konflikata, tako se ni stanje rata ne može regulisati a da se spreči pojava ratnog zločina i nečovečnog postupanja zato što je to u kontradikciji sa samom prirodom rata.
Na ruskom jeziku reč „mir“ ima više značenja između ostalog znači i „zemlja“ (planeta) i „svet“ (vasiona).
U svetu postoje mnoge mirovne asocijacije i mirovni pokreti, a jedna od najstarijih organizacija je Service civil international (SCI).


== Povezano ==
Nobelova nagrada za mir
Pacifizam