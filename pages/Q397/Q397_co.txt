U latinu (nome nativu Latīne, IPA: /laˈtiːne/) hè una lingua anziana di u gruppu indo-europeanu, di u sottu-gruppu italicu. Ghjè una lingua detta morta.
A u principiu, u latinu era parlatu solu in i circondi di a cità di Roma, cità chì era a capitala di l'Imperiu Rumanu. A cunquista, prima di l'Italia, è dopu di u Mediterraniu sanu, prupagò a lingua inde l'Europa sana.
Dopu a caduta di l'Imperiu Romanu in 476, u latinu divense a basa di assai lingue, chjamate e lingue neolatine (cume u talianu, u francese, u corsu, u rumenu, l'occitanicu, o ancu u portughese etc...)
U latinu firma impiegatu pè l'administrazione di a Chjesa Catolica. Ghjè ancu sempre a lingua ufficiala di u Statu di a Cità di u Vaticanu.
Primu articulu di a Dichjarazione universale di i diritti di l'omu :
«Omnes homines liberi aequique dignitate atque juribus nascuntur. Ratione conscientiaque praediti sunt et alii erga alios cum fraternitate se gerere debent.»


== Da vede dinò ==
Incunabulu