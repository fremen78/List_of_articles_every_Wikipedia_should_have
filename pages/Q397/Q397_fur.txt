La lenghe latine e je di origjin indo-europeane al inizi dal prin mileni p.d.C al jere fevelât dome a Rome e in cualchi citât atôr; al deventà une vore impuartant graziis ae espansion dal Imperi Roman, par cui e cjapà pît in scuasit dute la Europe ocidentâl, netant vie lis lenghis celtichis o di altris origjinis za presintis. Daspò de colade dal Imperi e fo la base di dutis lis lenghis romanzis, come il spagnûl, il francês e ancje il furlan, ma influençant ancje lis lenghis gjermanichis, in particolâr l'inglês, soredut par il lessic sientific.
Al dì di vuê il latin e je ancjemò la lenghe uficiâl de Citât dal Vatican; la glesie catoliche e je di fat simpri stade un sostenidôr dal latin, tant che fintremai il Concili Vatican II (1962-1965) dutis lis liturgjiis e jerin in cheste lenghe; inmò, al è studiât tai liceus talians, ma par judâ a capî il talian che par fevelâlu.


== Lis fasis dal latin ==
Latin classic, chel che si studie intes scuelis
Latin tart imperiâl, influençât sei dal grêc sei dal volgâr fevelât dal popul
Latin de etât di Mieç, aromai lontan dal classic, ma recuperât soredut tal Umanisim


== Gramatiche latine ==
Une peculiaritât dal latin, che no je presinte intes lenghis romanzis (fûr che in rumen), e je chê de declinazion: il latin al à sîs câs par esprimi la funzion jentri di une frase:

Nominatîv
Gjenitîv
Datîv
Accusatîv
Vocatîv
Ablatîv
A son cinc declinazions dai nons, trê pai adietîfs e cuatri formis verbâls.