Ang Latin (lingua Latīna [ˈlɪŋɡʷa laˈtiːna] o Latīnum [laˈtiːnʊ̃]) ay isang wikang Indo-Europeo na unang sinalita sa Latium na katawagan sa lupain sa palibot ng Roma. Mahalaga ang ginampanan ng Latin bilang pangunahing wika ng Imperio Romano. Ito rin ang pinanggalingan ng lahat ng mga wikang Romanse kagaya ng (mula kanluran hanggang silangan) Portuges, Espanyol, Katalan, Pranses, Italyano, at Rumano. Makikita rin sa talasalitaan ng iba pang mga pangkasalukuyang wika kagaya ng Ingles (malimit dahil sa Pranses) at mga wika ng Pilipinas (dahil naman sa Kastila) ang maraming salitang hango sa Latin.
Ang alfabetong Latin ay hango sa sinaunang alfabetong Italico na siya namang hango sa alfabetong Griego; ito pa rin ang pinakaginagamit na alfabeto sa buong daigdig. Ginamit din ang Latin sa Kanluran sa loob ng mahigit 1000 taon bilang lingguwa prangka o wikang pantalastasan at para na rin sa panitikan sa agham at politika. Napalitan naman ito ng Pranses noong ika-18 siglo at ng Ingles noong ika-19 na siglo. 
Sa kasalukuyan, ginagamit pa rin ang Latin sa pagsasauri ng mga nilalang, pagngangalan ng mga larangan at iba pang mga bagay na inaaral sa agham nang naaayon sa Kanluraning kagawian. Samantalang ang Lating Pamsimbahan (Latina Ecclesiastica) pa rin ang formal na wika ng Simbahang Katoliko at pangunahing wika ng Lungsod ng Vatikano. Ginamit ng Simbahan ang Latin bilang banal na wika magpahanggang Ikalawang Kapulungang Vatikano noong decada 1960.


== Mga titik at tinig ==

Narito ang isang talaan ng mga titik at tinig o fonema sa wikang Latin. Upang makatiyak, ginagamit na gabay sa pagbaybay ng bigkas ang IPA.

Hindi ipinapakita sa pagbaybay ng Latin ang pagkakaiba ng maiikli at mahahabang patinig, ngunit sa makabagong baybay, maaaring lagyan ng makron (ā, ē, ī, ō, ū, ȳ) ang mahahabang patinig.
Para sa baybay ng Simbahang Katoliko ng Latin, tingnan ang Latin Eclesiastico.
1 Sa gitna ng dalawang patinig, dalawa ang bilang na ginagampanan ng titik J: isang katinig at isa ring bumubuo ng diptonggo kasama ng naunang patinig. Halimbawa (gamit ang baybay pambigkas sa Tagalog), major (/máy·yor/), cujus (/kwí·yus/), rejectus (/rey·yék·tus/).


== Ilang halimbawa ==


=== Salita ===
tatay : pater
nanay : mater
ako : ego
ikaw : tu
parusa : multa
diwata : nympha, diva
bula : bulla
kapit : aprehendere; capere
sabon : sapo
diyos : deus
balat : cutis
grabe : gravis
sana : utinam
isa : uno
ito : iste
tinapay : pan
dalawa : duo
tatlo : tri
lima : quinque
walo : octo
pera : pecunia
paa : pes
pakiusap : si vobis; tibi placeat...
mata : oculus
tenga : auris
ilong : nasus
kamay : manus
at : ac; et
ngunit : at; sed
kasi/dahil : quoniam; quod
oo : ita
o  : aut
hindi : non
apoy : ignus
tubig : aqua
lupa : terra
hangin : ventum
salaysay/kasaysayan : historia
usapan : recensere
paanyaya : invitatio
abuloy : donatio
halamanan : hortum
salamat : gratias


=== Pangungusap ===
Aba! : Hercle!
Magandang araw, kumusta? : Salve, ut vales?
Saan ka pupunta? : Quo vadis?
Sana dumating siya. : Utinam veniat is.
Sana ay sinabi mo kaagad. : Utinam dixeris protinus.
Veni vedi vici : Dumating ako, nakita ko, sinakop ko
pax et bonum : kapayapaan at kabutihan
Senatus Populusque Romanus (SPQR) : Senado ng Sambayanang Romano
alea iacta est : ang sugal ay naitapon na
Iesus Nazarenus Rex Iudaeorum (INRI) : Hesus Nazareno, Hari ng mga Hudyo


== Tingnan din ==

Tala ng mga pariralang Latin
Talaan ng mga pinaikling salitang pang-agham sa Latin
Lating Pansimbahan
Alpabetong Latin
Romanisasyon
 Ang lathalaing ito na tungkol sa Wika ay isang usbong. Makatutulong ka sa Wikipedia sa pagpapalawig nito.