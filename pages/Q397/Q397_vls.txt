Latyn is een Indo-Europeesche toale ofkomstig van de streke Latium (nu Lazio in Itoalië). 't Was de stad Rome die de toale over heel 't Romeins Ryk verspreidde. 
De toale is beïnvloed gewist deur 't Etruskisch, woavan da 't alfabet overgepakt is, en 't Grieks.


== Geschienisse ==
In de loop van de 2de eeuwe v.C was 't Klassiek Latyn de literaire toale. De toale wierd gestandardiseerd en achter een ende begost 't vele te verschilln van de volkstoale die geklapt wierd, 't Vulgair Latyn. Uut verschillige van die dialectn zyn de Romoansche toaln ountwikkeld. D'oude traditionele toale leefde nog een ende voort in 't Middeleeuws Latyn da neffest de volkstoale gebruukt wierd in de kerke, de literateure en de weetnschap.


== Gebruuk van Latyn nu ==
Den dag van vandoage wordt Latyn nog gebruukt:

in weetnschappelyke termn
vo d'officiële noamn van plantn en beestn (vb. van Linnaeus)
in d'anatomie
in de katholieke kerke
in Vaticoanstad
In Vloandern wordt Latyn nog assan angeleerd in 't algemeen secundair ounderwys. 
Nederlands is e Germoansche toale moa toch kommn der vele woordn van 't Latyn, lik de noamn van de moandn. Ook woordn lik zolder < solarium, kelder < cellarium, veinster < fenestra, tiggel < tegula, stroate < (via) strata, wyn < vinum zyn styf oude leenwoordn.
Ook minder oude leenwoordn uut 't Latyn lik idem, post scriptum, ad fundum, ad rem, curriculum vitae, status quo, wordn nog assan gebruukt.