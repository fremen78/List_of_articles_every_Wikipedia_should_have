'O latino è na lengua talica, facente pparte d''e lengue innoeuropee, parlata a Romma e 'int'ô Lazzio nfì d''o primmo millennio a.C.. 
'A lengua latina se è sviluppata grazzie pure ô cuntributo 'e ttutt' 'e lengue d''e pupule cu ca è trasuta 'n cuntatto durante l'ebbroca rummana, ed specialmente cu 'e idiome talice e cu chille parlate 'int'ô Mediterraneo orientale (grieco ncoppa a tutto).
Mo 'e lengue cu summiglianza maiore ô llatino songo 'o sardo pe 'a pronuncia, l'italiano pe 'o lessico e 'o romeno pe 'a struttura grammatecale (declinazione).
'O latino ecclesiasteco furmalmente rummane 'a lengua d''a Chiesa Cattolica Rummana ancora ogge, cosa ca 'o renne lengua aufficiale d''a Cità d''o Vaticano aunitamente 'a ll'italiano. 'A Chiesa Cattolica ha ausato 'o latino comme lengua liturgeca nfì ô Concilio Vaticano Seconno. Pe 'e cchiù 'o latino è ancora ausato pe designà 'e nomme ausate 'int'ê crassificazziune scientifiche d''e essere vivente.