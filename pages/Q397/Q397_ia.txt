Le latino, "lingua latina", que originalmente esseva le lingua del region Latio (Latium) sud-est de Roma e que esseva multo influentiate per le vicin etrusco, deveniva in le curso del tempores le lingua official del Imperio roman, que unquam se extendeva ab le Proxime Oriente usque a Anglaterra, del Oceano Atlantic al Mar Nigre. Del lingua grec multe parolas se introduceva in latino. Postea in le secunde seculo ante le Era Commun, le lingua comenciava a conservar se como un lingua litterari. Pro isto illo de plus in plus se differentiava ab le lingua commun, le latino vulgar, que ab le secunde seculo depois le Era Commun se disveloppava in varie idiomas regional: le presente linguas neolatin como le espaniol, le portugese, le francese o le italiano. Le latino classic remaneva usque le dece-octave seculo le lingua del scientistas, scriptores, e diplomates in Europa, e su influentia immensurabile ancora permane in nostre dies. 
Latino esseva utilisate in le liturgia del Ecclesia catholic roman usque circa 1965. Illo se considera un lingua morte, ma ancora existe effortios notabile pro reviver lo in medios radiophonic e le pressa del Vaticano. Actualmente illo es lingua official in le Citate del Vaticano, malgrado le uso commun de italiano pro quasi omne transactiones e communicationes quotidian in ille circulos bureaucratic.
Exemplo ab le Pater noster in Latino del Vulgata:

Pater noster, qui es in caelis:
sanctificetur nomen tuum;
adveniat regnum tuum.
Fiat voluntas tua,
sicut in caelo,
et in terra.
Panem nostrum quotidianum da nobis hodie.


== Grammatica ==


=== Declinationes ===
Le lingua latina ha cinque declinationes. In latin, le parolas se declina conforme su function in le phrase: caso nominativo (N) si le parola ha le function de subjeto/attributo; caso vocativo (V) exclamation; caso accusativo (Ac) si le parola ha le function de C.D.; caso genitivo (G) si le parola ha le function de C.N.; caso dativo (D): C.I.; e caso ablativo (Ab): C.C.
Exemplo del declination 1 - rosa-ae:

Nauta vetus est. Nauta es subjeto.
Puella nautae  rosam dat. Nautae es D.


== Litteratura ==
Seneca
Vulgata (Jerome, 383 dEC.)


== Vide etiam ==
Latino classic
Latino ecclesiastic
Latino medieval
Latin contemporanee
Latino sine flexione
Latino vulgar
Neolatino
Appendice:Lista de terminos legal e latin


=== Ligamines externe ===
http://la.wikipedia.org — Wikipedia in Lingua Latina
http://www.yleradio1.fi/nuntii/ Archived 2005-10-25 at the Wayback Machine — Nuntii Latini, programma radiophonic in latino
Ephemeris Nuntii Latini universi
(anglese) Beginners' Latin Un curso de latino pro comenciantes


== Referentias ==