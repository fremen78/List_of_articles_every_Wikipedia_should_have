Latin ta un idioma morto. E tabata e idioma mas uza den e Imperio Romano y ta e idioma ceremonial den e Misa Catolico Romano.
E cantidad di hendenan cu ta papia e idioma ta escaso, pero rond di mundo tin hendenan cu ta studia e idioma ainda.
Latin ta e lenga materno di tur idioma Romano y ta e idioma oficial na Vaticano.


== Uzo den ciencia y variantenan ==
Nan ta uza Latin tambe ora di describi un specie nobo, por ehempel, un tipo di mata of bestia. Pa e rason aki, mata y bestia ta wordo normalmente indentifica, den scritura cientifico, door di duna un nomber Latin of nomber moderno acerca. E termino Latin tin e nificacion precies y un definicion corespondente. Hopi palabra cientifico ta Latin of ta deriva di algun palabra Latin.
Tawatin dos tipo di Latin, Latin Clasico y Latin Vulgar. Latin Clasico tawata e variedad literatario standaard uza pa e Romanonan y hende di Misa Catolico Romano y si単a pa masha hopi studiante rond mundo. Latin Vulgar tawata net pa robes, e tawata e variedad papia mas comun uza pa e Romanonan.
Latin tawata e lenga mas importante na Europa den Edad Medio. Nan tawata duna les na scol Europeo y tur universidad tawata uza Latin como idioma di instruccion. Latin a cunsa perde su balor den Reformacion Protestant, ma toch ainda nan tawata uz'e door autor di ciencia di buki y encyclopedia. Te rond di a単a 1900 hopi universidad a acepta tesis por escrito na Latin.
Tin idioma cu nos ta papia awendia a bin di e lenga Latin. Esakinan nos ta yama idioma Romance. E cinco lenga principal Roman ta Frances, Italiano, Rumano, Portugues y Spa単o. Otro lenga Indo Europeo ta relaciona cu Latin. 
E idioma Romano t'asina cerca di otro cu ta posibel pa compronde otro na un cierto nivel. Por ehempel, e papiadonan di Portugues por compronde Spa単o. Por bisa cu idioma Romance ta un dialecto moderno di Latin.


== Structura basico y gramatica ==


=== Skirbimento ===
Ora di skirbi nan tawata uza plachi di wax. Nan tawatin poco espacio, anto nan tawata skirbi palabra pega (no tawatin espacio bashi entre e palabranan). Tin biaha nan tawata uza papyrus, pero e tawata masha caro. Signo di lesa y letter chikito ta invencion moderno. 
E siguiente ta e introduccion di e Metamorfosis di Ovid; ta describi tempo di Siglo di Oro.

Traduccion na Papiamento
"Esaki tawata tempo di Siglo di Oro cu sin coaccion, sin ley, di manera spontaneo nutri di e bon y di e berdad. No tawatin miedo of castigo: no tawatin palabra malo pa lesa, corehi y brons, sin temor di multitud di splicante dilanti e hues, nan tawata biba cu siguridad, sin proteccion. Niun palo di Pinus a cay ne sero cu a cab'i yega e biento cu ta supla pa biaha pa otro tera: e ser humano tawata conoce solamente su mesun cantonan. No tawatin buraco diep rond di ciudad, sin trompet di guera, sin cacho di spiral, sin esapada y helm. Sin e uzo di e ehercitonan, e hende ta pasa su bida na paz y seguridad suave".