Empire State Building er en skyskraper som ligger langs Fifth Avenue, mellom 33. og 34. gate på Manhattan, New York. Bygningen har 102 etasjer og er 381 meter høy (443 meter, inkludert antennen). Bygningen stod ferdig i 1931, og hadde den gang en prislapp på 45 millioner dollar. Skyskraperens navn kommer fra «Empire State», som er et kallenavn til delstaten New York.
Bygningen var den første bygningen på over 100 etasjer. Den har 6 500 vinduer og 73 heiser. Den var rangert som verdens høyeste bygning gjennom 39 år, frem til det første av to tårn i World Trade Center (417 meter, eller 521 meter med antennen) lenger sør på Manhattan stod ferdig i 1972. Skyskraperen er oppført i karakteristisk Art deco-stil, og låner sitt navn fra et kallenavn til staten New York: The Empire State. Byggeprosessen ble blant annet dokumentert av fotografen Lewis Hine.
Toppetasjene er lyssatt i ulike farger hver kveld, for å markere ulike hendelser i byen. I flere måneder etter 11. september 2001 lyste bygningen i rødt, hvitt og blått – fargene i det amerikanske flagget. Empire State building har også en spesiell plass i filmverdenen, hvor den er kjent som kulisse, bl.a. i filmen King Kong.
Hvert år finner Empire State-løpet sted. Løpet går opp trappene fra bakkenivå til et utkikksrom 380 meter over bakken.
Empire State Building blir truffet av lynet ca. gjennomsnittlig 26 ganger per. år.


== Se også ==
Liste over skyskrapere


== Eksterne lenker ==
(en) Offisielt nettsted 
(en) Empire State Building – kategori av bilder, video eller lyd på Commons