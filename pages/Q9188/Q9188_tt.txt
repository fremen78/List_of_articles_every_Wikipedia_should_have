Empayr Steyt Bilding yäki Empayr steyt binası (inglizçä  Empire State Building) — AQŞ, Nyu-York şähäre, Manhetten utrawında urnaşqan 103-qatlı küksözär. Ofis binası.
Bötendönya säwdä üzägeneñ tönyaq manarası açılğançı, 1931-1970 yıllarda Empayr Steyt Bilding - dönyanıñ iñ biek manarası bula.
2001 yılda Bötendönya säwdä üzäge cimerelgännän soñ, küksözär yänä Nyu-Yorknıñ iñ biek binası  bula, läkin 2012 yılda Bötendönya säwdä üzäge torğızılıp biekräk bula.
Miğmariät stile - ar-deko.
Bieklege - 443,2 m (manara oçığa qädär), 381.3 m tübägä qädär. 103 qat.
1986 yılda Empayr Steyt Bilding AQŞ milli tarixi häykälläre isemlegenä kerä.
Binanıñ xucası häm idäräçe - W&H Properties şirkäte.
Bişençe avenü, 33-nçe häm 34-nçe Könbatış uramnar arasında urnaşqan.
AQŞta bieklek buyınça dürtençe küksözär, Azatlıq Manarası (Nyu-York), Willis-tawer, Xalıqara otel, Tramp manarası (Çikago) küksözärlärenä bireşä.
Xäzerge waqıtta tözekländerelä, şunıñ öçen 550 mln dollar totılaçaq.
Hollda dönyanıñ cide moğcizasınıñ surätläre kürsätelgän, 8-se üze Empayr Steyt Bilding.
82-nçe häm 102-nçe qatta küzätü mäydançığı urnaşqan.


== Tarix ==
Nyu-York - imper ştatı  dip yörtelä, şuña kürä iñ biek binanı "İmper ştatı yortı" dip atarğa qarar itelä.
Shreve, Lamb and Harmon digän şirkät proyekt yasıy, baş miğmarı - William Lemb. Tözüçe oyışma - The Starrett Brothers and Eken şirkäte. Con Raskob häm Pyer Düpon aqça birä.
1930-1931 yılda tözelä. Başta anıñ şpile dirijabl tuqtalışları öçen qullanırğa niätlilär, läkin iminlek säbäple baş tartalar.
1945 yılda quyı tomanda bombağa totuçı B-25 "Mitçel" küksözärgä oçıp barıp kerä, 79-80 qatta yanğın kilep çığa, 14 keşe häläk bula.
Kükteräwdä 30 keşe üz-üzenä qul sala.


== Küreneşlär ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Sıltamalar ==
 Викиҗыентыкта [[Commons:Category: Empire State Building Викиҗыентыкта|Empayr Steyt Bilding]] темасына медиафайллар бар
Empire State Building: Official Internet Site with lighting schedule and explanation of colors  2001 елның 20 сентябрь көнендә архивланган.