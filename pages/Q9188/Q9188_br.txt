An Empire State Building a zo ur skraper-oabl e New York City e Stadoù-Unanet Amerika. Lec'hiet er Fifth Avenue e-kreizh-kêr, e Manhattan, New York City. 381 metrad uhelder e ra ar savadur ha 443 metrad uhelder pa vez kontet ar rastell. An anv a zo deuet adal lesanv kêr New York, an Empire State (ar stad impalaer). Chomet eo ar savadur brasañ doare ti-uhel e-pad 40 vloaz, adal ma vefe bet echuet ar sevel er bloavezh 1931 betek ma vefe savet tour norzh ar World Trade Center (1973-2001) e-fin ar bloavezhioù 1970. Goude Gwalldaolioù an 11 a viz Gwengolo 2001, an Empire State Building a zistroe d'ar c'hentañ plas da geñver uhelder e kêr New York, betek ma vefe savet ar One World Trade Center e miz Ebrel 2012.