Empire State Building je neboder u Midtown Manhattanu u New York-u izgrađena u Art Deco stilu sa 102 sprata. Dizajnirao ju je Shreve, Lamb & Harmon i izgrađena je tokom 1930. i 1931. godine. Ime je izvedeno iz nadimka savezne države New York, "Empire State". Krov zgrade se nalazi na visini od 380 m a ukupna visina sa antenom iznosi 443,2 m. Empire State Building je bila najviša zgrada na svijetu sve do izgradnje Svjetskog trgovačkog centra 1970. godine; nakon njegovog rušenja u napadima 11. septembra 2001, Empire State Building je ponovo postao najviši gradski neboder sve do 2012. godine. Zgrada je trenutno u 2020. godini sedma najviša građevina u New Yorku, deveti najviši završeni neboder u SAD-u, 48. najviši u svijetu i peta najviša samostojeća struktura u Americi.
Područje Empire State Buildinga koje se nalazi u Midtown Southu na zapadnoj strani pete avenije između zapadnih 33. i 34. ulice, izvorno je bio dio farme s početka 18. stoljeća. Područje je 1893. godine postalo lokacija hotela Waldorf–Astoria. Empire State Inc. je 1929. otkupio lokaciju i predstavio planove izgradnje nebodera. Dizajn Empire State Buildinga je promijenjen petnaest puta dok nije bilo osigurano da će postati najviša zgrada na svijetu. Izgradnja je počela 17. marta 1930, a zgrada je otvorena trinaest i po mjeseci poslije, 1. maja 1931. Uprkos povoljnom publicitetu vezanom za izgradnju zgrade, zbog Velike depresije i Drugog svjetskog rata vlasnici nisu ostvarili dobit sve do ranih 1950-ih.
Arhitektura zgrade u Art Deco stilu, visina i osmatračnice učinili su zgradu veoma popularnom atrakcijom. Godišnje oko 4 miliona turista iz cijelog svijeta posjeti osmatračnice na 86. i 102. spratu; dodatna unutrašnja osmatračnica na 80. spratu otvorena je 2019. godine. Empire State Building je američka kulturna ikona: prikazana je u više od 250 TV emisija i filmova od izlaska filma King Kong 1933. godine. Ovaj simbol New Yorka je Američko društvo građevinskih inženjera imenovalo kao jedan od Sedam čuda modernog svjeta. Zgrada se 2007. godine našla na prvom mjestu liste omiljene arhitekture Amerike koju vodi Američki institut arhitekata. Pored toga, Komisija za očuvanje znamenitosti New Yorka proglasila je 1980. godine Empire State Building i enterijer njenog prizemlja gradskom znamenitosti, te su 1986. godine također dodani u  Nacionalni registar historijskih mjesta kao Nacionalna historijska znamenitost.


== Reference ==


=== Bilješke ===


=== Citati ===


=== Bibliografija ===


=== Dalje čitanje ===


== Vanjski linkovi ==

Službeni sajt
Empire State Building na CTBUH Skyscraper Center
Izgradnja Empire State Buildinga (1930–1931) Arhivirano 9. 10. 2014. na Wayback Machine na veb-sajtu Javne biblioteke New Yorka
Empire State Building arhiva, circa 1930–1969, Avery bibilioteka arhitekture i primjenjenih umjetnosti na Univerzitetu Columbia