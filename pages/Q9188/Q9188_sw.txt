Jengo la Empire State ni nyumba ya maghorofa mashuhuri mjini New York (Marekani) yenye umbo la mnara. Ilikuwa jengo ndefu la dunia kwa muda wa miaka 40 tangu ukamilifu wake mwaka 1931 hadi 1972 ambako minara ya World Trade Center ilijengwa mjini New York pia. Tangu kuharibiwa kwa minara hii kwenye shambulio la 11 Septemba 2001 imekuwa jengo kubwa mjini.
Ujenzi wa Empire State Building ilianza mwaka 1930. Katika muda mfupi wa mwaka mmoja na siku 45 yaani siku 410 pekee jengo lilikamilishwa. Wakati wake ilihesabiwa kati ya maajabu ya dunia ya kisasa. 
Kimo chake ni mita 381, pamoha na antena juu yake ni mita 448.7.


== Takwimu kadhaa za Empire State Building ==
Katika jengo hili kuna 

feleji tani 55,000 kwa kiunzi chake
matofali milioni 10
nyaya za umeme kilomita 760
mabomba ya maji kilomita 96
nyaya za simu kilomita 5600
madirisha 6379
ofisi 6,000 kwa wapangaji 850
eneo la mita za mraba 715,000 za ofisi
uzani wa jumla tani 331,000
vyoo zaidi ya 1100
nyanyu (lifti) 73
ghorofa 102
ngazi 1860 kuanzia barabara hadi kilele


== Jengo katika filamu ==
Empire State Building imeonekana katika filamu mbalimbali kwa mfano:

King Kong
James Bond
Independence Day
Love Affair
SpongeBob


== Ajali ==
Baada ya watu kujiua kwa kuruka kutoka kilele fensi ilijengwa ya kuzungusha kilele amabako watalii wanaweza kutoka nje na kutazama mji. 
Mwaka 1945 ndege ya kijeshi ya B-25 iligonga mnara kutokana na kosa la rubani wakati mawingu yalikuwa chini sana. 


== Viungo vya Nje ==
Tovuti rasmi ya Empire State Building
Picha za Lewis Wickers Hine zinazoonyesha ujenzi
Toleo maalumu ya New York Times kwa sikukuu ya miaka 75 za kufunguliwa kwa jengo 23 Aprili 2006