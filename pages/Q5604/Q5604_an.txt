Frank Lloyd Wright, naixito de Richland Center (Wisconsin, Estaus Unius) o 8 de chunio de 1867 y muerto en Phoenix (Arizona, Estaus Unius) o 9 d'abril de 1959, estió un arquitecto, disenyador, urbanista y escritor estausunidense, uno d'os prencipals representants d'a clamata Arquitectura Moderna y tamién uno d'o prencipals representants de l'Arquitectura d'Estaus Unius.
Ye l'autor de muitos prochectos arquitectonicos en os Estaus Unius, como a Casa Darwin D. Martin, a casa d'a cascada, a casa Jacobs1 u o Guggenheim de Nueva York, encara que tamién en atros lugars, como Tokio (Chapón), a on fació l'Hotel Imperial, y destaca por o suyo intrés en a funcionalidat d'os suyos prochectos.


== Anyadas de formación ==
O choven Frank Lloyd Wright prencipió os suyos estudios d'Arquitectura cuan treballaba ta un arquitecto, y en rematar-los en 1889 s'instaló en a ciudat de Chicago, en o estato d'Illinois, a on treballó ta L. Silsbee y dimpués ta os arquitectos Adler y Louis Sullivan (istos dos zaguers consideratos representants d'a dita escuela de Chicago), fendo prochectos de casas individuals, aprendendo-ie os fundamentos de l'Arquitectura practica. Antiparte, se convertió en amigo de Sullivan, qui l'almostró todas as suyas conoixencias. Sindembargo, Wright feba prochectos por a suya cuenta en o suyo tiempo libre, fendo asinas a competencia a la suya empresa, y rematoron por despedir-lo. Tamién en 1889 demandó un ampre a Sullivan ta construir una casa en Oak Park, Illinois, a on prefuguraba muitas d'as solucions arquitectonicas que emplegarba dimpués en os suyos prochectos. Tamién estió en ixas envueltas cuan casó con a suya muller, Catherine Tobin.


== Bibliografía ==
Hoffmann, Donald. Understanding Frank Lloyd Wright's Architecture. Dover Publications, Nueva York, 1995. ISBN 0-486-28364-X.
Farr, Finis. Frank Lloyd Wright: A Biography. Scribner,  Nueva York, 1961.
Friedland, Roger and Harold Zellman. The Fellowship: The Untold Story of Frank Lloyd Wright and the Taliesin Fellowship. Regan Books, Nueva York, 2006. ISBN 0-06-039388-2.
Gill, Brendan. Many Masks: A Life of Frank Lloyd Wright. Putnam, Nueva York,1987. ISBN 0-399-13232-5.
Huxtable, Ada Louise. Frank Lloyd Wright. Lipper/Viking, Nueva York, 2004. ISBN 0-670-03342-1.
Secrest, Meryle. Frank Lloyd Wright: a Biography. Knopf,  Nueva York, 1992. ISBN 0-394-56436-7.
Twombly, Robert C. Frank Lloyd Wright: His Life and Architecture. Wiley,  Nueva York, 1979. ISBN 0-471-03400-2.
Wright, Iovanna Lloyd. Architecture: Man in Possession of His Earth. Garden City, Doubleday, 1962.
Toker, Franklin. Fallingwater Rising: Frank Lloyd Wright, E. J. Kaufmann, and America's Most Extraordinary House. Alford A. Knopf, Nueva York, 2003. ISBN 1-4000-4026-4.
Whiting, Henry, II. At Nature's Edge: Frank Lloyd Wright's Artist Studio. University of Utah Press, Salt Lake City, 2007. ISBN 978-0-87480-877-3.


== Vinclos externos ==
 Se veigan as imáchens de Commons sobre Frank Lloyd Wright.
(en) Fundación Frank Lloyd Wright.