Frank Lloyd Wright (8 June 1867 – 9 April 1959) early 1900's ke ek jaana maana architect rahaa. Uu dher rakam ke buildings, jisme banks, holiday resorts, office buildings, churches, ek synagogue, ek gas station, ek beer garden aur ek art museum rahaa. Uu American style ke building design ke suruu karis rahaa aur 20th century ke sab se barraa architect maana jaawe hae.  


== Bachpan ke din ==
Frank Lloyd Wright ke janam ek kheti waala town, Richland Center, Wisconsin, United States me, 1867 me, bhais rahaa. Suruu me uske naam Frank Lincoln Wright rahaa, lekin uu aapan mai-baap ke divorce ke baad me, aapan maiya ke palwaar ke honour kare ke khai, ii naam ke badal liis.  Uske pitaji, William Carey Wright (1825–1904) ek locally admired orator, music teacher, occasional lawyer aur itinerant minister rahaa. William Wright, Anna Lloyd Jones (1838/39 – 1923), jon ki ek a county school teacher rahii, ke uu time milis jab uu Richland County me superitendent of school rahaa. William Wright, originally Massachusetts se aais rahaa,  jahan pe uu ek Baptist minister rahaa lekin baad me uu aapan aurat ke palwaar ke Unitarian ke join kar liis. Anna ek barraa aur dhani Lloyd Jones family of Unitarians ke member rahii, jon ki Wales se Spring Green, Wisconsin immigrate bhae rahin. Anna ke ek bhaiyaa, Jenkin Lloyd Jones, Unitarian faith in me Western United States me ek khaas admii rahaa. 
Wright family ke paisa ke tangais rahaa aur uu logan Spring Green, Wisconsin laur gain, jahan pe Lloyd Jones, William ke kaam paae ke khatir madat karis. Uu logan Madison me settle hoe gain, jahan pe William  music parhaat rahaa aur Unitarian society ke matri rahaa.
Jab Wright 14 saal ke rahaa, tab uske mai-baap separate hoe gain, kaahe ki Anna aapan admi ke paisa kamae ke dikkat se khusi nai rahii.  Ii divorce 1885 me finalise bhais jab William , Anna ke uppar lack of physical affection ke khatir mukadma kais. Iske baad William  Wisconsin chorr ke chal diis aur Wright uske fir nai dekhis. Ii time Wright ke middle name  ke badal ke Lloyd se  Lincoln kar dewa gais.


== Kaam ke suchi ==


== References ==