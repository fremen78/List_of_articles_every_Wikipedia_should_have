Adkavout a reer an adkemer korf e relijionoù zo ha prederouriezhoù zo abaoe an Henamzer. N'eus liamm splann ebet nag un diazez kumum etrezo, met kavet e vez e relijionoù eus Azia evel an hindouegezh, ar voudaegezh, ar jainegezh pe ar sikhegezh. Kavout a reer ivez an adenkorfadur e kredennoù meur a bobl eus Amerika hag Afrika, da skouer gant ar Foned.
Mont en ur c'horf nevez zo un doare de soñjal ez eus elfennoù dizanvezel zo hag a zalc'hfe da vevañ goude ar marv, da skwer ar spered, ur startijenn vev, ur c'hwezh (petra bennak e sinifife), evit cheñch korf ha chom eno, ha pa vefe ul loen, un den pe ur blantenn (bev bepred).