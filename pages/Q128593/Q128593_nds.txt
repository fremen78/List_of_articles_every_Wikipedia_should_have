Reinkarnatschoon, ook Wedder(ge)boord, is philosoophsche oder reliogiöse Gloven, dat de nich lievlike Essenz oder de Sele van enen Wesen nadem dat dat Liev doodbleven is in enen ander lievlike Form wedder boren wärd un een nie Leven begint. De Sele is daar faken as ewig dacht un kann anders as dat Liev nich vergaan. Na den Dode wandert de Sele bloot in een nieboren Kind oder ook in een Deer un blivt ewig bestaan alleen in ander lievlke Formen.
De Reinkarnatschoon (punarjanma) is een zentralen Deel in den indschen Religionen as de Hinduismus, Buddhsimus, Jainismus un Sikhismus. In verscheden Formen löövt ook welke esoteersche Strömen binnen dat Jodendom oder verschden heidensche Religonen as Wicca an ene Reinkarnatschoon. Ook ooldgreeksche Philosophen as Pythagoras, Sokrates un Platon beschreven den Gloven an ene Wedderboord oder een Wandern van de Sele (metempsychosis).


== Reinkarnatschoon un Wetenschop ==

Ook wenn et kene wetenschopliken Nawis givt dat Reinkarnatschonen Würklikheed sind, kümmt de Frage up, of so een Gloven een Recht het in enen Dialog twischen Wetenschop un Religion. Sömmige Lüde uut de pseudowetenschoplike Parapsychlogie meent, dat se Reinkarnatschonen med de wetenschoplike Methode nawiesen könnt. De Skeptiker Carl Sagan frage den Dalai Lama Tenzin Gyatso, wat were wenn de Wetenschop enen zentralen Glovenssatz in den Buddhimus, de Reinkarnatschoon, wedderleggen könne. De Dalaia Lama anfer:Vörlaag:Alng (Wenn de Wetenschop de Reinkarnatschoon wedderleggen könne, dee de tibeetsche Buddhismus de Reinkarnatschoon upgeven…man dat is düchtig  swaar to wedderleggen). 


=== Angaven över fröer Leven ===
In ene Tied van 40 Jaren het de Psychiater Ian Stevenson Fälle uptekend, de junge Kinders beschrivt, de seggt se können sik up fröer Leven besinnen. He brochte twelv Böker ruut, daar mang Twenty Cases Suggestive of Reincarnation, Reincarnation and Biology: A Contribution to the Etiology of Birthmarks and Birth Defects (tweedelige Monografie), European Cases of the Reincarnation Type, un Where Reincarnation and Biology Intersect.  In den Fällen bericht he wat de Kinner uutseggd hebbet un ook de Uutsagen van Familie un ander Lüde uut den Ümmefeld.


== Nettwerwise ==
The Columbia Encyclopedia: Transmigration of Souls or Metempsychosis (engelsch)
The Catholic Encyclopedia: Metempsychosis (engelsch)
Jöödsche Sicht up Reinkarnatschoon (engelsch)


== Nawise ==