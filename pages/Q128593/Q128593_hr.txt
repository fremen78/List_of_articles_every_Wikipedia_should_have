Reinkarnacija (od latinskog re in caro, ponovo u tijelo, to jest ponovno utjelovljenje) je učenje o ponovnom ili neprestanom vraćanju duha ili duše u tijelo nakon smrti. Srodan pojam je i transmigracija ili palingeneza. Uzrokom vraćanja smatraju se loša djela iz prethodnog života, čiji skup istočna mudrost naziva karma; pojam sličan zapadnom pojmu sudbine. 
Po ovom učenju ljudski duh i duša se mogu utjeloviti i u tijelu životinje ili biljke, što se naziva i metempsihoza. Ovo učenje je najviše zastupano u Indiji, a u širem smislu odnosi se i na periodsko nestajanje i ponovno nastajanje svjetova.
Potječe iz Upanišada, tekstova starih indijskih mudraca. U njima se po prvi put uvodi misao o karmi i seljenju duša. U istočnim religijama izlaz iz ovog kruga ostvaruje se kroz dobra djela iz ljubavi. U budizmu ovaj duhovni cilj se naziva nirvana.
Najpoznatije religije u kojima je reinkarnacija opće prihvaćena su budizam i hinduizam.


== Literatura ==
Opća enciklopedija JLZ, Svezak 7, Zagreb, 1981.
Reinkarnacija i uskrsnuće, Tomislav Ivančić Teovizija, Zagreb, 2003. ISBN 953-6172-95-X
Vjera u uskrsnuće pred izazovom vjerovanja u reinkarnaciju, Rajka Švrljuga, PDF http://hrcak.srce.hr/file/60601
Život nastaje iz života, Sri Srimad A.C. Bhaktivedanta Swami Prabhupada, ISKCON Centar za vedske studije Zagreb, 1995. ISBN 953-6195-07-0


== Izvori ==


== Vidi ==
samsara