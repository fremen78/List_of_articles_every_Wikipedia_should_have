Lu Mar Caspiu è un lacu o mari chiusu, ndipinnenti di lu Mari Mediterràniu, chi s'attrova ntra l'Europa e l'Asia. Cunfina a nord cu la Russia e lu Kazakistan, a ovest cu lu Turkmenistan e cu l'Azzirbaiggian e a sud cu l'Iran.
Occupa la parti occidintali di la diprissoni uralucàspica; nfatti la supirfici di li so' acqui s'attrova 28 metri sutta lu liveddu dû mari. Praticamenti è un lacu d'acqua salata alimentatu suprattuttu pi lu ciumi Volga e pi autri menu mpurtanti comu l'Ural, lu Emba e lu Kura.
Havi picca centri abbitati ntê so' rivi; lu cchiù mpurtanti è Bakù, nni l'Azzirbaiggian.