La Mar Caspio es la corpo de acua incluida la plu grande sur tera.  Per esta razona, multe prefere dise ce el es un lago.  El es bordada a la norde par Rusia e Cazacstan, a la ueste par Rusia e Azerbaidjan, a la este par Cazacstan e Turcmenistan, e a la sude par Iran.  La surfas ave un area de 371 000 km2, la volum es sirca 78 200 km3, e la profondia masima es 1025 metres.  La surfas de la mar es a 27 metres su la nivel promedia de mares.  La mar no ave esflues, ma la Rio Volga e la Rio Ural vacui en la mar.  La popla de anticia ia regarda la mar como un mar e no como un lago car el es multe grande e car el es salos.  El ave un salosia de 1,2%, sirca un tri de la salosia de otra mares.
Seguente Strabo, se nom veni de un popla nomada "Caspianes", posable la popla nomada Kashyapas en sanscrito.  En Iran, la mar ave la nom Daryâ-ye Mâzandarân (دریای مازندران).