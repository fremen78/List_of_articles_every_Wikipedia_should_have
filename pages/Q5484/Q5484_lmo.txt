El mar Caspi (Rüss Каспийское море Kaspijskoe more, Azer Xəzər dənizi, Farsi دریای خزر, Kazak Каспий теңізі Kaspij Tenizi, Türkmén Hazar deňizi) l'è la püssee granda massa d’acqua seraa sü int la Tera, e cun 371.000 chilometer quaderl'è classificaa cume 'l püssee grand lagh del mond. Se tröva a 28 meter sota al livel di ucean. El se slunga per 1.200 km da nord a süd, e 'l riva a vess prufund quasi 1.000 meter. L'è spartii fra cinch stat: Rüssia, Kazakistan, Türkmenistan, Azerbaigian e Iran; i cità püssee gross che 'l varden hin Baku, capital de l'Azerbaigjan e Machačkala, in Rüssia. In del Mar Caspi se svöjen dü gross fimm: l'Ural e 'l Volga.