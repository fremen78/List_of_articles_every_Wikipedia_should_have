Kaspijsko jezero je najprostranije jezero na Zemlji, između Europe i Azije, s površinom od 371 800 km2. Sjeverni dio jezera je plitak jer ga popunjavaju nanosi rijeke Volge, a južni je dublji, najveća dubina je 1025 m. 
Kaspijsko jezero je slano i zapravo je zatvoreno more. 
Na obalama Kaspijskog jezera nalaze se države 

Rusija (republike Dagestan i Kalmička te Astrahanska oblast)
Iran (pokrajine Gilan, Mazandaran i Golestan)
Azerbajdžan
Turkmenistan
Kazahstan
Sjeverno i istočno od jezera nalaze se stepe Središnje Azije. Na istočnoj obali se nalazi zaljev Kara-Bogaz-Gol.


== Slanost ==
Prema količini otopljenih soli u vodi, Kaspijsko jezero je slano jezero. Salinitet jezera je u prosjeku 13 ‰. Najmanja je koncentracija soli u sjevernom dijelu, u kojemu u jezero utječu brojne rijeke. Tu je salinitet 1-2 ‰ i povećava se prema jugoistoku, gdje iznosi 14 ‰. Iznimka je zaljev Kara-Bogaz-Gol. Salinitet u njemu je oko 300 ‰. Tomu, prije svega pogoduje što je zaljev izoliran i plitak.


== Pritoke ==
UNECE priznaje 7 rijeka koja se ulijevaju u Kaspijsko jezero. To su:


== Promet ==
Promet na Kaspijskom jezeru je dobro razvijen, a važan je i ribolov.
Ima nekoliko trajektnih linija (uključujući i željeznički trajekt), a to su:

linija Türkmenbaşy, Turkmenistan - Baku
linija Baku - Aktau
nekoliko linija između Irana i Rusije
Ove linije se koriste uglavnom za prijevoz tereta i robe, a samo linija Baku - Aktau dozvoljava prijevoz putnika.


== Izvori ==


== Vidi još ==
Aralsko-kaspijska nizina
Iranrud
Kanal Volga – Don
Kaspijski tigar


== Vanjske poveznice ==

Kaspijsko jezero na Hrvatskoj enciklopediji