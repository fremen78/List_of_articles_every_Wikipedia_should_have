Kaspiske morjo (azerbajdźansce Xəzər dənizi, persisce دریای خزر , rusce Каспийское море, kazachsce Каспий теңізі, turkmensce Hazar deňzi) je najwjetši jězor na Zemi, druhdy waženy za morjo. Ma přestrjeń 371 000 kwadratnych kilometrow a wobjim 78 200 kubikowych kilometrow.
Kaspiske morjo leži w Aziji a mjezuje na juhu z Iranom (dołhosć brjoha: 750 km), na zapadźe z Azerbajdźanom (dołhosć brjoha: 800 km) a z Ruskej federaciju (dołhosć brjoha: 960 km) a na wuchodźe z Kazachstanom (dołhosć brjoha: 1894 km) a z Turkmenistanom (dołhosć brjoha: 1768 km).
Najwjetše přitoki Kaspiskeho morja su Wolga, Ural a Kura.
Wulke města na brjoze Kaspiskeho morja su na přikład Machačkala (stolica Dagestana), Baku (stolica Azerbajdźana) a přistawnej měsće Türkmenbaşy w Turkmenistanje a Aktau w Kazachstanje. 


== Wotkaz ==