Segara Kaspia inggih punika patoyan ring jeroan daratan sané pinih ageng ring guminé, ketah kagambarang dados danu pinih ageng ring guminé taler kapah-kapah kasengguh dados segara. Satunggil pedokan éndorheik, magenah riantara Éropa lan Asia: sisi kangin Kaukasus, sisi kauh stépa Asia Tengah, ring sisi kelod tanah lanus Rusia Kelod ring Éropa Kangin, saha ring sisi kalér pagunungan Dataran Tegeh Iran. Patoyan ini ngacakupin jimbar pamukaan 371,000 km2 (143,000 sq mi) (nénten ngarangkep laguna Garbogazköl sané sangét pakeh ring sikanginné), jimbarné kirang langkung patrh sekadi Jepang, antuk volume akéhné 78,200 km3 (19,000 cu mi). Ipun ngelah salinitas sawatara 1,2% (12 g/L), kirang langkung apertiga saking salinitas rerata toya segara. Mawatesan sareng Kazakhstan sikalér kangin, Rusia sikalér kauh, Azerbaijan sikelod kauh, Iran sikelod, lan Turkmenistan sikelod kangin.


== Pustaka ==