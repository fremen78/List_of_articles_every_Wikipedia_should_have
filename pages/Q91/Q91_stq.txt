Abraham Lincoln (bädden ap dän 12. Februoar 1809, stuurwen ap dän 15. April 1865) waas fon 1861 bit 1865 tou die säkstienste Präsident fon do Fereende Stoaten fon Amerikoa. Hie wuude twäie kädden, in 1860 un in 1864, man in sien twäide Amtstied wuude hie as eersten US-Präsident möärend. Gruund deerfoar waas wäil, dät hie ju Skloueräi ouliende un sik deer juun iensätte.
Düsse Meenenge fierde uk ätter sien Köär tou ju Oukleeuwenge fon Stoaten in dät Suude, do masse Sklouen heelten un hiere Wirtskupswiese deer ap apbauden: Jo slooten sik ap dän 4. Februoar 1861 tou do Konföderierde Stoaten fon Amerikoa touhoope, wät al ap dän 12. April fon dät sälge Jier tou dän Amerikoanske Burgerkriech fierde, die bit 1865 tou duurde.


== Foutnooten ==