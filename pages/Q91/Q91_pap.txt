Abraham Lincoln (☆ 12 di febrüari 1809 na Hodgenville, Kentucky – † 15 di aprel 1865) tabata e diesseis presidente merikano.
Su tata tabata Thomas Lincoln i mama ta yama Nancy Hanks Lincoln. Abraham su famianan tabata agrikultor (kunukero) nan pober di Hardin County (Kentucky) i nan tabata miembro di misa Baptist, Abraham mes no a djoin e religion Baptista of otro religion. El a bai skol 12 luna, pero e tabata gusta lesa su deseo tabata pa bira un hòmber di prestigio. E tempu ei si bo kier bon karera bo mester bai bira polítiko, despues ela sigi studia den ora k'e ta liber y ela bira abogado na 1836, pero e tabata interesá mas den polítika. Abraham tabata un hoben ku èksito. Mary Todd tabata un mucha muhé yu di hendenan riku el a gusta ku Lincoln i a kasa kuné.
Den dos aña k'e ta den Kongreso Lincoln a kuminsa distanshé foi guera kontra Mexico, hopi di e liberal ta kontra djé i e no a haya puesto den gobièrnu 'la keda traha komo abogado.Despues Merka a kuminsa hayé den un krisis grandi nan kier bolbe ku sklabitut den e estadonan liber pa drecha e ekonomia. Na aña 1854 a lanta e partido republikano ku tabata kontra sklabitut, kuater aña despues e partido republikano di Illinois a skohé Abraham Lincoln pa elekshon di senado, Lincoln mester a bai elekshon kontra Stephen Douglas 'la perde e elekshon kontra Douglas, pero su kampaña a trese mas fama nashonal ku dos aña despues el a bira kandidato pa presidente di Merka.
E posibilidat ku Lincoln a haya ora e partido demokrat separá, e miembro nan ku ta pro-sklabitut a skohé nan mes kandidato presidensial. P'esei e chèns di gana bira presidente pa Lincoln ta mas grandi i ela gana e elekshon bira presidènt.E staten nan den sùit no tabata kontentu ku Lincoln,Ta p,sei shete dje staten nan a separá,prome ku lincoln a instalá,e staten den sùit a bira independiente i forma staten konfederá (den aliansa) ku nan presidente Jefferson Davis i despues kuater estado mas a drenta aliansa, na 17 di april 1861 e Guera Sivil a kuminsa. Den promé aña dje guera e estadonan di nort tabata pèrdè tereno dia pa dia, pero Lincoln laga mira ku e tambe sa kon ta pone strategia militar, e posishon finansiero di nort ta hopi mas bon ku sùit asina 'la pone blokeo pa kibra nan forsa.
Na september 1862 militarnan di general Robert E. Lee a ataka Maryland, esei ta e momentu mas peligroso pa militarnan di nort. Abraham a yama general Mc Clellan bèk den dienst el a duna e general komando riba e militar na riu di Potomac i nan a kuminsa gana tereno bèk riba sùit. Lincoln tabatin miedu pa Oropa no rekonosé e estadonan konfederá, despues di a bati e militar di sùit na Antietam el a proklamá abolishon di sklabitut, pero guera a sigi. E di dos atake riba e militar di nort a wòrdu defende na Gettysburg e general Ulysses S. Grant a hasi un triunfá na Mississippi p'e Union. Lincoln a hasi Grant komandante altu di militar Union y un siman despues John Wilkes Booth a tira Abraham Lincoln den theater e bala a kohé den kabes su manese Lincoln a muri. John Wilkes Booth tabata un ekstremista di sùit hungadó dje komedia ku Lincoln ku su kasa a bai mira. Sèmper e tabata kontra sklabitut. Ela bisa promé kos ku e lo hasi si e bira presidènte ta kaba ku sklabitut, lástimamente k'e no por a hasi mas kos den su karera.