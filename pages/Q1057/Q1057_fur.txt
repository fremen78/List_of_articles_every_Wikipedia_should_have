Il metabolisim al è il complès des reazions chimichis e fisichis che a sucedin intun organisim o intune sô bande. Chestis trasformazions de materie a son reversibilis e a son leadis a variazions de cundizion energjetiche.
Si divît in doi insiemis di procès:

anabolisim, che al prodûs moleculis complessis tacant di moleculis plui semplicis, utilis pe celule;
catabolisim, che al compuarte la degradazion di moleculis complessis in moleculis plui semplicis e che al prodûs energjie.
I procès anabolics a son endoergonics e a duncje domandin energjie. Invezit chei catabolics a son esoergonics: la energjie liberade di lôr e ven conservade inte celule (e trasferide in câs aes reazions anabolichis) midiant moleculis carrier cun alte energjie, che tra chês chê plui comune e je dal sigtû l'ATP.
Procès metabolics che a contegnin une componente anaboliche e une cataboliche a son dits cualchi volte anfibolics.