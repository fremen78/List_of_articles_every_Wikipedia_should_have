El metabolismu (del griegu μεταβολή, metabole, que significa cambiu, más el sufijo -ισμός (-ismu), que significa cualidá, es izil, la cualidá que tién los seris vivus de puel cambial químicamenti la naturaleza de ciertas sustancias) es el conjuntu de reacionis bioquímicas y procesos fisicoquímicus qu'ocurrin en una célula y en el organismu. Estus complejus procesus interrelacionaus son la base la vía, a escala molecular y permitin las diversas actividáis las células: crecel, reproducilsi, mantenellas sus estructuras y respondel a estímulus, entri otras actividáis.
El metabolismu se dividi en dos procesus conjugaus, el catabolismu y el anabolismu. Las reacionis catabólicas liberan nirgía; un ejemplu d'ellu es la glucólisis, un procesu de degradación de compuestus comu la glucosa, cuya reación resulta en la liberación la nirgía retenía en los sus enlacis químicus. Las reacionis anabólicas, en cambiu, utilizan esa nirgía liberá pa recomponel enlacis químicus y construil componentis las células comu las proteínas y los ácidus nucleicus. El catabolismu y el anabolismu son procesus acoplaus puestu qu'unu dependi del otru.
Este procesu está a cargu d'enzimas localizás en el hígadu. En el casu las drogas psicoactivas a menú se trata simplementi d'eliminal la su capacidá d'atravesal las membranas de lípidus pa que no puean pasal la barrera hematoencefálica y alcanzal el sistema nerviosu central, lo qu'explica la importancia del hígadu y el hechu de qu'ese órganu sea afectau con frecuencia en los casus de consumu masivu o continu de drogas.

L'economía que la actividá celular imponi sobre los sus recursus obliga a organizal estrictamenti las reaciones químicas del metabolismu en vías o rutas metabólicas en las qu'un compuestu químicu (sustratu) es transformau en otru (productu) y esti a la su vezi hunciona comu sustratu pa general otru productu, en una secuencia de reacionis en las qu'intervienin diferentis enzimas (polo general una para cá sustratu-reación). Las enzimas son crucialis en el metabolismu porque agilizan las reacionis fisicoquímicas al convertil posiblis reacionis termodinámicas deseás pero "no favorablis", meyanti un acoplamientu, en reacionis favorablis. Las enzimas tamién se comportan comu factoris regulaoris las vías metabólicas —de las que modifican la huncionalidá, y por endi la actividá completa— en respuesta al ambienti y a las necesidáis la célula o según señalis d'otras células.
El metabolismu d'un organismu determina las sustancias que encontrará nutritivas y las que encontrará tóxicas. Por ejemplu, argunas células procariotas utilizan sulfuru d'idrógenu comu nutrienti pero ese gas es venenosu palos animalis. La velocidá del metabolismu, el rangu metabólicu, tamién influyi en cuántu alimentu va a requeril un organismu.
Una característica del metabolismu es la similitud las rutas metabólicas básicas inclusu entri especis mu diferentis. Por ejemplu, la secuencia de pasos químicus en una vía metabólica comu'l ciclu de Krebs es universal entri células vivientis tan diversas comu la bateria unicelular Escherichia coli y organismus pluricelularis comu'l elefanti.
Es probabli qu'esta estructura metabólica compartía sea el resultau la alta eficiencia d'estas rutas y de la su temprana aparición en la historia evolutiva.


== Guípesi tamién ==
Fijación de carbonu
Metabolismu basal
Respiración celular
Síntesis de proteínas


== Huentis ==


=== Referéncias ===


=== Bibliografía ===
Introductoria

Rose S. y Mileusnic R., The Chemistry of Life, Penguin Press Science, 1999. ISBN 0-14-027273-9.
Schneider E.D. y Sagan D., Into the Cool: Energy Flow, Thermodynamics, and Life, University of Chicago Press, 2005. ISBN: 0-226-73936-8.
Avanzá

Berg J., Tymoczko J. y Stryer L., Biochemistry, W.H. Freeman and Company, 2002. ISBN: 0-7167-4955-6.
Brock T.D., Madigan M.T., Martinko J. y Parker J., Brock's Biology of Microorganisms, Benjamin Cummings, 2002. ISBN: 0-13-066271-2.


== Atijus ==


=== En español ===
Información general

Monografías de metabolismu.
Glosarios

Glosariu de términus bioquímicus.


=== En inglés ===
Human metabolism (Metabolismu umanu).

Topics in Medical Biochemistry – Temas en la Bioquímica Meicinal.
The Medical Biochemistry Page – La Página de Meicina Bioquímica.