De Metabolismus oder Stoffwiessel bezeechent déi Virgäng a Liewewiesen déi mat der Verännerung vu cheemesche Substanzen an dem Liewewiesen (oder besser gesot a sengen Zellen) ze dinn hunn. Jee no der Aart vu Verännerung an der Originn vun de Substanzen ënnerscheet een tëscht Anabolismus a Katabolismus. Dës Verännerunge geschéien an enger Rei Etappen déi meeschtens vun Enzyme katalyséiert ginn, dofir schwätzt een och vu Stoffwiesselweeër oder metabolesche Weeër.


== Katabolismus ==
Den Ofbau vun de Substanzen aus dem Iessen (dëst sinn haaptsächlech Kuelenhydrater, Lipiden an Proteinnen) fir Energie (Energie heescht an dësem biologesche Kontext meeschtens d'Produktioun vun ATP-Moleküllen) ze gewannen oder elementär Bausteng (z. B. Aminosaieren oder Nukleotide) fir kierpereege Substanzen opzebauen, bezeechent een als Katabolismus.
De Katabolismus fänkt mat der Verdauung u wärend där follgenden Ofbau geschitt:

Proteinnen 
  
    
      
        →
      
    
    {\displaystyle \rightarrow }
  
 Aminosaieren
Kuelenhydrater 
  
    
      
        →
      
    
    {\displaystyle \rightarrow }
  
 Monosacchariden
Lipiden 
  
    
      
        →
      
    
    {\displaystyle \rightarrow }
  
 Fettsaieren a Glycerol
Nukleinsaieren 
  
    
      
        →
      
    
    {\displaystyle \rightarrow }
  
 Nukleotiden
Duerno ginn haaptsächlech d'Monosacchariden an d'Fettsaieren (d'Aminosaiere wa keen direkten anere Gebrauch dovu méiglech ass) an Energie ëmgewandelt. Dëst geschitt ë. a. duerch follgend Stoffwiesselweeër:

d'Monosaccharide ginn der Glykolys zougefouert an an dëser zu Pyruvat ofgebaut deen dann an Acetyl-CoA ëmgewandelt gëtt,
d'Fettsaiere ginn duerch β-Oxydatioun zu Acetyl-CoA ofgebaut,
den Acetyl-CoA gëtt am Zitratzyklus zu CO2 ofgebaut, dobäi entsteet och reduzéierten NADH, H+,
dësen NADH, H+ gëtt schliisslech an der oxydativer Phosphoryléierung an ATP (also Energiereserv) ëmgewandelt.


== Anabolismus ==
Den Opbau vu kierpereegene Substanzen aus elementäre Bausteng stellt den Anabolismus duer. Beispiller vun anabolesche Stoffwiesselweeër:

de Calvinzyklus an de grénge Planzen erméigelecht den Opbau vu Glukos
d'Synthes vum Häm fir an d'Hämoglobin