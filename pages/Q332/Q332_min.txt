Neptunus marupoan planet paliang jauah (kasalapan) kok ditinjau dari Matahari. Planet iko dinamoi dari dewa lautan Romawi. Neptunus marupoan planet paliang gadang kaampek bardasarkan diameter (49.530 km) dan paliang gadang katigo berdasarkan massa. Massa Neptunus tacataik 17 kali labiah gadang daripado Bumi, dan saketek labih ketek daripado Uranus. Neptunus mangorbit Matohari pado jarak 30,1 sa atau sakitar 4.450 juta km. Periode rotasi planet iko adolah 16,1 jam, sadangkan periode revolusinyo adolah 164,8 tahun. Simbol astronomisnya adolah ♆, nan marupoan trisula dewa Neptunus.
Komposisi panyusun planet iko saroman jo Uranus, dan komposisi kaduonyo babedo dari raksasa gas Jupiter jo Saturnus. Atmosfer Neptunus manganduang hidrogen, helium, hidrokarbon, kamungkinan nitrogen, jo kandungan "es" nan gadang takah es aia, amonia, jo metana. Astronom kadang-kadang mangategorikan Uranus jo Neptunus sabagai "raksasa es" untuak manakanan pabedoannyo. Tajag Uranus, interior Neptunus adiri dari es djo n batu. Metana di wilayah paliang lua planet marupoan salah ciek penyebab kanampakan kabiruan Neptunus.


== Penemuan ==
Lukisan Galileo manunjuakan bahasonyo inyo patamo mancaliak Neptunus pado tangga 28 Desember 1612 jo 27 Januari 1613. Pado kaduo hari tersebut, Galileo salah mangiro Neptunus sabagai sabuah bintang tetap katiko planet iko mancogok sangaik dakek—konjungsi—dengan Jupiter pado langik malam; dek itu, inyo indak dianggap sabagai panamu Neptunus. Pado maso pangamatan patamonya bulan Desember 1612, Neptunus basipaik tetap di langik dek planet iko baru sajo mangalami panghuluan pado hari itu. Gerakan ka balakang iko tabantuak katiko orbit Bumi mambaok Bumi malewati planet paliang lua. Dek Neptunus baru sajo mamulai siklus panghuluan tahunannyo, gerakan planet iko terlalu sariak dilacak manggunoan teleskop ketek Galileo. Pado Juli 2009, fisikawan Universitas Melbourne, David Jamieson mangumuman adonyo bukti baru nan manyatoan bahasonyo Galileo saindaknyo sadar bahasonyo bintang nan inyo amati alah bapindah relatif terhadap bintang tetap.


== Rujuakan ==