Neptuno (symbolo: ) esse le octave planeta al partir del Sol in nostre systema solar. Neptuno esseva nominate pro le deo roman del mar, Neptuno. Neptuno esse le quarte plus grande planeta per diametro, e le tertie plus grande per massa; le massa de Neptuno esse c. 1026 kilogrammas, sia un pauc plus massive que su gemino Urano. Neptuno orbita le Sol al distantia medie de 30.1 ua. Su symbolo astronomic esse ♆, un version stilisate del tridente del deo Neptuno.
Discoperite le 23 de septembre 1846, Neptuno esseva le prime planeta incontrate per prediction mathematic, e non per observation empiric. Cambios non expectate in le orbita de Urano causava astronomos a deducer que su orbita esseva cambiate per le influentia gravitational de un altere planeta non cognoscite. Neptuno esseva discoperite intra de un grado de su position predicite, e su plus grande luna (Triton) esseva discoperite tosto postea. (Su altere 12 lunas essera locate telescopicamente in le seculo 20.) Neptuno ha essite visitate per solo un nave spatial, Voyager 2, que passava le planeta le 25 de augusto 1989.
Neptuno esse similar in composition a Urano, e ambes habe compositiones que differe del compositiones del plus grande gigantes gasose, Jupiter e Saturno. Le atmosphera de Neptuno, similar al atmospheras in su composition (hydrogeno, helium, hydrocarbones, e tracias de nitrogeno), differe del gigantes gasose in su proportion elevate de aqua, ammoniaco, e methano; il esse le nivello elevate de methano que da a Neptuno su color azur notabile. Iste differentias a vices causa astronomos a categorisar Urano e Neptuno como "gigantes frigide" pro poner emphase in iste distinctiones. Le interior de Neptuno, como illo de Urano, esse principalmente gelatos e roccas.
A contrario de su "fratre" Urano, le atmosphera de Neptuno esse notabile pro su meteorologia active e visibile. Pro exemplo, al tempore del visita per Voyager 2 in 1989, le hemispherio del sud habeva un "grande macula obscur" similar al Grande Macula Rubie de Jupiter. Le tempore in Neptuno esse causate per le plus forte ventos de ulle planeta in le systema solar, con ventos mensurate attingente le nivello de 2,100 km/h. Gratias al distantia del Sol, le atmosphera de Neptuno esse frigide, con le temperatura supra le nubilos circa de -218 °C (55 K).
Neptuno ha un systema anular multo obscur, que esseva detegite in le annos 1960 e confirmate in 1989 per Voyager 2.


== Referentias ==