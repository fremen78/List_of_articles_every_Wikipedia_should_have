Nettunno (simmulo: ) è ll'uttavo chianeta d’’o sole int'ô sistema solare nuosto. È 'o quarto pianeta cchiù gruosso, cunsideranno 'o diametro sujo, e è 'o tierzo cchiù gruosso cunsideranno 'a massa soja. Nettunnno tene 17 vote cchiù massa d’’a Terra e è liggiermente cchiù massiccio ca 'o vicino sujo Urano.
Nettunno tene 14 satellite. Ll'interno d’’o pianeta è cumposto essenzialmente 'e iaccio e rocce, mentre ll'atmosfera soja è cumposta d'idrogeno e elio, tenenno pure iaccio comme acqua, ammoniaca e metano, nzieme a tracce d'idrocarbure e forze azoto. 'E tracce 'e metano dint’’e parte cchiù esterna 'e ll'atmosfera soja lle danno 'o culore blu.
Nettunno tene pure 'e viente cchiù forte d’’o sistema solare, arrivanno fin'a velocità cchiù avete ê 2 100 km/h.
Nettunno, comm'a ll'ati pianete otra 'a fascia principale 'e ll'asteroide, tene nu sistema d'anielle planetare, chisto essenno uno d’’e cchiù suttile d’’o sistema solare.