Tefü gebs votik vöda at, logolös padi: Dickens (Telplänov).

Hiel Charles John Huffam Dickens ([ˈtʃɑrlz ˈdɪkɪnz]; 1812 febul 7 - 1870 yunul 9), näinem: „Baz“, äbinom lekonedilautan Linglänik veütikün timäda jirega: Victoria, äsi komipan nämöfik gönü säkäds sogädik. Palecedom as balan lautanas gretikün Linglänapüka e pästunidom sekü laut liegik oma e pösods memabik fa om päjaföls. Ya dü lifüp okik ädageton sevädi e popedi gretikis.
Krütans posik, vü kels balidans äbinoms hiels George Gissing e G. K. Chesterton, äpenoms dö prosadibemastam omik, dö senäl sogädik nämöfik oma e dö jafam nenfinik pösodas memabik, ab lautans votik soäs hiel George Henry Lewes, hiel Henry James e jiel Virginia Woolf kusadons omi tefü dasenäl tuvemik, nekredab jenotas anik e pösods anik labü patöfs tuvemik. 
Sekü pöped lekonedas e konotas ela Dickens, vobots omik papübons ai dönu. El Dickens äpenom lekonedis näijenotik: fomam kösömik ün tim okik, e dil nulik anik lekonedas oma pästebedon nesufädiko fa reidanef.


== Literat ==