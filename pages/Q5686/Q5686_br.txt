Charles Dickens (7 a viz C'hwevrer 1812 - 9 a viz Even 1870) a oa ur skrivagner saoz ganet e Landport, kichen Portsmouth. E 1814 e heulias e familh da Londrez ha goude-se da Chatham. Ne studias ket en ur skol met kalz traoù a zeskas e straedoù, a zlefe c'hoari ur perzh bras en e romantoù.
Da 22 vloaz e krogas da labourat evel kazetenner er Morning Chronicle. E 1836 e euredas gant Catherine Hogart a roas dek bugel dezhañ. Dizimeziñ diganti a reas e 1858, avat. Skrivañ a reas Charles Dickens kalz romantoù ha danevelloù e kazetennoù. An hini kentañ a voe The Pickwick Papers embannet e miz Meurzh 1836. Heuliet e voe gant Oliver Twist (1837), Nicholas Nickelby (1839) ha The Old Curiosity Shop (1841).
Tremen a reas Charles Dickens un darn vras eus e vuhez en estrenvro ma skrivas un nebeud eus e romantoù pouezusañ evel David Copperfield (1850), A Tale of Two Cities (1860), Great Expectations (1861). Marvet eo e 1870 e Londrez.
Anaoudegezh a reas Charles Dickens gant skrivagnerien SUA pan eas d'o bro. Gant tud evel Washington Irving e klaskas ober eus ar skrivañ ur gwir vicher ha goulenn a reas ma vije lezennoù strishoc’h da wareziñ gwirioù ar skrivagnerien.


== Oberennoù ==


=== Romantoù ===


=== Danevelloù ===


=== Oberennoù arall pennañ ===