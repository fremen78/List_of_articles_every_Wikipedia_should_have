Charles John Huffam Dickens (Landport, Portsmouth, 7 jasykõi 1812-Gads Hill Place, 9 jasypoteĩ 1870) ha'e akue peteĩ haihára Ingyatérra pegua. Hembiapokuépe omoheñói tekovekuéra ko'ágã meve ojekuaaporãitéva ha heta umi ohechakuaa ha'eha pe haihára ikatupyryvéva ára pukukue vitoriáno. Herakuãite hekove pukukuévo umi aranduka ohaiva'ekue, ha ko ára peve heta oñemoñe'ẽ ha oñeñoha'ãnga hembiapokue.
Heta haihára ikatupyrýva omomba'eguasu Dickens-pe, umíva apytépe oĩ León Tolstói, George Orwell, G. K. Chesterton ha Tom Wolfe,  ohaikuaágui añetegua rekópe, oporombopukakuaágui, oñe'ẽkuaa porãitégui ha omombe'ukuaa hekópe yvypóra reko. Hákatu, Oscar Wilde, Henry James ha Virginia Woolf-pe naiporãitéi hembiapokue, he'i hikuái noñe'ẽporãiha tekove apytu'ũgui, ohai mbarete'ỹha ha temiandu henyhẽmbaha.


== Mandu'apy ==