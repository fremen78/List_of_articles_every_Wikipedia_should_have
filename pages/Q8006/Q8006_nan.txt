Kurosawa Akira (Ji̍t-bûn: 黒澤 明; Hô-ló: Hek-te̍k Bêng; 1910 nî 3 goe̍h 23 ji̍t – 1998 nî 9 goe̍h 6 ji̍t) sī Ji̍t-pún ê tiān-iáⁿ chè-chok-jîn. Kurosawa pī khòaⁿ-chò sī tiān-iáⁿ le̍k-sú siōng chòe tiōng-iàu kho siōng ū éng-hióng-le̍k ê tiān-iáⁿ chè-chok-jîn. Kurosawa tī i 57 nî ê tō-ián seng-gâi, kàm-tok kòe 30 chhut tiān-iáⁿ; kî-tiong, chin chē tī thong-sè-kài lóng ū chin koân ê ti-bêng-tō͘, chhin-chhiūⁿ Rashōmon, Shichinin no Samurai, Yojimbo, Dersu Uzala, Kagemusha kap Ran téng-téng tāi-piáu chok-phín. Kurosawa sī Ji̍t-pún tiān-iáⁿ kang-gia̍p kiâⁿ-hiòng kok-chè-hòa ê tiōng-iàu tō-ián, iā sī Ji̍t-pún kīn-tāi tiān-iáⁿ le̍k-sú ê tiōng-iàu jîn-bu̍t; pī hō-chò "tiān-iáⁿ-kài ê Shakespeare".