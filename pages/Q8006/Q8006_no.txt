Akira Kurosawa (黒澤 明 Kurosawa Akira, også 黒沢 明; født 23. mars 1910 i Ōmori som senere kalles Ōta i prefekturet Tokyo i Japan, død 6. september 1998 i Setagaya i Tokyo) var en japansk filmregissør, produsent og manusforfatter.


== Liv og virke ==


=== Bakgrunn ===
Akira Kurosawa var sønn av Isamu og Shima Kurosawa. Han var den yngste av åtte søsken. Familien bodde i en forstad til Tokyo. Shima Kurosawa var førti år ved Akiras fødsel og hans far Isamu var førtifem. Akira Kurosawa vokste opp i et hjem med tre eldre brødre og fire eldre søstre. En av tre eldre brødrene hadde dødd innen Akira ble født og en annen var så gammel at han haddet flyttet hjemmefra. En av hans søstre hadde også hun forlatt hjemmet for å starte egen familie innen Akira ble født. Kurosawas nest eldste søsken, en søster han kalt lille storesøster, døde etter en kort sykdomstid da han var ti år.
Kurosawas far arbeidet som rektor på en middelskole som ble styrt av det japanske militæret og Kurosawas familie var etterkommere av samuraier. Økonomisk var familien over middels. Isamu Kurosawa likte den vesterlandske kultur både i de idrettslige programmer han styrte og ved å ta familien til å se filmer, som ved den tiden begynte å dukke opp i Japan. Da den japanske kultur senere vendte seg bort fra det vestlige, fortsatte Isamu Kurosawa å tro på filmer som en positiv læringsopplevelse.
I grunnskolen oppfordret Kurosawas lærer ham til tegning. Hans to eldre brødre Heigo og Tachikawa hadde stor innflytelse på ham. Heigo vant flere akademiske tevlinger, men hadde også en kynisk og mørkere side. I 1923 ødela Kanto-jordskjelvet store deler av Tokyo og drepte over 100 000 personer. Heigo, 17, og Akira, 13, gikk rundt i byen etter skjelvet. Menneskekropper og døde dyr lå overalt og da Akira ville se, bad Heigo ham å ikke gjøre det. Ifølge Akira var det denne opplevelse som lærte ham at hvis man ser på noe skremmende direkte så ødelegger man kraften til å skremme.
Heigo begynte senere å arbeide som benshi, en forteller som tolket utelandske filmer på kinoer i Tokyo. Benshi beskrev stumfilmer for publikum og var heller unik for Japan. Med overgangen til talefilm, som skjedde senere i Japan enn i resten av verden, ble yrkengruppen overføldig. Heigo forordnet en benshi-streik som slo feil. Akira var også inhblandet da han skrev for en radikal avis samtidig som han forbedret sine ferdigheter i maling og leste litteratur.
Da Akira Kurosawa var omkring 20 år gammel tok hans bror Heigo sitt liv. Fire måneder senere døde også den eldste av Kurosawas brødre, noe som etterlot Akira som den eneste overlevende sønnen ved 23 års alder.


=== Regissør ===
Akira Kurosawa regnes som en av tidenes viktigste og beste regissører. Han er mest kjent for sine samuraifilmer og er ofte knyttet til actionfilmens fødsel. Blant de som ble inspirert av Kurosawa finner vi George Lucas som sier at Den skjulte festning var hovedinspirasjonen bak Star Wars. Til tross for å være så knyttet til action-/samuraifilm, drev han langt fra bare med dette. Hans første film, En judosaga, var riktig nok en actionfilm, men det var faktisk samfunnskritiske dramaer som markerte hans tidlige karriere. Disse var oftest knyttet til andre verdenskrig og viste et knust Japan etter nederlaget. Han er også et av de færreste navnene som er knyttet til flere ikke-amerikanske noirfilmer. Hans mest kjente filmer er Rashomon, De syv samuraier og Ran.
Kurosawa var gift med skuespilleren Yoko Yaguchi. De fikk to barn, en sønn og en datter.
I 1990 ble Kurosawa tildelt en æres-Oscar fra Det amerikanske filmakademiet for sin karriere som filmskaper.


== Filmografi ==
En judosaga (1943)
Ichiban utsukushiku (1944)
Zoku Sugata Sanshiro (1945)
Mannen som tråkket på tigerens hale (1945)
Waga seishun ni kui nashi (1946)
Subarshiki nichiyobi (1946)
Den berusede engelen (1948)
Shizuka naru ketto (1949)
Revolveren (1949)
Skandalen (1950)
Demonenes port aka Rashomon (1950)
Idioten (1951)
Å leve aka Ikuru (1952)
De syv samuraier (1954)
Ikimono no kiroku (1955)
Blodets trone (1957)
Nattasylet (1957)
Den skjulte festning (1958)
Onde menn sover godt (1960)
Livvakten aka Yojimbo (1961)
Sanjuro (1962)
Himmel og helvete (1963)
Rødskjegg (1965)
Skjebner i slummen aka Dodes'ka-den (1970)
Dersu Uzala (1975)
Kagemusha – generalens dobbeltgjenger (1980)
Ran (1985)
Akira Kurosawas drømmer (1990)
Rapsodi i august (1991)
Madadayo (1993)


== Referanser ==


== Eksterne lenker ==
Profile at Japan Zone
(en) Akira Kurosawa på Internet Movie Database 
(sv) Akira Kurosawa i Svensk Filmdatabas 
(da) Akira Kurosawa på Filmdatabasen 
(da) Akira Kurosawa på Scope 
(fr) Akira Kurosawa på Allociné 
(en) Akira Kurosawa på AllMovie 
(en) Akira Kurosawa hos Turner Classic Movies 
(en) Akira Kurosawa hos Rotten Tomatoes 
(en) Akira Kurosawa hos TV Guide 
(en) Akira Kurosawa hos The Movie Database 
Akira Kurosawa Database
Akira Kurosawa News and Information