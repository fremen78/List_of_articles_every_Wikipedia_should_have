Cyfarwyddwr ffilm o Japan oedd Akira Kurosawa (23 Mawrth 1910 – 6 Medi 1998). Bu'n cyfarwyddo ffilmiau am 50 mlynedd, o Sanshiro Sugata yn 1943 hyd Madadayo yn 1993.
Ganed Kurosawa yn Tokyo, yn fab i brifathro ysgol. Yn 1936 cafodd le ar raglen brentisiaeth i gyfarwyddwyr ffilmiau gan stiwdio PCL (Toho yn ddiweddarach). Daeth yn adnabyddus yn rhyngwladol pan enillodd ei ffilm Rashomon y Llew Aur yng Ngŵyl Ffilm Fenis. Mae hefyd wedi ennill y Palme d'Or yng Ngŵyl Ffilm Cannes am Kagemusha a gwobrau Oscar. Dyfarnwyd y Légion d'honneur iddo yn 1984.
Yr enwocaf o'i ffilmiau yw Saith Samurai, sydd wedi ei hefelychu nifer o weithiau yn y gorllewin, er enghraifft The Magnificent Seven (1960) ac yn India. Efelychwyd ei ffilm Yojimbo fel A Fistful of Dollars.
Roedd nifer o'i ffilmiau yn serennu'r actorion Japaneaidd Toshirō Mifune (yn cynnwys Yojimbo) a Takashi Shimura (yn cynnwys Ikiru). Ymddangosodd y ddau gyda'i gilydd yn Rashomon, Saith Samurai, a nifer o ffilmiau eraill Kurosawa.


== Ffilmyddiaeth ==