Akira Kurosawa (en notación kyūjitai 黒澤 明, en notación shinjitai 黒沢 明, Kurosawa Akira seguntes a onomastica chaponesa, en que l'apellito precede a o nombre), naixito en o districto de Shinagawa, en Tokio, o 23 de marzo de 1910, y muerto en o districto de Setagaya, en Tokio, o 6 de setiembre de 1998, estió un director cinematografico, guionista y productor cinematografico chaponés, que ye encara hue o director chaponés mas conoixito en o mundo occidental. Activo en o cine chaponés dende meyatos d'os anyos 1930, recibió cuantos premios mientres a suya carrera cinematografica.
D'entre a suya ampla filmografía, cal destacar-ne bellas cintas, como Sanshiro Sugata (1943, con Denjirō Ōkōchi, Susumu Fujita, Yukiko Todoroki y Takashi Shimura), Rashomon (1950, con Toshirō Mifune, Masayuki Mori, Machiko Kyō, Takashi Shimura y Minoru Chiaki), Seven Samurai (1954, con Takashi Shimura y Toshirō Mifune), Yojimbo (1961, con Toshirō Mifune, Tatsuya Nakadai, Yôko Tsukasa y Isuzu Yamada), Dersu Uzala (1975, con Maxim Munzuk y Yury Solomin), Kagemusha (1980, con Tatsuya Nakadai, Tsutomu Yamazaki y Kenichi Hagiwara), u Ran (1985, con Tatsuya Nakadai y Mieko Harada).


== Premios ==
Premio Oscar Honorifico de 1990.
Lechión d'Honor d'o Gubierno francés en 1984.


== Vinclos externos ==
 Se veigan as imáchens de Commons sobre Akira Kurosawa.
(en) Akira Kurosawa en IMDb.