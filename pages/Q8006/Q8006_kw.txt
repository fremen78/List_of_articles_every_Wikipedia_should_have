Akira Kurosawa (23 Meurth, 1910 â€“ 6 Gwynngala, 1998) o kevarwodher fylmow nihonek. Fest meurgerys yw fylmow Kurosawa yn Nihon keffrys ha powyow erel. Ev a wrug 30 fylm dres 50 bledhen. Prederys yw y vos onan a'n kevarwodhoryon fylmow posekka bythkweth.
Ev a oberas gans an gwarier Toshiro Mifune yn lies unn a'y fylmow, ow komprehendya 'Rashomon' ha 'An Seyth Samurai'. 
Kurosawa a dhallathas y'n diwysyans fylmow nihonek yn 1936. Kyns henna ev a oberas avel lymner. Wosa ev dhe oberi bledhynnyow avel iskevarwodher ha skrifer fylmow, ev a dheuth kevarwodher yn 1943. Hemm o yn kres Nessa Bresel an Bys. An fylm na o fylm gwrians 'Sanshiro Sugata' (po 'Saga Judo').
'Rashomon' o diskwedhys rag an kynsa termyn yn Tokyo yn mis Est 1950. An 10ves a vis Gwynngala 1951, yn revedh, ev o gwaynyer an Pewas Lew Owr yn Gool Fylmow Venis. Diskwedhys o wosa henna yn Europa hag Amerika Gledh. Drefen bos an fylm na mar veurgerys, yth esa hwans dhe dus y'n bys west gweles moy a fylmow nihonek. Ytho kevarwodhoryon erel nihonek a dheuth a vri. Y'n 1950ow ha 1960ow a-varr, Kurosawa a gevarwodhas fylm pub bledhen. 
Yn 1990, ev a dhegemeras an Pewas Akademi (Oskar) rag drehedhyans termyn bewnans. Wosa ev dhe verwel, enorys veu ev avel "Asian an Gansvledhen" yn klass "Artys, Lien ha Gonisogeth" gans lyver-termyn AsianWeek ha CNN.


=== Rol a'y fylmow avel kevarwodher ===