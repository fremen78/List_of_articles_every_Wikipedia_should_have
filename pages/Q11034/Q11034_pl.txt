Druk (niem. Druck ‘nacisk’) – wielokrotne odbicie obrazu z formy drukowej na podłoże drukowe (np. na papier drukowy). Potocznie nazywana drukiem jest również każda kopia, czyli odbitka drukowa.
Za druk uważa się również rozmaite techniki powielania tekstu i grafiki zarówno metodami tradycyjnymi, z użyciem maszyn drukarskich, jak i nowoczesnymi metodami komputerowymi z użyciem komputerowych urządzeń peryferyjnych, jak drukarki, plotery itp. – choć poprawnie tego rodzaju odbitki powinno nazywać się wydrukami.


== Techniki druku ==


=== Przemysłowe techniki druku ===
Podział według normy ISO 12637-1:

bezfarbowe
fotochemiczne: halogenkami srebra, diazoniowe
termochemiczne: bezpośrednie termiczne
elektrochemiczne: wyładowaniami iskrowymi
bezformowe
ink-jet: ciągły, kropla na żądanie
termotransferowe: z nośnikiem woskowym, termosublimacyjne
elektrostatyczne (zob. druk cyfrowy): elektrograficzne, elektrofotograficzne, strumieniem elektronów, magnetograficzne
z formą
druk wypukły: fleksograficzne, typograficzne, typooffsetowe
druk płaski: litograficzne, offsetowe
druk wklęsły: rotograwiurowe, wklęsłolinijne, tamponowe
druk farboprzenikalny: sitodrukowe, risograficzne


=== Artystyczne techniki druku ===
Ze względu na artystyczne techniki druku, czyli grafikę warsztatową druk można podzielić na

druk wypukły
drzeworyt
gipsoryt
linoryt
druk płaski
litografia
monotypia
druk wklęsły
akwaforta
akwatinta
mezzotinta
miedzioryt
staloryt
sucha igła
druk sitowy
serigrafia


== Inne podziały druku ==
Druk można dzielić ze względu na różne jego aspekty.


=== Ze względu na postać podłoża ===
druk arkuszowy (podłoże drukowe w postaci arkuszy)
druk zwojowy (podłoże drukowe w postaci roli)


=== Ze względu na zadruk podłoża drukowego ===
druk jednostronny (zadruk z jednej strony podłoża drukowego)
druk dwustronny (obustronny zadruk podłoża drukowego)


=== Ze względu na sposób przenoszenia obrazu ===
Podział ten jest stosowany w analogowych technikach poligraficznych

druk bezpośredni (forma drukowa stykając się z podłożem przenosi obraz)
druk pośredni (forma drukowa przekazuje obraz na element pośredni, np. gumę, a ten przekazuje go na podłoże drukowe)


=== Ze względu na efekt barwny na podłożu drukowym ===
druk jednobarwny (druk jednym kolorem farby)
druk wielokolorowy (druk więcej niż jednym kolorem farby; dana barwa wraz ze swymi odcieniami jest efektem druku konkretną farbą użytą w druku)
druk wielobarwny (druk zasadniczo farbami procesowymi; dana barwa może być efektem udziału wszystkich farb procesowych, takie rozwiązanie pozwala uzyskać szeroką gamę barw)


=== Ze względu na przeznaczenie ===
akcydensy
broszury i książki
czasopisma
opakowania
wizytówki


== Zobacz też ==

historia druku
zecerstwo, DTP
chemigrafia, heliograwiura, merkurografia, metalografia, galwanostegia
druk cyfrowy
narząd
obraz drukowy
powielacz
stereotypia
uszlachetnianie druku
druk 3d


== Przypisy ==


== Bibliografia ==
AnielaA. Topulos AnielaA., JolantaJ. Iwańska JolantaJ., ElżbietaE. Tabaczkiewicz ElżbietaE. (red.), Mały ilustrowany leksykon techniczny, Warszawa: Wydawnictwa Naukowo-Techniczne, 1982, ISBN 83-204-0425-8 .