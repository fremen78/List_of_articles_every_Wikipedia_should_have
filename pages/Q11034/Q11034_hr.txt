Tiskarstvo je tehnika mehaničkog umnožavanja istovjetnih primjeraka teksta ili slika. 
Početci tiskanja knjiga padaju na prijelaz iz 1447. na 1448. i povezani su s izumom tipografije Johannesa Gutenberga. Iako je mehanička reprodukcija pisanih tekstova bila poznata već od 8. stoljeća u Kini, tek se Gutenbergov izum počeo sredinom 15. stoljeća brzo širiti po Europi, a potom i po cijelom svijetu.
Visoki tisak, plošni tisak, propusni tisak i duboki tisak su načini umnožavanja tiskanih izdanja. U visoki tisak spadaju knjigotisak, fleksotisak i čelični tisak. Offsetni tisak spada u plošni tisak, bakrotisak u duboki tisak, dok je sitotisak oblik propusnog tiska.[nedostaje izvor]
Tisak je također skupni pojam za tiskana izdanja koja nazivamo novine, časopisi, revije, magazini, itd. Najbrojnija vrsta tiska su dnevne novine.


== Tiskarstvo u Hrvatskoj ==
Prva tiskara u Hrvatskoj i u jugoistočkoj Europi uopće nalazila se u Kosinju, a osnovao ju je Anž (Ivan) VIII Frankapan Brinjski. U njoj je 1483. tiskan glagoljski misal, najstarija hrvatska tiskana knjiga. Sve dotad tiskane knjige bile su na latinskom jeziku i pismu, pa je Misal iz 1483. prva knjiga tiskana na narodnom jeziku i pismu uopće. Druga tiskara u Hrvatskoj je osnovana u gradu Senju, gdje su je 1494. osnovali glagoljaši.


== Tiskarstvo u Europi ==
Tijekom 15. stoljeća Gutenbergova tehnologija tiska širila se u Europi vrlo brzo. To je bilo uglavnom moguće zbog dobro razvijenih trgovačkih puteva. Jedan od pionira tiskarstva u Europi, koji je najveći dio svog života proveo u Mletačkoj Republici, bio je Dobrić Dobričević. 

1458.: prva tiskara u Strasbourgu
1462.: u Beču
1464.: u Baselu
1465.: u Kölnu
1467.: u Eltvilleu
1468.: u Augsburgu
1469.: u Veneciji
1470.: u Nürnbergu
1472.: u Ulmu
1473.: u Španjolskoj i Engleskoj
1483.: u Kosinju
1492.: na Cetinju
1519.: u Pragu
1563.: u Rusiji
1593.: u Meksiku


== Povezani članci ==
Tipografija
Grafička dorada


== Izvori ==


== Vanjske poveznice ==
Tiskarstvo Hrvatska tehnička enciklopedija, portal hrvatske tehničke baštine. LZMK