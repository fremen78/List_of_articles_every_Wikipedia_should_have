Trykking er en industriell eller håndverksmessig prosess for å produsere og mangfoldiggjøre tekst og bilder, typisk med trykkfarge på papir ved hjelp av en trykkpresse. Trykking er en absolutt nødvendighet ved utgivelse og distribusjon av informasjon på papir.
Et trykkeri er et lokale der en trykker eller en virksomhet produserer trykksaker som bøker, aviser, tidsskrifter, kataloger, brosjyrer, dokumenter og liknende. Trykkeri som bedrift driver kommersiell virksomhet og er selvstendige bedrifter, mens mange større virksomheter, både offentlige og private, har egne hustrykkerier som kun har interne oppdrag. I dag produseres det meste i offsettrykk, men tidligere var det vanlig med boktrykk/høytrykk eller dyptrykk. Andre trykkeprosesser omfatter blant annet silketrykk som benyttes både industrielt og av enkelte kunstnere, særlig ved trykking på andre materialer enn papir. I tillegg har det blitt vanlig med digitaltrykk, gjerne av små opplag eller ved oppdrag med korte frister.


== Moderne trykkeprosesser ==
Vi har fire forskjellige tradisjonelle trykkteknikker:

Høytrykk (boktrykk), hvor de elementene som trykker ligger høyere enn de andre.
Dyptrykk, hvor de elementene som trykker ligger dypere enn de andre.
Flattrykk/Plantrykk (litografi, offset) hvor det ikke er høydeforskjell på de trykkende og ikke trykkende felter i trykkformen.
Silketrykk (serigrafi), hvor fargen presses gjennom hull i en duk.
Alle fire teknikker kan brukes både til industriell og kunstnerisk trykking.
I tillegg har det kommet en femte prosess, digitaltrykk som er en samlebetegnelse på en rekke ulike trykkprosesser som har det til felles at de trykker direkte fra en computer.
Moderne trykkerier er ikke lenger bare et sett med forskjellige maskiner, men et helt høyteknologisk og høyt presisjonsnettverk som lar deg få utmerkede resultater, sikre høyeste kvalitet og, viktigst av alt, redusere kostnadene for å trykke og publisere bøker, noe som er spesielt viktig når du utsteder store løp.


== Se også ==
Boktrykk
Grafikk
Trykksak
Inkunabel
Trykkeri
Liste over håndverksfag og håndverksteknikker


== Referanser ==


== Eksterne lenker ==
Digital bokkopi av Stein Davidsens Grafisk håndbok (Yrkesopplæring, 1995)
Trykkekunsten; fra Bibliotekarstudentens nettleksikon om litteratur og medier (pdf-fil)