Er yezhoniezh e vez implijet ar ger yezhadur evit komz eus an hollad reolennoù a zispleg mont-en-dro ur yezh bennak. Disheñvel eo neuze yezhadur pep yezh diouzh hini ar yezhoù all.


== Gwechall ha bremañ ==
A-gozh ne veze kontet nemet ar vorfologiezh hag ar gevreadurezh evel tachennoù eus ar yezhadur.
Bremañ avat e vez graet "yezhadur", en un doare kalz ledanoc'h, eus hollad an holl dachennoù-studi a zo e-barzh ar yezhoniezh estreget ar pragmatik, da lavaret eo ar fonetik, ar fonologiezh, ar vorfologiezh, ar gevreadurezh hag ar semantik.
Implijet e vez ivez ar ger "yezhadur" da ober dave da oberennoù dre skrid bet savet evit displegañ reolennoù yezhadur ur yezh bennak, da skouer Yezhadur bras ar brezhoneg Frañsez Kervella.


== Yezhadur dre skrid ==
Ur yezhadur dre skrid a c'hell bezañ dereadegel, da lavaret eo pa dalvezont da zisplegañ penaos e rankfed implijout ar yezh en un doare "reizh" hervez reolennoù normativel an implij hengounel pe deskrivel, da lavaret eo pa dalvezont da zisplegañ reolennoù mont-en-dro ur yezh evel ma vez implijet e gwirionez gant an dud hep soursial evit gouzout hag-eñ eo "reizh" pe get an implijoù-se.
War dachenn ar c'hompoderezh e vez termenet kevreadurezh pep yezh programmiñ gant ur yezhadur furmel dre ma'z eus anezhi ur yezh furmel evel ma vez implijet ivez war dachenn ar matematik. Gant urzhaz Chomsky e vez kinniget meur a zoare yezhadur furmel pennañ.


== Yezhadurourien vrudet ==
Frañsez Kervella (brezhoneg)
Antonio de Nebrija (spagnoleg)
Claude Favre de Vaugelas (galleg)


== Gwelit ivez ==
Yezhadur dereadegel
Yezhadur deskrivel
Yezhoniezh
Kevreadurezh