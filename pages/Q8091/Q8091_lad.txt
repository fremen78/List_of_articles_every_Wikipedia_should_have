La gramátika deskriptiva es una disiplina linguistika de analizar la kapachitá de kada uno favlante nativo de una lingua para kombinar byervos i frazas en favla natural. Kada lingua tyene modeles ke sus favlantes sigen sin pensar en eyos. La struktura de los modeles varya entre las linguas. Myentras no konsyente el proseso nevrolojiko de segir estos modeles es estremadamente komplekso i no byen entendido por los syentifikos linguistikos. Esta kapachitá es la gramátika naturala.
La gramátika preskriptiva refyere al esfuerso de kodifikar una koleksyon de reglas finitas para definir la forma superior i las formas inferiores de favlar i eskrivir un lingua natural. Varyas personas o varyos grupos pueden desaroyar gramátikas preskriptivas para la mezma lingua ke no stan de akuerdo. Por eshemplo un frase en kasteyano ke tyene una struktura kalifikada komo buena en Kolombia podriya ser kalifikada komo negra en Espanya. 
Myentras la kapachitá de un ser umano de intelijensya normal produzir komunikasyon natural en su lingua nativa es infinita, la kapachitá de un gramátika preskriptiva de produzir komunikasyon "korrekta" es syempre finita.