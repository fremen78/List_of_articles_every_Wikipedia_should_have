Kembang nyaéta organ réproduktif tutuwuhan nu kaasup golongan angiosperm (tangkal kembangan; divisi Magnoliophyta). Fungsi kembang nyaéta pikeun ngahasilkeun siki tina réproduksi séksual.
Pikeun tutuwuhan leuwih luhur, siki téh mangrupa turunan, nu jadi alat sumebarna hiji spésiés. Sanggeus ngalaman fértilisasi, kembang laju tumuwuh jadi buah nu ngandung sikina.


== Morfologi kembang ==

Kembang nyaéta tangkal sarta daun anu barobah (ngarandapan modifikasi). Modifikasi ieu dilantarankeun ku dihasilkeunnana sajumlah énzim anu dirangsang ku sajumlah fitohormon nu tangtu. Diwangunna kembang kalawan heureut dikadalikeun sacara génetik sarta dina réa wanda diinduksi ku parobahan lingkungan nu tangtu, kawas suhu nu handap, lilana panyinaran, sarta aya euweuhna cai.

Kembang disebut kembang sampurna lamun mibanda bagapurusa jalu (benang sari) sarta bagapurusa bikang (putik) sacara babarengan dina hiji awak (tangkal). Kembang anu kitu disebut kembang banci atawa hérmaprodit. Hiji kembang disebut kembang pepek lamun mibanda kabéh bagian utama kembang. Opat bagian utama kembang (ti luar ka jero) nyaéta:

Kongkolak kembang atawa calyx;
Makuta kembang atawa corolla anu biasana ipis sarta bisa warna-warni pikeun narik sarangga anu mantuan prosés némpélkeun bubuk (basa Indonésia: penyerbukan);
Bagapurusa jalu atawa androecium (tina basa Yunani andros oikia: imah jalu) mangrupa benang sari;
Bagapurusa bikang atawa gynoecium (tina basa Yunani gynaikos oikia: "imah bikang") mangrupa putik.
Alat réproduksi bikang nyaéta daun buah atawa carpellum anu dina puhuna ngandung bakal buah (ovarium) jeung hiji atawa leuwih bakal siki (ovulum, loba ovula) anu mawa gamet bikang) dina jero kantong émbrio. Dina tungtung putik aya hulu putik atawa stigma pikeun nampa bubuk sari atawa pollen. Gagang putik atawa stylus boga andil minangka jalan pikeun pollen nuju bakal buah.
Sanajan struktur kembang anu digambarkeun di luhur mangrupa struktur tuwuhan anu "umum", spésiés tuwuhan némbongkeun modifikasi anu pohara rupa-rupa. Modifikasi ieu dipaké para ahli botani pikeun néang hubungan antara hiji tuwuhan jeung anu séjénna. Contona, dua subkelas tina pepelakan kembangan dibédakeun ku jumlah alat kembangna: tuwuhan dikotil umumna miboga 4 atawa 5 alat (atawa kalipetan 4 atawa 5) sedengkeun tuwuhan monokotil mibanda tilu alat atawa kalipetanana.


== Fungsi kembang ==


== Kembang dina patamanan jeung hortikultur ==


== Kembang dina kasenian ==


== Kembang dina kahirupan sapopoé ==


== Kembang salaku lambang ==


== Ngaran kekembangan ==


== Rujukan jeung tumbu kaluar ==
Rujukan
éames, A. J. 1961. Morphology of the Angiosperms. McGraw-Hill Book Co., New York.
Esau, K. 1965. Plant Anatomy, 2nd Edition. John Wiley & Sons. 767 pp.
Tumbu kaluar
120 photos of flowers from Europe and USA Archived 2005-07-22 di Wayback Machine
Flower Anatomy Archived 2005-08-28 di Wayback Machine
Flower Council of Holland Archived 2011-10-30 di Wayback Machine.
Flower Encyclopedia
Flowering Archived 2006-02-07 di Wayback Machine in Kimball's Biology Pages Archived 2006-04-09 di Wayback Machine
The Flowers Archived 2005-08-17 di Wayback Machine
House Flowers Council Archived 2005-12-01 di Wayback Machine.
William Blake: Ah Sun-Flower
Flowers Archived 2005-12-14 di Wayback Machine at the Development Wiki of Consumerium Project
Yellowikis Archived 2005-11-22 di Wayback Machine list of Florists and Flower shops.
Free flowers photos


== Dicutat tina ==