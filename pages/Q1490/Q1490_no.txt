Tokyo (東京) (betyr «den østlige hovedstad») er et prefektur, hovedstad i Japan, og landets største by. Ti prosent av Japans innbyggere, ca. 14 millioner, bor i Tokyo, og danner sammen med Yokohama og Kawasaki verdens største byområde med litt over 38 millioner mennesker. Tokyo ligger på Kantō-sletten på østsiden av Honshū. 
Tokyo er forretnings-, handels- og industrisenteret i Japan og også i Asia. 
To elver renner gjennom byen. Den ene er Sumida som renner fra nord til sør og ut i Tokyobukta. Den andre er Tama som renner fra vest til øst. Tama er også grensen mellom Tokyo og nabobyen Kawasaki.


== Historie ==
Byen, som tidligere het Edo (sammensatt av ordene sund og munning), var en liten by, men begynte for alvor å vokse i forbindelse med byggingen av en borg i byen i 1457.
Da Tokugawashogunatet ble dannet i 1603 ble Edo dets regjeringsby, selv om keiseren fortsatt bodde i Kyoto, som fortsatte å være den formelle hovedstaden. Da shogunatet falt i 1868 beordret keiseren at byen skulle bytte navn til Tokyo, den østlige hovedstad, da Kyoto var den vestlige hovedstad. Tokyo har vært allment akseptert som Japans hovedstad siden 1869.
Den 1. september 1923 ble Kantō-regionen rammet av et stort jordskjelv og av de over 140 000 mennesker som døde var 70 387 Tokyo-innbyggere. Byen ble ødelagt av branner startet som følge av dette jordskjelvet. Til tross for denne katastrofen bygde man opp byen igjen og befolkningen vokste frem mot starten på andre verdenskrig. De første bombene over Tokyo ble sluppet 18. april 1942 og frem til slutten på krigen i 1945 ble Tokyos befolkning mer enn halvert. Det mest omtalte bombeangrepet skjedde 10. mars 1945, som drepte 105 400 mennesker og gjorde 1 000 000 hjemløs. Etter krigens slutt plasserte de allierte sitt okkupasjonskontor i den sønderbombede byen, og oppbyggingen kom raskt i gang takket være amerikansk hjelp.[trenger referanse]
På grunn av disse tragiske hendelsene, har ikke byen mange historiske kulturminner. 
I 1964 var Tokyo vert for de Olympiske Sommerlekene.
I 1970-årene økte befolkningen drastisk da mange arbeidere forlot landsbygden for å flytte inn til byen. Dette, sammen med den raskt voksende økonomien, gjorde Tokyo til en verdensby som la grunnlaget for den økonomiske boblen som sprakk i begynnelsen av 1990-årene.


== Klima ==


== Demografi ==
Per oktober 2012, var befolkningstallet 13,506 millioner i Tokyo, med 9,214 millioner som bodde i Tokyos 23 spesialdistrikter. Om dagen vokser befolkningstallet med over 2,5 millioner på grunn av ansatte og studenter som bor utenfor Tokyo. Denne effekten er enda mer synlig i de tre sentrale spesialdistriktene Chiyoda, Chūō, and Minato, hvis totale befolkningstall i 2005 var 326 000 om natten, men 2,4 millioner om dagen.
I 1889 bodde det 1 375 937 mennesker i byen Tokyo og 1 694 292 mennesker i prefekturet Tokyo. Samme år var det 779 registrerte utenlandske statsborgere i Tokyo. De fleste var briter (209), amerikanere (182) og kinesere (137).


== Økonomi ==
Tokyo er Japans største økonomiske senter. De fleste av Japans bank-, forsikrings-, finans-, medie- og telekommunikasjonsfirma har sine hovedkontor i byen. Til tross for at Japan fortsatt ikke har kommet seg etter at finansboblen sprakk i 1990, er Tokyo en av de ledende økonomiske motorene i Asia.
Byen kan ellers skilte med å være verdens sterkeste storbysamfunnsøkonomi. I 1988 utgjorde primærnæringer 0,2 % av totalnæringen i Tokyo; sekundærnæringer utgjorde 25,5 %, mens tertiærnæringer utgjorde 74,3 %.


=== Boliger ===
I 2020 var størrelsen på en gjennomsnittsbolig i Tokyo 65,9 m². Gjennomsnittsprisen for en blokkleilighet i Tokyos 23 spesialdistrikter var i 2020 72,86 millioner yen (omtrent 673 290 US dollar) og i 2018 for en enebolig 64,87 millioner yen (omtrent 603 000 US dollar). I 2018 var størrelsen på en ny enebolig 97,6 m².


=== Selskaper med hovedkontor i Tokyo ===


== Geografi og administrative divisjoner ==


=== Bydistrikter ===
Tokyo er oppdelt i 23 spesialdistrikter (特別区 tokubetsuku), alle med sine egne borgermestre og bystyrer, som ligger under det som på engelsk heter Tokyo Metropolitan Government.

Adachi
Arakawa
Bunkyo
Chiyoda
Chuo
Edogawa
Itabashi
Katsushika
Kita
Koto
Meguro
Minato
Nakano
Nerima
Ota
Setagaya
Shibuya
Shinagawa
Shinjuku
Suginami
Sumida
Toshima
Taito


=== Byer ===

Vest for de 23 spesialdistriktene består Tokyo av byer (市, shi), som har en liknende juridisk status som byer andre steder i Japan. Mens disse for det meste tjener som «sovebyer» for de som jobber i Tokyo, har også noen av disse byene en lokal kommersiell og industriell base. Samlet er disse byene ofte omtalt som Vest-Tokyo.

Akiruno
Akishima
Chofu
Fuchu
Fussa
Hachioji
Hamura
Higashikurume
Higashimurayama
Higashiyamato
Hino
Inagi
Kiyose
Kodaira
Koganei
Kokubunji
Komae
Kunitachi
Machida
Mitaka
Musashimurayama
Musashino
Nishi-tokyo
Ome
Tachikawa
Tama


=== Nishi-tama ===
Lengst vest finnes det eneste kommanderiet (郡, gun), Nishi-Tama. Store deler av dette området er fjell og ikke passende for urbanisering. Det høyeste fjellet i Tokyo, Mount Kumotori, er 2 017 m høyt, og andre fjell i Tokyo er Mount Takasu (1 737 m), Mount Odake (1 266 m) og Mount Mitake (929 m). Okutamasjøen er Tokyos største innsjø.

Hinode
Mizuho
Okutama
Hinohara, landsby


==== Øyer ====

Tokyos utenforliggende øyer ligger så langt bort som 1 850 km fra det sentrale Tokyo. På grunn av øyenes avstand til fastlandet, er de styrt lokalt av avdelinger av Tokyos bystyre. De fleste øyene er klassifisert som landsbyer.
Izuøyene; Oshima, Miyake, Hachijo.
Ogasawara-øyene. Ogasawara inkluderer, fra nord til sør, Chichi-jima, Nishinoshima, Haha-jima, Kita Iwo Jima, Iwo Jima og Minami Iwo Jima. Også inkludert er to små utenforliggende øyer: Minami Torishima, det sørligste punktet i Japan og med en avstand på 1 850 km den fjernest liggende øyen fra det sentrale Tokyo, og Okino Torishima, det sørligste punktet i Japan. Iwo-beltet og de utenforliggende øyene er for det meste ubebodd, men de tre øyene nærmere Honshu er bebodd.


== Templer og palasser ==
Keiserpalasset. Palasset er bygget over ruinene av Edo-borgen. Det nåværende palasset ble ferdigbygd i 1968, etter at det forrige palasset (som ble ferdig i 1888) ble ødelagt i luftangrep i 1945.
Meiji-tempelet. Tempelet er meget vakkert og ble bygget i perioden 1867–1912. Store deler av tempelet ble ødelagt under 2. verdenskrig, men er nå gjenoppbygget i sin originale stil.
Asakusa Kannon-templet. Tokyos eldste buddhisttempel.[trenger referanse]


== Kultur ==
Kokuritsu-gekijo (nasjonalteateret).
Kabuki-teateret. I dette teateret spilles kabuki, en 400 år gammel japansk teaterform.
Edo Tokyo-museum. Historisk museum fra Edoperioden.
Nasjonalmuseet. Nasjonalmuseet rommer over 89 000 kunstgjenstander og ligger i Ueno-parken.
Sumo-bryting. Utøves på Kokugikan Sumo stadion ved Ryogoku stasjon. Her arrangeres det seks nasjonale stevner hvert år.
Tokyo Tower. Et 333 meter høyt tårn.
Tokyo Skytree. Et 634 meter høyt tårn. Verdens høyeste tårn (per 2016).


== Fauna og flora ==
370 ut av de 570 fugleartene som finnes i Japan er blitt observert i Tokyo. Andre villdyr som lever i innenfor Tokyo-prefektur er Capricornis crispus (en slags geit), Nyctereutes procyonoides viverrinus (en slags mårhund), rev, pteromyini (en slags flyveekorn), harer og ekorn. Tokyos offisielle tre er tempeltreet. Andre vanlige trær i Tokyo er Prunus serrulata (en art kirsebærtre), Zelkova, Quercus dentata (en slags eik) og Quercus acutissima (en slags eik).


== Kjente områder ==
Ginza. Dette området har enorme shoppingsentere, eksklusive boutiques og meget dyre restauranter. Her ligger også Kabuki-teateret (se over).
Asakusa. Området er preget av smale, små gatestumper. Asakusa-templet ligger i dette området (se over).
Vest-Tokyo har to nasjonalparker; Chichibu-Tama, som ligger i Nishitama og Meiji no Mori Takao, som ligger rundt Takao-fjellet sør for Hachioji.
Harajuku
Nasjonalparken Ogasawara tilhører administrativt Tokyo, men ligger omtrent 1 000 kilometer sør fra bykjernen.


== Vennskapsbyer ==
New York, USA (siden 1960)
Peking, Kina (siden 1979)
Paris, Frankrike (siden 1982)
New South Wales, Australia (siden 1984)
Seoul, Sørkorea (siden 1988)
Jakarta, Indonesia (siden 1989)
São Paulo, Brasil (siden 1990)
Kairo, Egypt (siden 1990)
Moskva, Russland (siden 1991)
Barcelona, Spania (siden 1992)
Berlin, Tyskland (siden 1994)
Roma, Italia (siden 1996)
Greater London Authority, Storbritannia (siden 2015)


== Trivia ==
Sofia Coppolas film Lost in Translation utspiller seg i Tokyo.
I 2019 ble Tokyo rangert som den tryggeste by i verden for tredje år på rad av Economist Intelligence Unit.


== Se også ==
Bombingen av Tokyo


== Referanser ==


== Eksterne lenker ==
(ko) Offisielt nettsted 
(en) Tokyo – kategori av bilder, video eller lyd på Commons 
(en) 東京 – galleri av bilder, video eller lyd på Commons 
(en) (en)  Tokyo hos Wikivoyage
Typo3 Tokyo Group side
Tokyo Disneyland