Santo Thomas Aquinas OP (Templat:Lang-it; 1225 – 7 Maret 1274) ima sada frater Dominikan Italia, imom Katolik, dot Doktor Gareja (Pujangga Gareja). Ia ima sada yuris, teolog, dot filsuf na lobi marpangaruh i kabiasoan skolastisisme, na i bagasanna ia juo tarbonggal manjadi Doctor Angelicus dot Doctor Communis. Gorar Aquinas ima tando luak asal ni ompunia i comune Aquino dalam regione Lazio saonnari.
Ia marbariba tu klasik teologi kodrat na lobi tujolo dot targorar manjadi Thomisme, dohot pandapotnia molo dayo pikir (akal) adong i Allah. Pangaruhnia i pamikiran Barat cukup ponting, dot bahat filsafat modern na mangombangkon sanga manontang gagasan-gagasannia, tarutamo i bidang etika, uhum kodrat, metafisika, dot teori politik. Inda songon pohom-pohom lain i Gareja maso i, Thomas mangaluk sadebana gagasan na idokon ni Aristoteles—na idokonnia "si Filsuf"—na giot patobang filsafat Aristotelian dohot prinsip-prinsip Kakaristenan. Kario-karionia na lobi tarbonggal ima Summa Theologiae dot Summa contra Gentiles. Tafsir-tafsir na ibaein ni satontang Tulisan suci dot Aristoteles juo mambontuk sada bagian ponting i kumpulan kariona. Salain i, Thomas tarbonggal sacara usus arani himne-himne ekaristis karionia, na ibaen bagian ni liturgi Gareja.
Gareja Katolik mangargai Thomas Aquinas manjadi sada kudus (santo), mangap ia manjadi guru teladan i alai na marsiajar get manjadi imom, dot manombo manjadi tando targinjang dayo pikir kodrati sanga teologi spekulatif. I Jaman modern, i toru ajaran kapausan, studi satontang kario-karionia madung onok ipake manjadi sala sada pokok program studi na isaratkon tu alai na giot itahbiskon manjadi imom sanga diakon, dot tu alai na i pangajaran religius sanga  murid ni bahat disiplin husus (filsafat, teologi Katolik, sejarah Gareja, liturgi, dot uhum kanonik).


== Referensi ==