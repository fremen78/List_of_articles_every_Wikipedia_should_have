মহিউদ্দীন মহারাজ বাংলাদেশের একজন রাজনীতিবিদ ও সংসদ সদস্য। তিনি পিরোজপুর-২ আসনের সাবেক সংসদ সদস্য। ২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।


== রাজনৈতিক জীবন ==
মহারাজ ২০২৪ সালের দ্বাদশ জাতীয় সংসদ নির্বাচনে স্বতন্ত্র প্রার্থী হিসেবে ঈগল প্রতীক নিয়ে নির্বাচন করে   সংসদ সদস্য নির্বাচিত হন। এর আগে তিনি পিরোজপুর জেলা পরিষদের চেয়ারম্যান ছিলেন। ছাত্রজীবন থেকে তিনি আওয়ামী রাজনীতির সাথে জড়িত। বিগত দিনে তিনি পিরোজপুর জেলা আওয়ামীলীগের সাংগঠনিক সম্পাদকের দায়িত্ব পালন করেছেন।
পিরোজপুর জেলা সদরসহ জেলার অন্যান্য উপজেলায় বাংলাদেশ আওয়ামী লীগের সকল রাজনৈতিক কর্মকান্ডে প্রত্যক্ষ ও পরোক্ষভাবে সম্পৃক্ত থেকে গত ০৭ জানুয়ারি, ২০২৪ তারিখে অনুষ্ঠিত জাতীয় সংসদ নির্বাচনে ১২৮, পিরোজপুর-২ (কাউখালী-ভান্ডারিয়া ও নেছারাবাদ) আসনে সংসদ সদস্য নির্বাচিত হন। এর আগে ২৮ ডিসেম্বর, ২০১৬ তারিখে অনুষ্ঠিত প্রথম জেলা পরিষদ নির্বাচনে পিরোজপুর জেলা পরিষদের নির্বাচিত চেয়ারম্যান ছিলেন। ২০২২ সালের এপ্রিল মাসে পিরোজপুর জেলা পরিষদের নির্বাচিত চেয়ারম্যান হিসেবে মেয়াদ উত্তীর্ণ হওয়ায় প্রধানমন্ত্রী জননেত্রী শেখ হাসিনা'র বিশেষ আগ্রহে জেলা পরিষদের প্রশাসক মনোনীত হন তিনি। তবে ২০২২ সালের ১৭ অক্টোবর অনুষ্ঠিত জেলা পরিষদ নির্বাচনে তিনি দল সমর্থিত প্রার্থীকে সমর্থন দিয়ে জেলা পরিষদ নির্বাচন থেকে সরে দাড়ান। 
২০২৪ সালে অসহযোগ আন্দোলনের পর রাষ্ট্রপতি জাতীয় সংসদ বিলুপ্ত করলে তিনি সংসদ সদস্য পদ হারান।


== পারিবারিক ঐতিহ্য ==
স্থানীয় রাজনীতিতে বিশেষ করে পারিবারিক দিক থেকে মহিউদ্দিন মহারাজের দাদা মরহুম খবির উদ্দিন আহমেদ একটানা প্রায় ২৫ বছর যাবৎ পিরোজপুর জেলার ভান্ডারিয়া উপজেলার তেলিখালী ইউনিয়ন পরিষদের নির্বাচিত চেয়ারম্যান ছিলেন। পিতা মোঃ শাহাদাৎ হোসেন পরপর তিনবার নির্বাচিত ইউপি চেয়ারম্যান নির্বাচিত হয়েছিলেন। তাঁর মেঝ ভাই মোঃ মিরাজুল ইসলাম একই সাথে ভান্ডারিয়া উপজেলা আওয়ামী লীগের কাউন্সিলে পরপর দুইবার নির্বাচিত বর্তমান সাধারণ সম্পাদক ও বাংলাদেশ আওয়ামী লীগ মনোনীত নৌকা প্রতীকে নির্বাচিত ভান্ডারিয়া উপজেলা পরিষদের চেয়ারম্যান হিসেবে দায়িত্ব পালন করছেন। এর আগে তিনি ভান্ডারিয়া উপজেলা পরিষদের ভাইস চেয়ারম্যান ছিলেন। সেঝ ভাই মোঃ শামসুদ্দিন হাওলাদার পিতার অবর্তমানে বাংলাদেশ আওয়ামী লীগ মনোনীত নৌকা প্রতীকের প্রার্থী হিসেবে পরপর দুইবার ভান্ডারিয়া উপজেলার তেলিখালী ইউনিয়ন পরিষদের চেয়ারম্যান নির্বাচিত হয়ে দায়িত্ব পালন করছেন। একই সাথে মোঃ শামসুদ্দিন হাওলাদার তেলিখালী ইউনিয়ন আওয়ামী লীগের সহ-সভাপতি ও ভান্ডারিয়া উপজেলা আওয়ামী লীগের সদস্য হিসেবে দায়িত্ব পালন করছেন। শশুরকূলের দিক থেকেও মহিউদ্দিন মহারাজের দাদা শ্বশুর, শ্বশুর ও ফুফা শ্বাশুরী পিরোজপুর জেলার মঠবাড়ীয়া উপজেলার ১নং তুষখালী ইউনিয়ন পরিষদের নির্বাচিত চেয়ারম্যান ছিলেন।


== তথ্যসূত্র ==