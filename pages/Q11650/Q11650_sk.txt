Elektronika je vedný (technický) odbor, ktorý sa zaoberá štúdiom fyzikálnej podstaty javov v súvislosti s elektrickou vodivosťou a elektricky nabitými časticami. Ďalej návrhom, výrobou a využitím elektronických zariadení. Elektronika je odvetvie elektrotechniky, líši sa od nej tým, že sa zameriava na používanie aktívnych prvkov, ako sú tranzistory, diódy a integrované obvody na riadenie a zosilňovanie toku elektrického prúdu a na jeho premenu z jednej formy na druhú. Napríklad zo striedavého prúdu (AC) na jednosmerný prúd (DC) alebo z analógových signálov na digitálne signály. Elektronika má výrazný vplyv na rôzne aspekty modernej spoločnosti a kultúry, ako sú telekomunikácie, zábava, vzdelávanie, zdravotníctvo, priemysel a bezpečnosť. Hlavným faktorom pokroku elektroniky je polovodičový priemysel, ktorý vyrába základné materiály a komponenty pre elektronické zariadenia a obvody. Polovodičový priemysel je jedným z najväčších a najziskovejších sektorov v globálnej ekonomike.


== Odvetvia elektroniky ==
mikroelektronika
optoelektronika
výkonová elektronika
vysokofrekvenčná a mikrovlnná elektronika
telekomunikačná technika
senzorika
lekárska elektronika
elektrotechnológia
informačné technológie


== Elektronické prvky ==
Elektronické prvky sú základné konštrukčné súčasti, z ktorých sa ich vodivým prepojením vytvorí elektrický obvod s požadovanou funkciou. 
Môžu byť vo forme samostatnej súčiastky, alebo ako súčasť integrovaného obvodu.
Tradične sa väčšina elektronických súčiastok vyrábala s drôtovými alebo tenkými plechovými vývodmi kvôli montáži do dier vyvŕtaných v doske plošných spojov (tzv. „through hole“ montáž). V poslednom čase s nástupom automatizácie v osadzovaní DPS súčiastkami a s postupujúcou miniaturizáciou sa čoraz viac presadzuje tzv. povrchová montáž, takéto súčiastky sa označujú anglickou skratkou SMD (Surface Mount Device).


=== pasívne prvky ===
rezistor
potenciometer, trimer
kondenzátor
cievka
transformátor
ochranné prvky (bleskoistka, varistor, transil)
kryštál
oneskorovacia linka
reproduktor


=== elektromechanické prvky ===
spínače, prepínače
konektory a pätice
relé


=== aktívne prvky ===
vákuové elektrónky
diskrétne prvky
dióda
tranzistor
tyristor
diak, triak
optoelektronické prvky
integrované obvody
analógové IO
operačný zosilňovač
digitálne IO
mikroprocesor, mikrokontrolér
pamäte
špecializované počítačové obvody vysokej integrácie (čipset)
diskrétne logické obvody
zákaznícke digitálne IO (ASIC)
zmiešané IO
analógovo-digitálny prevodník, digitálno-analógový prevodník
SOC (system-on-chip)


=== senzory a aktuátory ===
mechanické (polohové) senzory
magnetické senzory (Hallove senzory)
chemické a biochemické senzory
elektromotory a solenoidy
mikromechanické senzory a aktuátory
akustické senzory (mikrofón) a aktuátory (reproduktor)
optické senzory


== Napájacie zdroje ==
primárne galvanické články a ich batérie
akumulátory a ich batérie
lineárne zdroje
spínané zdroje


== Elektrické a elektronické zariadenia ==
Konštrukcia elektrických zariadení je podriadená okrem funkčných požiadaviek aj rôznym predpisom, z ktorých najvýznamnejšie sú bezpečnostné predpisy pre prácu s elektrickými zariadeniami a požiadavky elektromagnetickej kompatibility (t. j. zariadenie nesmie vysielať rušivé elektromagnetické pole a ovplyvňovať priebeh napätia v sieti nad dohodnutú dovolenú mieru a zároveň musí byť odolné voči takýmto rušeniam od iných el. zariadení). Splnenie týchto noriem (a u určitých zariadení aj iných - napr. homologizácia u telekomunikačných zariadení) je kontrolované príslušnými technickými skúšobnými ústavmi a vydanie certifikátu je podmienkou uvedenia zariadenia na trh.
Samotná elektronika je v zariadení obvykle umiestnená na tzv. doske plošných spojov (DPS, angl. Printed Circuit Board - PCB), na ktorej sú vytvorené vodivé prepoje medzi súčiastkami a súčasne slúži ako nosič súčiastok, ktoré sú pripevnené spájkovaním.
Niektoré zo zariadení využívajúce elektroniku:

audiovizuálne zariadenia (vrátane spotrebnej elektroniky)
lekárske zariadenia
priemyselné zariadenia
automatizácia
regulácia
automobilová elektronika
elektronika v letectve a kozmonautike


== Elektronické meracie zariadenia ==
multimeter (ampérmeter, voltmeter, ohmmeter)
osciloskop
logický analyzátor
generátor signálov
kalibračné normály
čítač frekvencie


== Referencie ==


== Pozri aj ==
elektrotechnika


== Iné projekty ==

 Commons ponúka multimediálne súbory na tému elektronika.