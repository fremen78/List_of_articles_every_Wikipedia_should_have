Elektroniko esas fako teknikala koncernanta la projeto, fabrikado, ed manteno di elektronikal aparati. Ol inkluzas la studio ed uzo dil sistemi qui funcionas por direktar la fluo di elektroni (od altra elektrala charjo transportili) en aparati, exemple vakuo-tubi e mikonduktivi*. Projeto e fabrikado di elektronikala cirkuiti por solvar praktikala problemi esas importanta tekniko en elektroniko ed anke en projeti di aparati di informatiko. Omna aplikaji di elektroniko kontenas ulasorta transmiso sive di datumari, sive di elektrala povo.
Elektroniko esas teknikala cienco od injenioro-cienco, qua studias e konceptas la strukturi efektigas inform-trakto reprezentita da elektrika signali, t.e. elektrika fluo od elektriko tenso.

En ta defino l'inform-nociono judikesas kom segun larja senco : ol indikas omna fizikala grandeso, exemple temperaturo o rapideso, o abstrakta, tela sono, imajo, kodexo) qua evolucionas en reala tempo segun fizikala lego nekonocita ante.
En klasika elektronika sistemi l'informo traktita esas kodexita da la tensi e la elektrika flui. L’elektronik-aplikaji povas esar subdivisita segun l’ago-skopaleso ke ul vizas : l'inform-trakto propre o la komendo. La prima inkluzas la domani kom informatiko, telekomunikaji, mezuri (presustracionar ed inform-stokajo), ec.
Komend-apliki havas per objekto funcionado-kontrolo di naturala o teknogena sistemo. Kontrolo implikas ordinare mezuro di kontrolita parametro, lia komparo kun la modelo e, en kazo di eroro, l'emiso di korektigo. Tale, kontrolo povas esar vidita kom suceso di agi pri signal-trakto : to retroiras al generala defino donita supere.


== Cienco-strukturo : elektronik-faki ==
Elektroniko esas disciplin-familio ecelinta per la tipo di trakta signalo, l'aplik-familio od ankore la hierarkiala levelo ke ocupas la studiala elemento en la totala sistemo.


=== Klasifiko segun la tipo di trakta signalo ===


==== Analogika elektroniko ====
La temo okupas trakto di analogika signali, to esas evolucioninta per kontinua faciono dum tempo e povinta prenar valori de spaco di kontinua valori nomas su « analogika elektroniko ». La maxim multa fizikala sistemi esas ulo nam fizikala grandesi evolucionas la plu ofte di kontinua faciono (exemple temperaturo).


==== Dijitala elektroniko ====
Opoze dijital-elektroniko interesas su ad trakto di signali do valor-spaco essd diskreta. Tale la quanteso di valori essd limitita. To esas kodexita da binara nombri. En la plu simpla kazo, dijitala  signalo povas prenar sole du valori : 1 e 0. 
Dijitala elektroniko uzesas la plu ofte en di sistemi konteninta mikraprocesoro o mikrokontrolo. Exemple, komputoro esas aparato konsistanta ek dijital-elektroniko en la plu granda parto.
Frequenco, expresa en Hertz (Hz) di dijitala cirkuito reprezentas la nombro di posibla chanjesi di valoro po sekundo.


==== Povo-elektroniko ====
Povo-elektroniko esas teknik-ensemblo qua interesas su ad l’energio kontenita en l’elektrika signali, kontre altra elektronika faki, qua interesas su precipue ad l'informo kontenita en ta signali. La povo-gamo traktita en povo-elektroniko varitas de kelka subparti di Watt til multi megawatt.
Povo-elektroniko uzas aparati qui permisas modifikar la formo di elektral energio, konvertanti e transdukti (maxim-multa-kaze turbini ed elektrala motori. Povo-elektroniko havas kom aplik-agro elektrotekniko domala ed industriala ube remplasas anciena elektromekanika solvi.