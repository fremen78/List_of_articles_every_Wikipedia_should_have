Electronics me electricity ke adhyan karaa jaae hae aur electricity se chale waal achij ke banaana, jaise ki computer. Ii circuit ke kaam me laae hae jiske hissa wires se jurraa rahe hae. Electronics, Bhautik vigyan (Physics) ke adhyan se aae hae aur aslii jindagi me electrical engineering se hoe hae.
Electronic system ke tiin hissa me karaa jaae sake hae:

Inputs - Electrical, nai to mechanical sensor, jon ki signal ke aslii dunia ( jaise ki garmii (temperature) aur dabao (pressure)) se lae ke electric current aur voltage me badle hae. Jaise ki, el television set me me broadcast signal antenna, nai to cable se aae hae.
Signal processing circuits - Electronic component jiske jorra gais hae, jon jaankari signals me hae, ke heraferi (manipulate) , interpret aur transform kare ke. Jaise ki, TV me brightness, rang aur awaaj ke kaam me laae ke input signal ke process karaa jaae hae.
Outputs - uu devices jon ki current aur voltage ke fir se uu ruup me kare hae jiske inssan parrhe sake hae. Jaise ki, TV me screen me dekhaae hae aur awaaj speaker se nikle hae.