Nijer esas la precipua fluvio di Westal Afrika. Ol naskas en Guinea, trairanta Mali, Nijer, Benin e Nigeria, ube formacas delto ante debushar an la gulfo di Guinea. Ol esas longa di 4184 kilometri, esanta la 13ma maxim longa fluvio del mondo e la 3ma maxim longa de Afrika, dop Nilo e Kongo. Lua baseno havas 2 262 000 kmÂ², esanta la 11ma maxim granda del mondo e la 4ma maxim granda de Afrika (dop Nilo, Kongo e la baseno del lago Chad).
Nijer transportas poka sedimenti, nam granda parto ek lua enfluanti fluas tra anciena rokoza suli, qui furnisas poka slamo. Quale Nilo ed altra fluvii, Nijer omnayare produktas inundadi, qui komencas en septembro e iras til mayo, kulminanta en novembro.