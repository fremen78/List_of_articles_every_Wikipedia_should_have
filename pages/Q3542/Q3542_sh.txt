Niger je najveća reka zapadne Afrike, i treća reka kontinenta posle Nila i Konga, sa dužinom od 4184 kilometra. 
Poreklo imena Niger je nepoznato. Pretpostavlja se da vodi poreklo od latinske reči za “crnac”, niger, ali nema dokaza za to, verovatnije je da su portugalski istraživači koristili sopstvenu reč, negro, kao što su radili na drugim mestima po svetu. Po jednoj hipotezi ime dolazi od tuareške fraze gher n gheren “reka nad rekama” (skraćeno na ngher). Države Niger i Nigerija su dobile ime po reci. Narodi koji žive oko Nigera imaju razna imena za njega, među kojima Dželiba na Manding jeziku, i Isa Ber “velika reka” na Songajskom. Rimljani su čuli za reku i zvali je Dasibari. Donji i srednji tok reke su takođe toznati i pod imenom Kuora, nepoznatog porekla. 
Površina basena Nigera je 1,900,000 kvadratnih kilometra, ia protok vode je 6000 m²/s. Niger izvire u blizini planine Loma, na granici Sijera Leone i Gvineje. Zatim teče u pravcu severoistoka kroz Mali, gde prolazi kroz gradove Bamako, Timbuktu i Goa. Zatim se okreće prema jugoistoku, prolazeći kroz zapadni deo Nigera i njegov glavni grad Niamej, i kroz Nigeriju gde se sve više okreće prema jugu gde se uliva preko velike delte u Gvinejski zaliv u blizini grada Port Harkurt. 
Tok Nigera se može podeliti na četri dela:

gornji Niger, pritoke su:
Tinkiso
Niandan
Milo
Sankarani
unutrašnja delta, pritoke su:
Bani
srednji Niger, pritoke su:
Goruol
Dargol
Sirba
Tapoa
Gorubi
Diamangu
Mekru
Alibori
Soti
donji Niger, pritoke su:
Sakoto
Kaduna
Benue