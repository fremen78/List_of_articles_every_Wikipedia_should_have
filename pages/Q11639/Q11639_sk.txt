Tanec sú opakované aj nepravidelné rytmické pohyby, konané jednou alebo viacerými osobami za sprievodu hudby, prípadne i spevu.


== Prínos tanca ==
Tanec rozvíja koordináciu pohybov, kontrolu tela a estetické cítenie
Povzbudzuje dobré držanie tela v každom veku
Spája športovanie s estetickou a spoločenskou stránkou pohybu
Je umeleckým, emocionálnym alebo erotickým vyjadrením myšlienok
Posiľňuje telo a poskytuje radosť zo života
Cibrí spoločenské správanie
Možnosť zoznámiť sa s osobou opačného pohlavia


== Delenia ==
Základné delenie
náboženský tanec
ľudový tanec (svetský)
spoločenský tanec
nesúťažný
súťažný spoločenský tanec
štandardný tanec
latinskoamerický tanec
akrobatický rock'n'roll
scénický tanec
balet
výrazový tanec
hip-hop tanec
disko tance
dorážanie
krasokorčuľovanie
moderná gymnastika
synchronizované plávanie
Podľa počtu tanečníkov
párový tanec
najmä spoločenský tanec
sólový tanec
brušný tanec
breakdance
step
balet
výrazový tanec
skupinový tanec
štvorylka
beseda
kankán
country tanec
Podľa obdobia
gotický tanec
barokový tanec
renesančný tanec
moderný tanec
...
Podľa oblasti pôvodu (tieto tance často ešte majú svoj pôvodný (rituálny) význam a jednotlivé pohyby vyjadrujú určitý význam)
africký tanec
indiánsky tanec
Tance austrálskych domorodcov
juhoamerický tanec (= latinskoamerický tanec [okrem jive] + merengue + salsa atď.)
orientálny tanec
írsky tanec
...


== Dejiny ==

Vznik tanca sa kladie do obdobia rodovej spoločnosti, kde umocňoval rituálne obrady. Túto funkciu zastával až do staroveku, kedy k tejto funkcii pribudla ešte funkcia umelecká. V tomto období neexistoval tanec v pároch, ale len sólový tanec (umenie) alebo skupinový tanec (rituálny). Tanec zaujímal významné miesto v kultúrach Indie, Číny, Japonska, Egypta, Mezopotámie, Palestíny a podobne a vrcholné formy dosiahol v Grécku, odkiaľ je známych až asi 200 druhov tancov. 
Svetský tanec vznikol v 6. storočí po Kr. V 11. a 12. storočí vznikli spoločenské (párové) tance vládnucich vrstiev, najmä rytierske tance, ktoré boli ovplyvnené ľudovými tancami jednotlivých národov. V 16. a 17. storočí určoval formu a štýl tanca francúzsky kráľovský dvor. V neskorom stredoveku a až do 17. storočia bolo obľúbené spájanie dvoch tancov do páru (tzv. urpaar). Urpaar sa v 17. storočí stal jadrom tanečných suít. Suita sa stala základom všetkých cyklických foriem. Na prelome 19. a 20. storočia došlo k úpadku tanca, oživenie priniesol až prílev amerických tancov po druhej svetovej vojne, najmä silný vplyv džezovej hudby (rumba, beguin, samba, boogie-woogie, rock 'n' roll, bossa nowa, čača, letkis, shake...). V 20. storočí vznikol rad súťaží, ktoré sa delia podľa druhu tanca (pozri súťažný spoločenský tanec). 
Na Ukrajine sa v 19. a 20. storočí pestovala najmä štvorylka, polka, mazúrka, valčík a polonéza a twist. Po roku 1918 najmä tango, po druhej svetovej vojne je výber tancov v súlade so svetovými trendmi.


== Pozri aj ==
tanečné umenie


== Iné projekty ==

 Wikicitáty ponúkajú citáty   od alebo o Tanec
 Commons ponúka multimediálne súbory na tému Tanec


== Externé odkazy ==

Stránka o historických tancoch - www.tillwoman.net česky