Tanec je pohybová společenská nebo sportovní aktivita, prováděná převážně za doprovodu hudby. Tanec může navodit lepší náladu, a také je vyjádřením pocitů tanečníka nebo choreografa, který choreografii (tzn. to, co tanečník tančí) vymyslel. Tanec tedy může být považován za druh umění. Umělecký tanec bývá označován slovem balet nebo také scénický tanec a pod.
Pro každého tanec znamená něco jiného, především je to svoboda (projev, díky kterému máme možnost vyjádřit naše pocity a myšlenky), očista duše, koníček (zábava), inspirace, odreagování, umění, uvolnění, práce, atd…


== Historie tance ==
Vznik tance je kladen do období rodové společnosti, kde umocňoval rituální obřady. Tuto funkci zastával až do starověku, kdy k této funkci přibyla ještě funkce umělecká. V této době neexistoval tanec v páru, ale pouze individuální tanec – umění, nebo tanec skupinový – rituální.
Vznik párového tance se klade do středověku, když se ve 12.–14. století začaly z lidových tanců vydělovat tance dvorské, stylizující milostnou hru. Klasický tanec pak vzniknul na dvoře francouzského krále Ludvíka XIV., jeho forma se však ustálila až v 19. století.
Ve 20. století vznikla řada soutěží, které se dělí podle druhu tance. Se systémem soutěží vznikl i systém hodnocení pro různé tance, toto hodnocení je založeno na kombinaci subjektivních dojmů (radost z tance, výraz v obličeji, přirozenost, atd.) a na objektivních skutečnostech, jako je obtížnost taneční sestavy a její provedení (zvláště u akrobatických vystoupení tance se hodnotí poměr mezi záměrem a provedením).


== Taneční kurzy ==
„Taneční“ čili kurzy společenského tance a chování pro mládež ve věku 14–19 let se staly ve střední Evropě (Česko, Slovensko, Rakousko, Německo) společenskou tradicí. Obvykle se skládají z 13 večerů, které trvají 3 hodiny, tří „prodloužených“ po 4 hodinách a závěrečného plesu, „věnečku“, který trvá 5 hodin.


== Taneční styly a rytmy ==

Tance společenské (Ballroom dancing), se dělí na dvě skupiny. Toto rozdělení je běžné i na tanečních soutěžích:

standardní
waltz
tango
valčík
slowfox
quickstep
latinskoamerické
samba
cha-cha
rumba
paso doble
jive

Různé, které by se daly zařadit mezi společenské (učí se v tanečních, případně v nějakých rozšiřujících kurzech apod.)

foxtrot
polka
flamenco
salsa
mambo
argentinské tango
two-step
mazurka
čardáš
blues
merengue
charleston

Sólo (nepárové tance)

disco dance
břišní tanec
breakdance
tecktonik
step
balet
výrazový tanec
moderna
pogo
hiphop
headbanging
Skupinové

disco dance
čtverylka
česká beseda
moravská beseda
kankán
country tance
formační tanec
Dalším možným dělením tanců je jejich dělení podle doby vzniku:

Gotické
Barokní
Renesanční
Moderní
Zajímavou skupinou tanců je:

Lidový tanec
Scénický tanec
Balfolk

Existuje i etnické dělení tanců - tyto tance často ještě mají svůj původní (rituální) význam a jednotlivé pohyby vyjadřují určitý význam:

Africké tance
Indiánské tance
Tance australských domorodců
Orientální tance
Irské tance
Bretonské tance
Chorvatské tance - Moreška
Nový taneční styl:

Er Style
Moderní taneční styl:

Jumpstyle
Velmi zvláštní formou tance je sportovní disciplína zvaná akrobatický rokenrol. Dále také sport zvaný krasobruslení, který již vlastně sám o sobě tancem není, ale přebírá mnoho prvků z klasických tanečních systémů. Podobně jsou na tom i další (některé z nich čistě ženské) sporty jako je např. moderní gymnastika, sportovní aerobic či synchronizované plavání (tzv. akvabely).


== Odkazy ==


=== Reference ===


=== Související články ===
Sportovní tanec
Společenský tanec
Taneční centrum Praha - konzervatoř
Taneční notace


=== Externí odkazy ===
 Obrázky, zvuky či videa k tématu tanec na Wikimedia Commons 
 Téma Tanec ve Wikicitátech
 Slovníkové heslo tanec ve Wikislovníku
Kompletní český překlad Orchesographie Archivováno 24. 4. 2010 na Wayback Machine.: nejvýznamnějšího a nejzábavnějšího renesančního tanečního traktátu
Stránka o historických tancích - www.tillwoman.net
 Historie tance [online]. tanecnimagazin.cz, 2009-02-09 [cit. 2021-05-14]. Dostupné online. (anglicky)