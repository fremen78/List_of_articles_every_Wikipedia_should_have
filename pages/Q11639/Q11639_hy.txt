Երևան Պարկ զվարճանքի զբոսայգին առաջին ատրակցիոնների թեմատիկ զբոսայգին է Հայաստանի մայրաքաղաք Երևանում և ընդգրկում է ատրակցիոններ և զվարճանքի այլ տեսակներ մի տարածքում։ Այն նախատեսված է մարդկանց լայն շրջանակի զվարճանքի համար իր մանկական, ընտանեկան և էքստրեմալ ատրակցիոններով։ Երևան Պարկը թեմատիկ է, քանի որ ատրակցիոնները, շրջապատող դեկորացիաները և սպասարկող անձնակազմը ոճավորված են Էմորիա կախարդական թագավորության  թեմայի շուրջ։


== Պատմություն ==
2017 թվականին գործարար Գարեգին Նուշիկյանը առաջ քաշեց Երևանում նորագույն զվարճանքների զբոսայգի, առաջին թեմատիկ այգին Հայաստանում կառուցելու գաղափարը։  

Կառուցումը տևել է երեք տարի, և այգին բացվել է 2021 թվականի մայիսի 15-ին։


== Այգու հերոսները ==
Անա – Անան Էմորիայի արքայադուստրն է, ով զվարթ է, բարի և սրամիտ։ Անան շատ է սիրում զբոսնել ամբողջ Էմորիայով՝ անցկացնելով  ժամանակը իր թագավորության բնակիչների՝ հատկապես երեխաների հետ։ Արքայադուստրը դեռ մանկուց սիրել է խաղալ ակտիվ խաղեր։ Նա, լինելով շատ նուրբ և փխրուն էակ, թագավորության համար դժվար պահերին լցվում է քաջությամբ և խիզախությամբ։ Անան միշտ հոգատար և հավատարիմ է իր ընկեր Յանի նկատմամբ։
Յան – Յանը Էմորիայի քաղաքացի է, ով նաև Անայի մանկության ընկերն է։ Նա շատ խիզախ է, արկածախնդիր, բարի և խելացի։ Շատ ճարպիկ է, սիրում է ծառեր մագլցել և միշտ առաջ է գալիս նոր գաղափարներով՝ խաղերը ավելի հետաքրքիր դարձնելու համար։ Նրա երազանքն է ստեղծել մի վայր, որը Էմորիայի ժողովրդին կտա մեծ երջանկություն և միասնականություն։ Յանը գաղտնի սիրում է Անային, և նրա առաքելությունն է ամեն գնով պաշտպանել Անային և Էմորիան։
Զոր – Զորը խիզախության պահապանն է, ով անվախ է, հզոր և սիրում է բարդ խաղեր։ Նա սովորեցնում է երեխաներին՝ ինչպես հաղթահարել իրենց վախերը և նոր բացահայտումներ անել։ Ըստ առասպելի, Զորը եկել է Էմորիայի բարձր լեռներից, և այդ պատճառով նա ստեղծված է բյուրեղներից։ Մեկ այլ առասպելում էլ ասվում է, որ իր բյուրեղները ուտելի շաքար աքլոր են։ Յանը միշտ փորձել է պարզել Զորի ծագումը՝ բազմիցս կծելով նրա ձեռքը։ Սակայն, այս ամենը մնում է առեղծված մինչ օրս։
Պինչու – Պինչուն հետաքրքրասիրության պահապանն է, ով հարցականի տակ է դնում ամեն ինչ։ Նրա սիրելի զբաղմունքը բարդ գլուխկոտրուկներ լուծելը և նոր բաներ սովորելն է։ Նա սովորեցնում է երեխաներին ուշադրություն դարձնել մանրուքներին և ուսումնասիրել իրենց շրջապատող աշխարհը։ Դուք հաճախ կարող եք լսել նրա կարգախոսը․ «Աշխարհը անծայրածիր է և միշտ շատ բան կա բացահայտելու և սովորելու»։ Թեև նա շատ խելացի և տեղեկացված անձնավորություն է, Պինչուն երբեք գոռոզ չէ և ժամանակ է տրամադրում մյուսներին համբերատարությամբ բացատրելու իրերը։
Նունջ –Նունջը հանդարտության պահապանն է, ով շատ քաղցր է, հոգատար և իմաստուն։ Նա մարշմելլոյի նման փափուկ է և փխրուն։ Նունջը սովորեցնում է երեխաներին  ցանկացած իրավիճակում խուճապի չմատնվել և որոշում կայացնելուց առաջ երկար մտածել բոլոր տարբերակների մասին։ Երեխաները սիրում են զրուցել նրա հետ, քանի որ նա հիանալի ունկնդիր է, և միշտ ուղղորդում է նրանց գտնել իրենց համար լավագույն լուծումը։ Նունջը սիրում է վայելել մայրամուտը և բնության գրկում կազմակերպել պիկնիկներ։
Լույս – Լույսը ուրախության պահապանն է։ Նա շատ զվարթ է, ակտիվ, ցատկում է շատ և ծիծաղում։ Լույսը սիրում է կազմակերպել աշխույժ խաղեր և պատմել զվարճալի պատմություններ՝ յուրաքանչյուրի տրամադրությունը էլ ավելի բարձրացնելու համար։ Լույսը կարծես արևի շող լինի և անհնար է տխրել, երբ լսում ես նրա վարակիչ ծիծաղը։ Նրա ամենասիրելի զբաղմունքներից մեկը երեխաների ծիծաղը հավաքելն է իր փոքրիկ սրվակի մեջ, ինչն էլ դրական լիցքեր է հաղորդում նրան։ Նա կարծում է՝ ցանկացած լավ կամ վատ բան, ի վերջո, դրական արդյունքի է հասնելու։


== Ատրակցիոններ ==
Սամբա աշտարակ – 12,3մ պտտվող աշտարակ
Երևան անիվ – Պտտվող անիվ
Ազատ անկում – ազատ անկման աշտարակ
Նունջի պտույտ – 360 աստիճան պտտվող ատրակցիոն
Բումերանգ – ընտանեկան քոսթեր
Յան քոսթեր – ընտանեկան քոսթեր
Զորի քոսթեր – ընտանեկան քոսթեր
Ուրախ քոսթեր – պտտվող քոսթեր
Թռչող հեծանիվներ – Ինտերակտիվ ոտնակներով ատրակցիոն
Պտտվող օդանավ – պտտվող ինքնաթիռ
Կոնտիկի – պտտվող նավ
Ջամբո հելիքս – պտտվող գոնդոլաներ
Ռաշ էնդ քրաշ- ավտոդրոմ
Թռչող ծաղիկներ – պտտվող գոնդոլաներ
Երաժշտական էքսպրես – պտտվող մեքենաներ
Անա կարուսել – պտտվող կարուսել
Էնգրի փլեյնս – պտտվող մանկական ատրակցիոն
Ցատկող բզեզներ – ցատկող մանկական ատրակցիոն
Էուրեկա – ինտերակտիվ մանկական ատրակցիոն
Կենդանիների ուղի – կենդանիներով պտտվող ուղի
Վինդ սթարզ – ինտերակտիվ գլայդերներ
Սանտա Մարիա/էմոջինարիում – ճոճվող նավ
Լույսի շղթաներ – թռչող աթոռներ
Խաղահրապարակ
Բուսթեր- պտտվող էսքտրեմալ ատրակցիոն
Մավրիք- պտտվող էսքտրեմալ ատրակցիոն
Ռոտո տեխնո- պտտվող էսքտրեմալ ատրակցիոն
Պինչուի ավտոդրոմ- էքստրեմալ


== Պատկերասրահ ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Ծանոթագրություններ ==


== Արտաքին հղումներ ==
Երևան Պարկ
https://www.youtube.com/watch?v=KG2c6uNWIW0 - YEREVAN PARK-ը կազմակերպել էր անակնկալ օր մեր հերոսների հարազատների համար