Tarian merupakan pergerakan anggota badan mengikut rentak muzik. Tarian boleh dilakukan secara bersendirian, berpasangan atau berkumpulan. Penyanyi juga sering mengiringi sesuatu persembahan tarian. Tarian ialah bentuk seni persembahan yang terdiri daripada urutan pergerakan, baik secara improvisasi atau dipilih dengan sengaja. Pergerakan ini mempunyai nilai estetik dan sering simbolik. Tarian dapat dikategorikan dan digambarkan oleh koreografinya, oleh repertoar pergerakannya, atau mengikut tempoh sejarah atau tempat asalnya. 


== Unsur dalam tarian ==


=== Muzik ===
Tarian secara amnya, meskipun tidak secara eksklusif, dilakukan dengan iringan muzik dan boleh atau tidak, dipersembahkan semasa dengan muzik tersebut. Sesetengah tarian (seperti tarian ketuk) mungkin menyediakan iringan yang boleh didengar sendiri sebagai gantian (atau sebagai tambahan kepada) muzik. Banyak bentuk awal muzik dan tarian dicipta bagi satu sama lain dan sering dipersembahkan bersama-sama. Contoh terkenal gandingan tarian/muzik tradisional termasuk jig, waltz, tango, disko dan salsa. Beberapa genre muzik mempunyai bentuk tarian selari seperti muzk dan tarian barok; jenis tarian dan muzik lain mungkin berkongsi tatanama tetapi dibangunkan secara berasingan, seperti muzik klasik dan balet klasik. Koreografi dan muzik berjalan seiring kerana ia saling melengkapi untuk mengekspresikan cerita yang disampaikan oleh koreografer dan atau penari.


=== Irama ===
Irama (atau ritma serta rentak) dan tarian berkait rapat sesama satu lain sepanjang sejarah dan amalan. Penari Amerika Ted Shawn menulis; "Konsepsi irama yang mendasari semua kajian tarian adalah sesuatu yang boleh kita bincangkan selama-lamanya, dan masih belum selesai." Irama muzik memerlukan dua elemen utama; pertama, nadi yang berulang-ulang yang menetapkan tempo dan yang kedua, corak aksen dan rehat yang mewujudkan watak meter atau corak irama asas. Nadi asas adalah kira-kira sama dalam tempoh dengan langkah atau gerak isyarat mudah.


== Kesihatan dan kecergasan ==

Tarian boleh dilihat sebagai aktiviti fizikal serta alternatif kepada senaman lazim, dan menarik minat sesetengah orang yang biasanya tidak aktif. Tarian dalam bidang kesihatan telah menjadi faktor penting dalam pencegahan, rawatan dan pengurusan dalam beberapa keadaan kesihatan, dan memberi manfaat kepada kesihatan fizikal dan mental serta memberi ruangan komunikasi sosial. Tambahan pula, sejumlah besar maklumat kerajaan, kesihatan dan pendidikan tersedia yang memuji faedah tarian untuk kesihatan.


== Isu keselamatan ==
Walau bagaimanapun, tarian juga ada risiko kecederaan. Seperti para atlet, para Penari memerlukan latihan berjam-jam yang boleh memberi tekanan pada badan. Akibatnya, kecederaan sukan, kecederaan ketegangan berulang. Di samping itu, para penari juga cenderung terhadap persekitaran buruk serta kekurangan latihan, dan penjagaan mesti diambil supaya pelajar tidak ditekan secara tidak wajar. Kecederaan paling biasa bagi penari balet sebagai contoh, ialah sindrom patah pinggul dan kecederaan kaki atau buku lali. Kecederaan kaki dan buku lali terdedah kepada pelbagai jenis kecederaan, termasuk patah tulang akibat tekanan, kecederaan tendon, terseliuh dan regangan, termasuk pemakaian kasut yang berisiko. Aturan RICE (Rehat, Ais, Mampatan, Penaikan) biasanya diamalkan sebagai terapi pertolongan cemas dalam kebanyakan kecederaan tarian sebelum ambulans tiba, atau apa-apa kes kecederaan ringan ketika menari.


== Contoh tarian ==
Tarian zapin
Tarian Sumazau
Tarian lilin
Tarian Ngajat
Tarian Melayu


== Rujukan ==