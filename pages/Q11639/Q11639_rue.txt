Володимир Танчинець (*31. октобер 1956, Широкый Луг Тячовского района Закарпатской области  — †23. марца 2016 — русинскый писатель.


== Биография ==
Походив з учительской родины. Отець му учив историю, а мати — математику. В родном селѣ выходив основну школу, а середню освѣту достав у Тячовѣ. По двох роках шоровой военчины в совѣтском войску працовав на розличных роботах, пак од року 1978 одышов служити до милиции. Добыв освѣту на Высшой школѣ милиции и достав диплому шпециалисты высшой квалификации. В року 1995 закончив роботу в милиции яко майор и одышов до пензии.


== Творба ==
В року 2002 выдав свою перву поетичну збѣрку под назвов Тямте нас!. Дебютна Танчинцьова книжочка выволала бурну реакцию в домашной и заграничной пресѣ (Мукачово, Ужгород, Будапешт), кулминация пришла з Пряшова, де на критику од академика Миколы Мушинкы аргументовано реаговав доцент, кандидат наук Мирон Сисак, же «в конфрон­тации з поетом академикы не мають шансу: выстрадане слово поета не переважать тоны купленых публикаций!»
Танчинець по собѣ зохабив лем двѣ збѣркы. Спомянуту Тямте нас! (2002) и Русине, віруй! (2010). Як пише его выдаватель, думав и на третю, котра мала быти збѣрков поезии и куртой прозы, но тяжка хворота не дала му книжку докончити.

Публикации

Танчинець, Володимир (2002) (по русинскы). Тямте нас!: стихы. "Брости". Ужгород: Видавництво В.Падяка. pp. 42. ISBN 966-7838-37-4. 
Танчинець, Володимир (2010) (по русинскы). Русине, віруй!: стихы, переклады, повіданя. "Брости". Ужгород: Видавництво В.Падяка. pp. 62. ISBN 978-966-387-040-3. 


== Жерела и одказы ==
Петро Медвідь (5.4.2016). Умер Володимир Танчинець – русиньскый поет (по русинскы). ЛЕМ.FM. https://www.lem.fm/umer-volodimir-tanchinets-rusinskyiy-poet/. [перевірено 2021-10-22]. 
Валерій Падяк (22.09.2010). Душа поета – то народна правда (по русинскы). Русинська родина, Закарпатське обласне громадське об’єднання. Архівна копія з оріґінала зроблена Jan 15 2011. https://web.archive.org/web/20110115023026/http://www.rusyn.com.ua/?rl=news2&arch=0&num=2. [перевірено 2021-10-22]. 
Валерій Падяк (05.04.2016). Перестало битися сердце поета Володимира Танчинця. Голос Карпат. https://goloskarpat.info/culture/57036e2135dd8/. [перевірено 2021-10-22]. укр.
Володимир Танчинець. Книгы автора в каталогу Національної бібліотеки України ім. В. І. Вернадського. НБУВ. http://www.irbis-nbuv.gov.ua/cgi-bin/irbis_nbuv/cgiirbis_64.exe?Z21ID=&I21DBN=EC&P21DBN=EC&S21STN=1&S21REF=10&S21FMT=fullwebr&C21COM=S&S21CNR=20&S21P01=0&S21P02=0&S21P03=A=&S21COLORTERMS=1&S21STR=%D0%A2%D0%B0%D0%BD%D1%87%D0%B8%D0%BD%D0%B5%D1%86%D1%8C%20%D0%92$. [перевірено 2021-10-22]. укр.


== Референции ==