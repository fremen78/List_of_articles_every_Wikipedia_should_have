En truet dyreart er en art som av ulike grunner står i fare for å bli utryddet (står i fare for å dø ut). Trusselbildet kan variere, både mellom artene og innad i en art, herunder også både internasjonalt og nasjonalt. Verdens naturvernunion (IUCN) har derfor utarbeidet ei internasjonal rødliste for bedre å kunne ivareta internasjonale og nasjonale spørsmål om trua arter. Den internasjonale rødlista ivaretas av Species Survival Commission (SSC), mens nasjonale rødlister ivaretas av et lokalt oppnevnt organ.
Mange land har lover som gir spesiell beskyttelse til disse dyreartene (lover som for eksempel kan forby handel og jakt, eller forby utvikling (f.eks. kultivering) av dyreartenes naturlige habitat og lignende), for å unngå at de blir totalt utryddet. Bare noen få av de mange truede dyreartene kommer på listen og blir gitt beskyttelse ved loven. Mange flere dyrearter blir utryddet, eller vil potensielt bli utryddet, uten å få offentlig oppmerksomhet.
At en dyreart havner på en liste over truede dyrearter kan også være en ulempe, siden det gjør dyrearten mer verdifull og ønsket blant samlere og krypskyttere.


== Se også ==
CITES
Norsk rødliste for arter
IUCN
IUCNs rødliste
Fredning (planter)
Fredning (dyr)


== Referanser ==


== Eksterne lenker ==
Miljøstatus i Norge: Truede arter
Miljøstatus i Norge: Truede arter på kart
WWF-Norge: Truede arter
BBC-artikkel