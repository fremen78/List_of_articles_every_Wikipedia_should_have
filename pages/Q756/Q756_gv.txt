Ta lus ny bioag 'sy reeriaght Plantae (ny Metaphyta).  Ta lossreeyn goaill stiagh organeyn bioag mie er enney, myr biljyn, faiyr, biljyn feeyney, rennee, keynnee as algey glass, chammah's y possan marroo Nematophyta, foddee.  T'ad credjal dy vel mys 350 000 dooie lossreeyn ayn ec y traa t'ayn, as enney er 287 655 jeu ayns 2004.  Lossreeyn glassey, t'ad feddyn bree jeh soilshey ny greiney son y chooid smoo liorish co-haaghey sollysh.


== Ennym ==

Ren Aristotle rheynn organeyn bio ayns lossreeyn (adsyn nagh vel gleashaghey) as beiyn (adsyn ta gleashaghey, son y chooid smoo).  Ayns corys Linnaeus, haink adsyn y ve ny reeriaghtyn Vegetabilia (Plantae ny Metaphyta nish) as Animalia (ny Metazoa).  Ta feanish ain nish dy row ymmodee possanyn ayns Plantae nagh lhisagh ve ayn; cha nel mooinjerys eddyr oc as ny lossreeyn elley.  Myr shen, t'ad er scughey ny fungyssyn as shiartanse dy algaghyn dys reeriaghtyn elley.  Ny yei shen, ta sleih cur ad marish ny lossreeyn ny keayrtyn, ayns ymmyd cadjin ny oaylleeagh.
Traa t'ad cur Planta ny lossreeyn er possan er lheh, foddee eh Ã§heet er tree eieyn.  Veih sloo dys smoo, shoh adsyn:

Lossreeyn thallooin, ny Embryophyta ny Metaphyta. T'adsyn ny lossreeyn rere'n eie smoo cadjin, as lossreeyn mie er enney ayns y phossan shoh.
Lossreeyn glassey - ny Viridiplantae, Viridiphyta  ny Chlorobionta.  Ta'n phossan shoh goaill stiagh ny lossreeyn thallooin, chammah's ny Chlorophyta (algey glass) as Charophyta . Ta'n art shoh bentyn rish y chlade shoh son y chooid smoo.
Ta Archaeplastida - ny Plantae sensu lato, Plastida, ny Primoplantae - goaill stiagh ny lossreeyn heose, chammah's Rhodophyta (algey jiarg) as Glaucophyta.  Ta'n clade shoh goaill stiagh faggys dagh ooilley eukaryote as chloroplastyn oc.
Ny keayrtyn, t'ad cur lus er bioagyn elley ta co-haaghey sollysh, agh cha nel adsyn nyn veer phossan, as cha nel mooinjerys faggys eddyr oc as feer lossreeyn.


== Imraaghyn ==