Yura icha Mallki (latin simipi: Planta - (regnum) Plantae, grigu simipi: Φυτόν - Φυτά) nisqaqa llapan imapas allpamanta wiñaq kawsaqmi, inti wayllay nisqata ruraq. Yuraqa saphiyuq, chillkiyuq, raphiyuqmi. Chillkip ñawch'inpitaq icha raphip lluk'inkunapiqa yurap mukmunkunam.


== Ima hinam kawsanku ==
Kay hinataq yurakunaqa wiñankum: Mallkikunaqa sach'akunapas lliwmanta aswan hatunmi. Qurakunataq aswan pisim. Wiñayninkamaqa kay hinam kamanchik:

Huklla wata qura: q'irunnaq yura, huklla wata kawsaq
Sinchi qura: allpa ukhullapi q'iruyuq yura, aswan wata kawsaq
Thansa: Q'irusapa, ichaqa uchuylla yura, mana ch'ulla kurkuyuq, achka k'allma hinayuq
Sach'a: Q'irusapa, hatun yura, ch'ulla kurkuyuq, k'allmakunayuq
Tukuy yurakunaqa q'umir raphinkunapi intip achkiyninpi misk'ita ruranku. Kawsanapaqqa intip achkiyninta, wanuta, yakutapas mat'ipayanku. Saphinkunawan yakuta wanutapas ch'unqamunku.
Tuktuyuq, murukunata ruraq yurakunataqa muruyuq icha tuktuyuq ninchik. Hukkunataq, tuktunnaq yurakunaqa, pisillam (ahinataq laqu icha qucha yuyu).
Yurakunap kawsaykuqninkunap pirqankunaqa silulusayuqmi.


== Inti wayllay ==
Yurakunap raphinpi kawsaykuqkunapiqa kawsaykuq inti wayllaq (kloroplastu) nisqakunam. Chay raphi q'umirniyuq (klorophila nisqayuq) inti wayllaqkunawan, inti wayllay nisqata ruraspa yaku iñuwakunata ch'iqtaspa muksichaqtam kachaykunku. Chimlasayta wayra pachamanta hurquykuspa uwas misk'itam ruraykunku. Yurap rurasqan muksichaqtam ñuqanchik runakunataq kawsananchikpaq mat'ipayanchik. Mana yurakuna kaptin, manam wayra pachapi muksichaq kanmanchu. Chayraykum ancha-anchatam kawsaq pachapi yurakunatam, sach'a-sach'akunatam mat'ipayanchik. Tukuy uywakuna, runakunapas muksichaq wapsita hurquykuspa chimlasayta qarquykuspa samanku, hinallataqmi yurakunapas mana inti wayllachkaspan.


== Yurakunap mitan kamay raki huñukuna ==

Paqu laqukuna (Phaeophyta) (manam kaqlla ayllu huñupichu)
Puka laqukuna (Rhodophyta)
Q'umir yurakuna (Chlorophyta)
Q'umir laqukuna (Chlorophyceae)
Rumi millmakuna (Bryophyta)
Tuktunnaq sirk'ayuqkuna (Pteridophyta)
Raki-rakikuna (Pteridopsida)
Muqu-muqukuna (Equisetophyta)
Hiki p'anqa yurakuna (Lycopodiophyta)
Psilotopsida
Muruyuqkuna (Spermatophyta)
Llat'an muruyuqkuna (Gymnospermae)
Akwayuqkuna (Coniferae)
Sikas yurakuna (Cycadophyta)
Yinku yurakuna (Ginkgophyta)
Qatasqa muruyuqkuna (Angiospermae)
Iskay phutuy raphiyuqkuna (Dicotyledoneae)
Ch'ulla khata sisayuqkuna (Magnoliopsida)
Kimsa khata sisayuqkuna (Rosopsida)
Ch'ulla phutuy raphiyuqkuna (Monocotyledoneae / Liliopsida)


== Mikhuna chakra yurakuna ==
Chakranchikkunapi miraspa tarpusqa sach'akunataqa mallkikunam ninchik.
Lliwmanta aswan tarpusqanchik chakra yurakunaqa sarawan papam.
Kaypi huk chakra yurakunam:

Sara
Papa
Uqa
Uchu
Añu
Achira
Kinwa (kiwna)
Qañiwa
Lakawiti
Achuqcha


== Hampina chakra yurakuna ==
Macha-macha
Supay arqhu
Qhamatu
Ch'apu-ch'apu
Warwasku


== Q'apachanakuna ==
Payqu
Ruqutu
Wakatay
Achiwiti
Chikchipa
Muña


== Mallkikuna ==
Paqay
Tintin
Kachan
Luqma (ruqma)
Achupalla
Usuma
Tunas
Sawku
Awaymantu


== Hampina qurakuna ==
Achanqaray
Allqu kichka
Maych'a
Muña
Asnaq qura
Q'itu-q'itu
Pinku-pinku
Pilli-pilli
P'uru-p'uru
P'irka icha Sillkiwa (Bidens siegesbeckia)
Kisa
Raki-raki
Sullu-sullu
Qhamatu
Tara
Sutuma
Yawar ch'unqa qura
Panti


== Sumaq t'ikakuna ==
Qantu
Ñukch'u
Chinchirkuma
Sawsi
Pisunay


== Rikchakuna ==