De Pflanzna (Plantae) san innahoib vo da Domän vo de Eukaryota (Lebewesn mid Zejkean) a oagnas Reich. Es gibt af da Eadn zwischn 320.000 und 500.000 Oartn vo Pflanzna, vo dena ummara a Fimftl vom Aussterm bedroht san.
As Teigebiet vo da Biologie, des wo se wissnschoftli mid da Eaforschung vo de Pflanzna befosst, is de Botanik.
De Pflanzna hom friaha nem de Viecha und de Mineralien ois oans vo de drei Natuareiche gojtn. Do hom aa no de Bakterien und de Schwammal zu de Pflanzna zejt. Heit wean de Pflanzna vaschiedn definiat: monchmoi wean de Greaoign mideihbezong, monchmoi wean drunta nua no de Landpflanzna (Embryophyta) vastondn.


== Nutzn fian Menschn ==
Pflanzna zum Essn
Beispuisweis Droad, Gugaruz, Paradeisa, Salodpflanzna und Eadäpfe.

Pflanzna ois Sauerstofflieferant
Pflanzna ois Energielieferant
Beispuisweis duach Vabrenna vo Hoiz und Koihn, owa aa ois Treibstoff wia Biodiesl.

Pflanzna ois Weakstoff
Beispuisweis Hoiz und Baamwoi

Pflanzna ois Genussmittl
Beispuisweis Kafää, Gaugau, Schmei, Hanf und Oikohoi.

Pflanzna ois Heimiddl
Heipflanzna und Kraita.

Zierpflanzna
Beispuisweis Bleamen wia Orchideen, Rosn und Tuipm.


== Literatua ==
 Eduard Strasburger (Begr.), Peter Sitte, Elmar Weiler, Joachim W. Kadereit, Andreas Bresinsky, Christian Körner: Lehrbuch der Botanik für Hochschulen. 35. Auflage. Spektrum Akademischer Verlag, Heidelberg 2002, ISBN 3-8274-1010-X.
 Peter Raven, Ray F. Evert, Susan Eichhorn: Biologie der Pflanzen. de Gruyter, 2006, ISBN 3-11-018531-8.


== Beleg ==


== Im Netz ==

Uni Hamburg: Botanik online
Uni Ulm: Morphologie, Anatomie und Systematik der Höheren Pflanzen