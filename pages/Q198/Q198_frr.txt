En Kriich as en stridj tesken stooten, diar mä gewalt ütjdraanj woort. Hoker ham bi en kriich bedialagt, wal det auermäächt fu. Bi en kriich kem ei bluas minsken tu duas, flooksis wurd uk a leewentsgrünjlaagen faan en lun tunant maaget. 
En kriich koon uk banen uun en stoot föör ham gung, wan diar grater sköölen faan minsken jinenööder stun, det as do en bürgerkriich. Flooksis gongt at diaram, dat ään dial ham faan di stoot liase wal. 
At UN-Charta hää kriich ferbeeden, am intresen faan ian lun jin en ööder trochtusaaten. Bluas wan a UN-Seekerhaidsriad tustemet, mut mä gewalt jin en lun föörgingen wurd. An arke lun mut ham mä gewalt jin ööder lunen weere, wan hat uungreben woort.
So loong a minsken seenk kön, hää't 14.400 kriiger jewen mä amanbi 3,5 miljaarden duaden.
Wan en minsk en öödern duad skot, as det en ferbreegen. Uun en kriich as det rochtelk nian ferbreegen, auer diar nian persöönelk grünjer feroontwurdelk san. 
Wan en lun uun en kriich tjocht, do hää hat diar en grünj för, an en kriichsrocht, diar det lun efter banen ufseekert. Näämen uun det lun mut ham do jin di kriich stel.


== Luke uk diar ==