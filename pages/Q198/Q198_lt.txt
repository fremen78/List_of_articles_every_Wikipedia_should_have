Karas – konfliktas tarp valstybių, tautų ir kt. etninių, politinių ar socialinių grupių, kuriame organizuotai naudojami ginklai ir fizinė jėga. Kariaujančios pusės paprastai užima tam tikrą teritoriją, kurią gali laimėti ar prarasti, be to, kiekviena pusė turi lyderį arba vadovaujančią organizaciją, kuri gali pasiduoti arba žlugti, taip užbaigiant karą. Karas dažniausiai susideda iš karinių kampanijų serijos, kuriose kovojama dėl suvereniteto, teritorijos, išteklių, religijos, ideologijos ar kitų prieštaravimų. Iki Antrojo pasaulinio karo pabaigos kariaujančios šalys paprastai karą priešininkui paskelbdavo oficialiai.
Karas paprastai baigiasi taika, kuri reiškia karo nebuvimą arba prieštaravimų pašalinimą.


== Didžiausi karai (pagal žūtis) ==
Karai beveik visada pareikalauja daugelio žmonių gyvybių. XX a. karuose ir konfliktuose žuvo apie 130–142 milijonai žmonių, iš kurių 51 milijonas žuvo po Antrojo pasaulinio karo pabaigos.

60 000 000–72 000 000 – Antrasis pasaulinis karas (1939–1945)
36 000 000 – An Lušanio maištas (Kinija, 755–763)
30 000 000–60 000 000 – Mongolų imperijos karai (XIII a.)
25 000 000 – Čingų dinastijos kovos su Mingų dinastija (1616–1662)
20 000 000 – Pirmasis pasaulinis karas (1914–1918)
20 000 000 – Taipingų sukilimas (1850–1864)
20 000 000 – Antrasis Kinijos-Japonijos karas (1937–1945)


== Dabar vykstantys karai ir ginkluoti konfliktai ==
Šiame sąraše pateikti pagrindiniai dabar vykstantys konfliktai pagal aukų skaičių einamaisiais metais.


=== Didelio masto karai (10 000 ar daugiau aukų pastaraisiais metais) ===
Šeši žemiau pateikti kariniai konfliktai pareikalavo bent 10 000 mirčių dėl karinių veiksmų tarp nustatytų grupių einamaisiais arba praėjusiais kalendoriniais metais. 


=== Vidutinio masto karai (1000–9999 mirčių pastaraisiais metais) ===
17 žemiau pateiktų karinių konfliktų pareikalavo tarp 1000 ir 10000 tiesioginių smurtinių mirčių einamaisiais ar praėjusiais kalendoriniais metais. Konfliktai, nusinešę mažiausiai 1000 mirčių per vienerius kalendorinius metus, Upsalos konfliktų duomenų programos jau laikomi karais. 


=== Nedidelio masto kariniai konfliktai (100–999 mirčių pastaraisiais metais) ===
19 žemiau pateiktų karinių konfliktų pareikalavo tarp 100 ir 1000 tiesioginių smurtinių mirčių einamaisiais ar praėjusiais kalendoriniais metais.


=== Susirėmimai (mažiau nei 100 mirčių pastaraisiais metais) ===
Dar 21 konflikto metu dėl karinių veiksmų žuvo ne daugiau nei 100 žmonių einamaisiais ar praėjusiais kalendoriniais metais.


== Karų klasifikacija ==
Karai pagal tikslus skirstomi į du tipus – gynybos ir puolimo. Karas gali vykti tiek tarp valstybių, tiek vienos valstybės viduje (toks karas vadinamas pilietiniu karu).
Tarptautinis karas gali būti:

lokalinis – kai kariauja geografiškai viena greta kitos esančios valstybės;
tarpregioninis (tarpžemyninis) – kai kariauja valstybės iš skirtingų žemynų ar regionų;
pasaulinis – kai kariauja valstybės iš skirtingų regionų, išsibarsčiusių po visą pasaulį.
Karai gali būti:

simetriški – abi pusės kovoja vienodomis priemonėmis;
asimetriški – kai vienos pusės galimybės smarkiai skiriasi nuo kitos. Pavyzdžiui, visiškai skirtingas ginkluotės lygis, dėl ko silpnoji pusė praktiškai neturi jokių galimybių laimėti kovodama tokiomis pačiomis priemonėmis. Tokiu atveju pralaiminti pusė imasi kitokio kovos priemonių – pvz., propagandinio karo, partizaninio karo ir pan.


== Pastabos ==


== Šaltiniai ==


== Literatūra ==
Talbot, Ian; Singh, Gurharpal (2009). The Partition of India. Cambridge University Press. ISBN 978-0-521-85661-4. Nuoroda tikrinta 15 November 2015.


== Nuorodos ==

Vikicitatos