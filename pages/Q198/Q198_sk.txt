Vojna je konflikt medzi štátmi, organizáciami, alebo väčšími skupinami ľudí, pričom je pre tento konflikt charakteristické použitie násilia alebo fyzickej sily medzi bojujúcimi stranami. Typickým rysom vojny je fakt, že zúčastnené strany sú presvedčené, že použitie vojenskej sily je jedinou možnosťou ako riešiť vzájomné spory. Vyhlásenie vojnového stavu v súlade s medzinárodným právom pri tom z technického hľadiska nehrá rozhodujúcu úlohu.


== Definície vojny ==
Podľa Jana Szczepańského je vojna ozbrojený boj za dosiahnutie politických cieľov. Preto, hoci je boj všeobecným javom existujúcim vo všetkých spoločnostiach a vo všetkých historických obdobiach, objavuje sa vojna až so vznikom politicky organizovaných štátov a dá sa predstaviť historická situácia, kedy vojny ako metódy riešenia politických konfliktov budú celkom odstránené.
Horúca vojna označuje druh vojny, v ktorom znepriatelené strany bojujú proti sebe otvorene. Opakom horúcej vojny je studená vojna. Termín horúca vojna vznikol ako opak k termínu studená vojna až v 20. storočí. 
Svetová vojna predstavuje ozbrojený konflikt veľkých rozmerov. Zasahuje také rozsiahle množstvo územia a krajín, že možno hovoriť o jej svetovom charaktere. V novodobej histórii ľudstva sa doposiaľ vyskytli dve vojny, ktoré niesli tento prívlastok - prvá svetová vojna a druhá svetová vojna. Viacero ozbrojených konfliktov v minulosti však tiež spĺňalo niekoľko kritérií pre toto označenie.


== Referencie ==


== Literatúra ==
BALCAROVÁ, Jitka – KUBŮ, Eduard – ŠOUŠA, Jiří (eds.): Venkov, rolník a válka v českých zemích a na Slovensku v moderní době. Praha : Národní zemědělské muzeum, 2017. 438 s. Dostupné on-line Archivované 2020-04-07 na Wayback Machine ISBN 978-80-86874-87-6
KONIAR, Ivan: Tradícia spravodlivej vojny : Teória alebo teórie? Ružomberok : Katolícka univerzita - Verbum, 2011, 237 s. ISBN 978-80-8084-746-3
KREJČÍ, Oskar: Válka. Praha : Professional Publishing, 2010, 170 s. ISBN 978-80-7431-029-4 Dostupné online
WALZER, Michael: Spravedlivé a nespravedlivé války : Morální argumentace s historickými příklady. Praha : Academia, 2019, 557 s. ISBN 978-80-200-3013-9


== Iné projekty ==

 Wikicitáty ponúkajú citáty   od alebo o Vojna
 Commons ponúka multimediálne súbory na tému Vojna


== Externé odkazy ==
Rozsiahle informácie o vojnách a vojenstve na valka.cz