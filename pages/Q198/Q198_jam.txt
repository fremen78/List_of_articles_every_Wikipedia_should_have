Waar a stiet a aam kanflik bitwiin sasayati. Ijinarali kiaraktaraiz bai exchriim kalektiv agreshan, dischrokshan, ah yuujali ai maataliti. Absens a waar yuujali kaal "piis". Tuotal waar a waarfier we no rischrik tu suoso lijitimet milichri taagit, ah kiah rizolt ina masiv sivilian kiajalti ar ada nan-kombatant kiajalti.
Wails som skala si waar az yunivoersal ah ansischral aspek a yuuman niecha, adawandem aagiu se a onggl di rizolt a spisifik suosho-kolchral ar ikalajikal soerkomstans.
Ina 2013 waar rizolt ina 31,000 det dong frah 72,000 det ina 1990. Di dedlies waar ina ischri, bai di kiumiletiv nomba of det sens itaat, a di Sekan Wol Waar, frah 1939 tu 1945, wid 60â€“85 milian det, fala bai di Manggal kangkues we eh muo dah 41 milian. Propuoshanali spiikin, di muos dischroktiv waar ina madan ischri a di Waar a di Chripl Alayans, we tek di laif a uoba 60% a Paragwai papilieshan, askaadn tu Stiivn Pingka (Steven Pinker). Ina 2003, Richad Sumaali (Richard Smalley) aidentifai waar az di sixt (outa ten) bigis prablem a-fies yuumaniti fi di nex fifti ier. Waar yuujali rizolt ina signifikant ditiiriarieshan a infrachokcha ah di ikosistim, dikriis ina suoshal spenin, famin, laaj-skiel emigrieshan frah di waar zuon, ah noftaim di mischriitment a prizna a waar ar sivilian. Aneda baiprodok a som waar a di privalens a prapagianda bai som ar aal paati ina di kanflik, ah ingkriis revinyuu fi wepan manifakchra.


== Refrans ==