Soda (vai voin) om azekaz konflikt politižiden ühtnikoiden (valdkundoiden, heimoiden, gruppiruindoiden) keskes. Sen aigan üks' opponentoišpäi naprib tartuloita ičeze politišt pozicijad toižele vägivaldan abul. Sodan olmatomuz om kožund.
Kaikutte vihankandajišpäi tahtoib vajehtada vägel toižen ičtazvedandad. Agressor käskeb pučtas joudjudespäi, ideologijaspäi, ičezkaluišton oiktusišpäi, antta varoid: territorii, merizon, kuld, edheotandad, kul'turjäl'guz.
Soda vedase azekhil vagil (armii i laivišt) da toižil mahtusil ühten aigan (informacine i kibernetine soda, diplomatižed mahtod, ekonomižed sankcijad i blokadad).
Soda om politikan jätktuz. Nece rippub politižes ohjastusespäi: zavottä-k sodad, sebranikoiden olend i koalicijan sädand, sodan intensivižuz, kožundaktan aig da arvoimižed. Valdkundan südäipolitik valatoitab sodan vedandha mugažo znamasižikš, oz., vällele tobmudele terav satuz pidab.


== Homaičendad ==