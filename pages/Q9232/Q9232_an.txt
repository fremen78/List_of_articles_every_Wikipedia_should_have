O chainismo ye una relichión orichinada en a India que surte en o  sieglo VI empentada por Mahāvīrá. Pregona una vía salvadera filosofica no centrada en o culto de garra dios, y consiste en a realización d'esfuerzos pa encaminar a l'alma-consciencia enta un estau divino y de liberación (moksa), estau en o cual se vence a os enemigos interiors y aconsigue o estau superior pasando a estar denominau yaina (vencedor u ‘conqueridor). L'estau mas elevau se conoixe como siddha.
O chainismo s'opone a l'hinduismo d'os brāhmanas y no reconoixe l'autoridat d'os Vedas.
En l'actualidat, o chainismo ye present en a India oriental (Bengala y Mysore), centro occidental (Rachastán, Maharastra, Gucharat) y occidental, calculan-se alto u baixo uns cuatro millons de fiels chainistas con os cuals se situa en o seteno puesto entre as relichions d'a India seguntes o numero de seguidors.


== Vinclos externos ==
 Se veigan as imáchens de Commons sobre Chainismo.