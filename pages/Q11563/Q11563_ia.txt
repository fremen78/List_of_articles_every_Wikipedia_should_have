Un numero es un entitate abstracte que representa un quantitate o un mesura; in altere parolas: numero es un concepto le qual es applicate in le vita quotidian, in economia, negotios, commercio, scientia, technica, … pro communicar statos, cambios, conversiones, valores, precios, quantitate, ordine, rango, grandor, longitude, altor, datos, terminos temporal, le hora (de horologio), positiones, locos, distantias, areas, volumines …. Le plen signification del concepto numero se  developpa solmente in connexion con le concepto operation, per exemplo como le addition, subtraction, multiplication, division, potentiation, comparation etc. de duo o plure numeros.

Il son (per axiomas) definite diverse insimules essential del numeros:
numeros prime/primari, P, como per exemplo 2, 3, 5, 7, 11, 13, 17, 19, 23, 29, 31, …
numeros natural, N, como per exemplo 1, 2, 3, 4, 5, 6, …; (concepto naive de contar)
numeros (natural) par, como per exemplo 2, 4, 6, 8, …
numeros (natural) impar, como per exemplo 1, 3, 5, 7, …
numeros integre, Z, como per exemplo -4, -3, -2, -1, 0, 1, 2, 3, 4, …
numeros positive, como per exemplo 3, 7, 122, …
numeros negative, como per exemplo -3, -7, -120, …
numeros rational, Q, como per exemplo 1/2, 0,33, 2,0, -3,1, …
numeros real, R
numeros irrational, como per exemplo radice(2), π, e, …
numeros algebric, como per exemplo non rational solutiones ex equationes algebric (polynomie), como per exemplo radice(2), …
numeros transcendente, T, como per exemplo π=3,14…, e=2,7…, …
numeros complexe, C, como per exemplo 1+i, 1+i*radice(3), …
numeros imaginari, I, como per exemplo i, 2*i, … (i es le unitate imaginari con i^2=-1)
Un altere aspecto de classification es:
numero cardinal
numero ordinal


== Vide etiam ==
portal:mathematica
systema decimal
systema binari
Appendice:Lista de numerales in interlingua


== Ligamines externe ==
https://en.wikipedia.org/wiki/List_of_numbers_in_various_languages


== Referentias ==