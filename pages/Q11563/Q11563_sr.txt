Тања Прокопљевић (Земун, 22. август 1971) српска је књижевница.


== Биографија ==
Рођена је 22. августа 1971. у Земуну. У истом граду стиче основно и средње образовање, у Новом Београду више туристичко образовање. У Америци студира енглески језик. По повратку из Америке у Србију (1995) успешно се бави новинарством све до 2001. године пише за лист „Политика”, „Вечерње новости”, часопис „Моћ природе”…
Године 2001. почиње да се бави мултимедијима, уметничко-организационим, издавачким и уредничким пословима у Издавачком предузећу „Естарт”, али и другим издавачким кућама.
Хонорарно пише за часопис за децу српске заједнице у Ријеци(Хрватска)у периоду 2002—2004.
Уредила је и приредила велики број књига, организовала већи број књижевних промоција у оквиру „Естарта”  највише на територији Београда.
Члан је више књижевних клубова, између осталог и УКС-а у којем је члан од 2006. године.
Улази у статус слободног уметника као књижевник и самостално обавља уметничке делатности на пољу културе од 2011. године.


== Дело и рад ==
Њена прва ауторска књига, збирка новинарских текстова „Како упецати мужа”, објављена је 2002. године.
Тања Прокопљевић је након тога објављивала поезију. Њене песме су се појављивале у антологијама, зборницима, књижевним часописима и преводиле су се на француски, бугарски, шведски, немачки и македонски.
O њеном песништву и њеним песничким књигама писали су до сада: Методи Манев, Бранислав Прелевић, Радмила Поповић, Милица Јефтимијевић Лилић, Мирослав Зарин, Момо Димић, Александар Сокнић, Васа Радовановић, Томислав Милошевић, Мирослав Павловић Милан Б Поповић, Милијан Деспотовић, Драшко Дошљак и др. Песме су јој преводили: Методи Манев, Иван Топалски. Борче Панов, Елеонора Лутхандер, Јан Јерак, Весна Вуковић Барашин, Сотир Георгиевски. Препознаје је и читалачка публика.
Поред поезије и новинарских чланака, Тања Прокопљевић ауторски пише есеје и романе од којих су неки објављени и у облику књиге. Опробала и у писању афоризама 2017, објавивши прву књигу овога жанра исте године.
Неколико година после уласка у статус слободног уметника (2011), пише и критичке приказе о већ објављеним књигама и објављује их у књижевним часописима, а и даље учествује у реализацији и пише о књигама које тек треба да угледају светлост дана.


=== Збирке песама ===
„Живоплет”, Естарт, Земун (2003)
„Смртник у покрету”, Књижевно друштво "Свети Сава", Београд(2004)
„Славуј љубави” ,Естарт, Земун (2004)
„Под кључем истине”, Друштво Наш Траг & Естарт (2006)
„Стиховољени дневник” ,Естарт, Земун (2009)
„Стихојављање”, Академска штампа (2014)
„Стиховање у болу и љубави”, Академска штампа (2016)
„Стиходушни прикази” Академска штампа & Интерпринт (2018)
„Сабласни и Стамени”  Академска штампа & Интерпринт(2018)
„Стиховљени плам” Академска штампа & Интерпринт(2019)
„Сабласни и Стамени” допуњено издање, Партенон, Београд (2020)
„Стиховљени плам” допуњено издње, Академска штампа & Интерпринт, Београд (2020)
"Безвремена", Центар за културу "Војислав Булатовић - Струњо", Бијело Поље (2020)


=== Књиге ===
"Како упецати мужа", збирка новинских текстова, Сфаирос (2002)
„Пулсивно као нови правац у уметности” — есеј о кретањима у савременој уметности који је преведен на више језика (2009, International group).
„Исповест жртве” - документарна проза (2010).
„Одушак” - роман, Естарт (2012).
„Мучно доба и путеви среће” -роман,   Академска штампа & Интерпринт(2015).
„Мала књига смеха вредна” — афоризми,   Академска штампа & Интерпринт(2017).
„Мала књига смеха вредна” — афоризми допуњено издање,  Академска штампа & Интерпринт (2020)
"Из дневника о прочитаним књигама"— критика,СВЕТ КЊИГЕ, Београд, (2021)
"Приче" — збирка кратких прича, СВЕТ КЊИГЕ, Београд, (2021)
" Досегнути идеал и друге приче", Интрпринт (2022)
"Благодатних девет", Центар за културу "Врачар", Београд (2024)


== Литература ==

Књижевни часопис БДЕЊЕ, Сврљиг, број 63, 2020, Тања Прокопљевић о збирци песама "Храст као Христ", Властимира Станисављевића Шаркаменца, стр. 127.


== Спољашње везе ==
Песма "Смртник у покрету"из збирке „Смртник у покрету”
Активности Књижевно-Филозофског Друштва „Филокалија”
http://apoliticni.hr/tanja-prokoljevic-gostovala-splitu/
http://www.casopiskvaka.com.hr/2017/01/kultura-snova-splitske-veceri-poezije.html
http://www.tvorac-grada.com/ucesnici/estart/prikazi/09.html
http://www.knjizevnicasopis.com/broj-32/tri-pesme-tana-prokoplevic Архивирано на сајту Wayback Machine (11. октобар 2016)
https://view.joomag.com/%D0%91%D1%80%D0%BE%D1%98-50-51-%D0%A1%D1%83%D1%88%D1%82%D0%B8%D0%BD%D0%B0-%D0%BF%D0%BE%D0%B5%D1%82%D0%B8%D0%BA%D0%B5-%D1%87%D0%B0%D1%81%D0%BE%D0%BF%D0%B8%D1%81-%D0%B7%D0%B0-%D0%BA%D1%9A%D0%B8%D0%B6%D0%B5%D0%B2%D0%BD%D0%BE%D1%81%D1%82/0101014001517748737?page=112
Prof. dr Draško Došljak: Stameni stihovi Tanje Prokopljević Архивирано на сајту Wayback Machine (26. јун 2019)