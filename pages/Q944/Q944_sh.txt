Kvantna mehanika je fundamentalna grana teorijske fizike kojom su zamenjene klasična mehanika i klasična elektrodinamika pri opisivanju atomskih i subatomskih pojava. Ona predstavlja teorijsku podlogu mnogih disciplina fizike i hemije kao što su fizika kondenzovane materije, atomska fizika, molekulska fizika, fizička hemija, kvantna hemija, fizika čestica i nuklearna fizika. Zajedno sa Opštom teorijom relativnosti Kvantna mehanika predstavlja jedan od stubova savremene fizike.


== Uvod ==
Izraz kvant (od latinskog quantum (množina quanta) = količina, mnoštvo, svota, iznos, deo) odnosi se na diskretne jedinice koje teorija pripisuje izvesnim fizičkim veličinama kao što su energija i moment impulsa (ugaoni moment) atoma kao što je pokazano na slici. Otkriće da talasi mogu da se prostiru kao čestice, u malim energijskim paketima koji se nazivaju kvanti dovelo je do pojave nove grane fizike koja se bavi atomskim i subatomskim sistemima a koju danas nazivamo Kvantna mehanika. Temelje kvantnoj mehanici položili su u prvoj polovini dvadesetog veka Verner Hajzenberg, Maks Plank, Luj de Broj, Nils Bor, Ervin Šredinger, Maks Born, Džon fon Nojman, Pol Dirak, Albert Ajnštajn, Volfgang Pauli i brojni drugi poznati fizičari 20. veka. Neki bazični aspekti kvantne mehanike još uvek se aktivno izučavaju.


== Teorija ==
Postoje brojne matematički ekvivalentne formulacije kvantne mehanike. Jedna od najstarijih i najčešće korišćenih je transformaciona teorija koju je predložio Pol Dirak a koja ujedinjuje i uopštava dve ranije formulacije, matričnu mehaniku (koju je uveo Verner Hajzenberg)  i talasnu mehaniku (koju je formulisao Ervin Šredinger).


== Primene ==
Kvantna mehanika uspeva izvanredno uspešno da objasni brojen fizičke pojave u prirodi. Na primer osobine subatomskih čestica od kojih su sačinjeni svi oblici materije mogu biti potpuno objašnjene preko kvantne mehanike. Isto, kombinovanje atoma u stvaranju molekula i viših oblika organizacije materije može se dosledno objasniti primenom kvantne mehanike iz čega je izrasla kvantna hemija, jedna od disciplina fizičke hemije. Relativistička kvantna mehanika, u principu, može da objasni skoro celokupnu hemiju. Drugim rečima, nema pojave u hemiji koja ne može da bude objašnjena kvantnomehaničkom teorijom.


== Filozofske posledice ==
Zbog brojnih rezultata koji protivureče intuiciji kvantna mehanika je od samog zasnivanja inicirala brojne filozofske debate i tumačenja. Protekle su decenije pre nego što su bili prihvaćeni i neki od temelja kvantne mehanike poput Bornovog tumačenja amplitude verovatnoće.


== Istorija ==
Da bi objasnio spektar zračenja koje emituje crno telo Maks Plank je 1900. godine uveo ideju o diskretnoj, dakle, kvantnoj prirodi energije. Da bi objasnio fotoelektrični efekat Ajnštajn je postulirao da se svetlosna energija prenosi u kvantima koji se danas nazivaju fotonima. Ideja da se energija zračenja prenosi u porcijama (kvantima) predstavlja izvanerdno dostignuće jer je time Plankova formula zračenja crnog tela dobila konačno i svoje fizičko objašnjenje. Godine 1913. Bor je objasnio spektar vodonikovog atoma, opet koristeći kvantizaciju ovog puta i ugaonog momenta. Na sličan način je Luj de Broj 1924. godine izložio teoriju o talasima materije tvrdeći da čestice imaju talasnu prirodu, upotpunjujući Ajnštajnovu sliku o čestičnoj prirodi talasa.


=== Hronologija utemeljivačkih eksperimenata ===
~ 1805: Tomas Jungov eksperiment sa dvostrukim prorezom kojim je demonstrirana talasna priroda svetlosti.
1896: Anri Bekerelov pronalazak radioaktivnosti.
1897: Džozef Džon Tomsonovo otkriće elektrona i njegovog negativnog naeletrisanja u eksperimentima sa katodnom cevi.
1850-1900: Ispitivanje zračenja crnog tela koje nije moglo da se objasni bez kvantnog koncepta.
1905: Fotoelektrični efekat: Ajnštajnovo objašnjenje efekta (za šta je i dobio Nobelovu nagradu za fiziku) uvođenjem koncepta fotona, čestice svetlosti sa kvantiranom energijom.
1909: Robert Milikenov eksperiment sa kapljicama ulja koji je pokazao da je eletrično naeletrisanje javlja u diskretnim (kvantiranim) porcijama.
1911: Raderfordov ogled sa rasejanjem alfa čestica na zlatnoj foliji kojim je napušten atomski model "pudinga od šljiva" u kojem je sugerisano da su masa i naeletrisanje atoma uniformno raspoređeni po zapremini atoma.
1920: Štern-Gerlahov eksperiment kojim je demonstrirana kvantna priroda spina čestice.
1927: Devison (Clinton Davisson) i Džermer (Lester Germer) pokazuju talasnu prirodu elektrona in the Electron diffraction experiment.
1955: Kovan (Clyde L. Cowan) i Reines (Frederick Reines) potvrđuju postojanje neutrina u neutrinskom eksperimentu.
1961: Jensonov (Claus Jönsson) eksperiment sa rasejanjem elektrona na na dvostrukom prorezu.
1980: Klaus fon Klicingovo (Klaus von Klitzing) otkriće kvantnog Halovog efekta. Kvantna verzija Halovog efekta omogućila je definiciju novog standarda za električni otpor i vrlo precizno nezavisno određivanje vrednosti konstante fine strukture.


== Povezano ==
Polarizacija fotona
Kvantna hemija
Kvantni računari
Kvantna elektronika
Kvantna teorija polja
Teorijska hemija


== Beleške ==


== Literatura ==


== Eksterni linkovi ==

Opšte:

A history of quantum mechanics
A Lazy Layman's Guide to Quantum Physics Arhivirano 2006-12-13 na Wayback Machine-u
Introduction to Quantum Theory at Quantiki Arhivirano 2006-05-31 na Wayback Machine-u
Quantum Physics Made Relatively Simple: three video lectures by Hans Bethe
Decoherence by Erich Joos
Getting Started with Quantum Arhivirano 2006-10-10 na Wayback Machine-u an Essay for the Uninitiated
This Quantum World Arhivirano 2011-03-22 na Wayback Machine-u What is quantum mechanics trying to tell us about the nature of Nature?
Materijal za kurs:

MIT OpenCourseWare: Chemistry. See 5.61, 5.73, and 5.74
MIT OpenCourseWare: Physics. See 8.04, 8.05, and 8.06.
Imperial College Quantum Mechanics Course to Download
Spark Notes - Quantum Physics
Često postavljana pitanja:

Many-worlds or relative-state interpretation
Measurement in Quantum mechanics Arhivirano 2011-07-17 na Wayback Machine-u
A short FAQ on quantum resonances Arhivirano 2005-05-03 na Wayback Machine-u
Media:

Everything you wanted to know about the quantum world — archive of articles from New Scientist magazine.
Quantum Physics Research From ScienceDaily
„Quantum Trickery: Testing Einstein's Strangest Theory”. The New York Times. December 27, 2005. 
DARPA eyes quantum mechanics for sensor applications Jane's Defence Weekly, 6 October 2006
Filozofija:

Quantum Mechanics (Stanford Encyclopedia of Philosophy)
David Mermin on the future directions of physics Arhivirano 2006-12-12 na Wayback Machine-u
"Quantum Physics Quackery" Arhivirano 2008-09-16 na Wayback Machine-u by Victor Stenger, Skeptical Inquirer (January/February 1997).
Crank Dot Net's quantum physics page Arhivirano 2006-12-08 na Wayback Machine-u — "cranks, crackpots, kooks & loons on the net"
Hinduism & Quantum Physics
Invariantology and Quantum Physics Arhivirano 2007-06-26 na Wayback Machine-u
"Hidden Variables in Quantum Theory: The Hidden Cultural Variables of their Rejection." Arhivirano 2007-05-20 na Wayback Machine-u Online article.