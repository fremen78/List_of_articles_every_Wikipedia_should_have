A Mecanica cuantica conoixita tamién como mecanica ondulatoria y como fisica cuantica, ye a branca d'a fisica que estudeya o comportamiento d'a luz y d'a materia a escala atomica y subatomica. Os suyos prencipios basicos s'aplican a muitos d'os campos d'a fisica y a quimica actuals, como por eixemplo, a fisica de particlas, a fisica nucleyar, a fisica d'a materia condensata, a fisica atomica y molecular, a computación cuantica, a optica cuantica, a quimica cuantica y a quimica computacional. Chunto con a relatividat cheneral, a Mecanica cuantica ye un d'os pilars d'a fisica moderna. A escala macroscopica, as leis d'a mecanica clasica s'amanan a las d'a Mecanica cuantica. Surtió a prencipios d'o sieglo XX ta mirar d'esplanicar diferents resultatos experimentals de fenomenos d'orichen microscopico que no se podeban entender con a fisica clasica.


== Vinclos externos ==
 Se veigan as imáchens de Commons sobre a mecanica cuantica.