Demokratiska republika Kongo (mjez 1971 a 1997 Zaïre) je njewotwisny stat w srjedźnej Africe. Druhi najwjetši kraj kontinenta wupřestrěwa so na woběmaj bokomaj ekwatora mjez Atlantiskim oceanom w zapadźe a Tanganjikaskim jězorom we wuchodźe. Mjezuje ze Centralnoafriskej republiku w sewjeru, z Južnym Sudanom w sewjerowuchodźe, z Ugandu, Ruandu, Burundijom a Tanzaniju we wuchodźe, ze Sambiju a Angolu w juhu kaž tež z republiku Kongo w zapadźe. Stolica je wulkoměsto Kinshasa, kotrež so namaka při rěce Kongo w zapadźe kraja. 
W Demokratiskej republice Kongo knježi włóžna tropiska klima z přerěznymi temperaturami wokoło 20 °C w suchim času a 30 °C w dešćowym času. We wjetšim dźělu kraja dešćuje so pak cyłolětnje. W horinach blisko wuchodnej hranicy so druhdy tež sněhuje. Najwyše městno kraja je Margherita Peak (5.109 m) blisko ugandiskeje hranicy w horinach Ruwenzori, kotrež je tež třeća najwyša hora Afriki.


== Žórła ==


== Wotkazaj ==

Oficialne strony prezidenta Demokratiskeje republiki Kongo