Ghe xe du Stati che se ciama Congo. Se te serchi el Stato con capitałe Brazzaville, védarse Republica del Congo

La Repùblega Democràtega del Congo o Repùblica Democràtica del Congo xe no Stato de l'Africa Centrale.
El confina co la Republica del Congo a ovest, co la Republica Centrafricana a nord, co el Sud Sudan a nordest, co l’Uganda, el Ruanda, el Burundi e la Tanzania a est, co lo Zanbia a sudest, co l’Angola a sudovest e co l’enclave angolano de Cabinda a ovest; el ga no sboco sul Oceano Atlantico.


== Zeografia ==

La majoria del teritorio xe formà da basipiani; al sud se cata de le catene de monti.
I fiumi pereni ze centinara. El pì inportante el xe el Congo, che el xe navigàbiłe fin a Kisangani
Al confin orientale, se cata i laghi Edoardo, Alberto, Tanganica e Kivu.
Quasi tuto el Congo ga na piovosità alta.
I basipiani i xe cuerti da foreste, de frecuente impenetràbiłi co mezi difarenti da cheli acuatisi o aerei. Al nord se cata de le savane.


== Storia ==


=== Antighità ===
Dopo el VII secolo de la nostra era, le migrasion bantu xe rivà ne la zona ora conosù come Congo e sa stabiliò qi, fasendo scapare i pigmei che i sa sconti inte la foresta (Ituri) o i sa mosi rente al confin co el Ruanda e Burundi de ancò.
I bantu ga svilupà vari regni che i vivea de la trata de i s-ciavi e del marcà de l’oro e avorio co la costa.
I eoropei xe rivà a la corte del re del Kongo za inte el XV secolo. La prima mapa de la rejone xe quela preparà da Alvise Cadamosto, esplorator venexian.


=== Modernità ===
A la Conferensa de Berlino del 1884-5, el teritorio a sinistra del Congo ghe stà da al re del Belzo Leopoldo II, che el le tengnea come propietà personale.
I so agenti gavea libartà de copar i locali che no volea laorar par le so compagnie. Anca se no ghe documenti sicuri, da i 5 ai 15 milioni de congolexi xe stà copà tra el 1885 e el 1908 parchè i resistea l’ocupasion. Inte el 1908, soto presion par i so metodi, el re ga venduo el Congo al governo Belga. No ghe fu cambiamento par quanto riguarda i diriti umani de i congolexi.


=== Indipendensa ===
El Belzo ga dato l’indipendensa al Congo inte el 1960.
Patrice Émery Lumumba fu eleto primo ministro e segretario de la difesa.
I soldai de l’esercito i se ga ribelà a i uficiali belgi che i ga dovesto scapare. L’esodo de i belgi ghe scominsià subito dopo.
La situasion xera tesa e Lumumba ga domandà a l’ONU de mandar de le trupe par mantegnar la calma. Soto presion de i USA, l’ONU ga rifiutà e Lumumba ga domandà el sostegno de la Rusia. I americani e i belgi ga alora pensà de libararse de lu. Inte el genaro 1961, el colonel Mobuto Sese Seko ga arestà, torturà e siolto ne l’acido Lumumba.
Se verze così el periodo pi bruto de la storia del Congo. Mobutu ga subito fato vedar che xera on ditatore duro e sensa rispeto de la zente. Dopo 36 ani de ditatura, el Congo, paexi tra i pi richi de l’Africa, xera distruto in tute le so infrastruture.
Inte el 1997, Laurent-Désiré Kabila, partendo da le so basi in Tanzania e Ruanda, e sostenù da i militari statunitensi, ga invaso el Congo e caturà la cavedal e sa meso a governo fin al 2001, quando el fo asasinà da on grupo de fedeli de so fiol Joseph Kabila. Dal 1998, el Congo vive na guera civil che no l’è ancra finia.
Joseph Kabila ga vinto le elesion del 2006 e xe el presidente del Congo.


== Zeografia politega ==
La cavedal xe Kinshasa.


=== Sudivixion aministrativa ===
Ła Republica Democràtega del Congo ła xe dividesta in 25 province.

Fin a el 2011 ła jera dividesta inte łe seventi 11 province.


== Popolasion ==


=== Etnie ===
Ghe pi de 270 etnie.


=== Religion ===
Cheli che seve la cexa cristiana catolega li xe el 55%, le religioni tradisionali el 28%, i catolici protestanti 15%, el islam e altre minoranze 2%.


=== Lengoe ===
Lengoa oficial la xe el fransexe, co kikongo, lingala, tshiluba e swahili.
La gente parla sirca 242 lengoe locali.


== Economia ==
La zente che vive soto el livel de la povertà xe sora al 80%.
L’agricoltura, par ora de susistenza, podaria esar na fonte de guadagni ingenti.
Anca l’industria forestale ga de le posibilità incredibili.
El Congo xe on de i paexi pi richi de risorse naturali de tuto el mondo; diamanti, uranio, fero, mercurio, oro, petrolio e altri.
Le industrie no le funsiona par via de la guera, ma gavaria anca lore de le posibilità imense de cresita.


== Gałeria de someje ==

		
			
			
		
		
			
			
		
		
			
			
		
		
			
			
		


== Notasion ==


== Altri projeti ==

 Wikimedia Commons el detien imàjini o altri file so Repùblega Democràtega del Congo
  el detien schemi gràfeghi so 


== Łinganbi foresti ==
 Congo, Repubblica Democratica delTreccani.it – Enciclopedie on line, Istituto de ła Ençiclopedia Italiana. 
 Lina Maria Calandra e Emma Ansovini, CONGO, REPUBBLICA DEMOCRATICA DEL, in Ençiclopedia Italiana, IX Appendice, Istituto de ła Ençiclopedia Italiana, 2015. 
 Congo, Repubblica democratica del, in Disionàrio de istòria, Istituto de ła Ençiclopedia Italiana, 2010. 
 Còngo, Repùbblica Democràtica del-sapere.it, De Agostini. 
(IT, DE, FR) Republega Democradega del Congohls-dhs-dss.ch, Disionàrio stòrego de ła Svìsara. 
(EN) Ntsomo Payanzo, René Lemarchand, Bernd Michael Wiese e Dennis D. Cordell, Democratic Republic of the CongoEnçiclopedia Britannica, Encyclopædia Britannica, Inc.