Demokratiska republika Kongo (mjaz 1971 a 1997 Zaïre) jo njewótwisny stat w srjejźnej Africe. Drugi nejwětšy kraj kontinenta wupśestrěwa se na wobyma bokoma ekwatora mjaz Atlantiskim oceanom na pódwjacorje a Tanganjikaskim jazorom na pódzajtšu. Granicujo ze Centralnoafrikańskeju republiku na pódpołnocy, z Pódpołdnjowym Sudanom w sewjerowuchodźe, z Ugandu, Ruandu, Burundijom a Tanzaniju na pódzajtšu, ze Sambiju a Angolu na pódpołdnju kaž teke z republiku Kongo na pódwjacorje. Stolica jo wjelike město Kinshasa, kótarež se namaka pśi rěce Kongo na pódwjacorje kraja. 
W Demokratiskej republice Kongo kněžy włožna tropiska klima z pśerěznymi temperaturami wokoło 20 °C w suchym casu a 30 °C w dešćowym casu. We wětšym źělu kraja dešćujo se pak cełolětnje. W górinach blisko pódzajtšneje granicy se wótergi teke sněgujo. Nejwuše městno kraja jo Margherita Peak (5.109 m) blisko ugandiskeje granicy w górinach Ruwenzori, kótarež jo teke tśeśa nejwuša góra Afriki.


== Wótkaze ==

Oficialne strony prezidenta Demokratiskeje republiki Kongo