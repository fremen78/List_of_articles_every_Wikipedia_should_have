Osvietenstvo bolo filozofický smer, kultúrne hnutie, životný postoj a dejinné obdobie s cieľom nahradiť názory opierajúce sa o náboženskú a politickú autoritu názormi, ktoré sú výsledkom činnosti ľudského rozumu a zároveň obstoja pred jeho kritikou.
Pojem osvietenstva v naznačenom zmysle bol vytvorený reflexiou procesu globálneho prevrstvovania sa kultúry v Európe v období od 16. do 18. storočia a používa sa aj pri reflexii iných kultúrno-historických epoch a v konštitúcii ich pojmu (napríklad pri konštitúcii pojmu kultúrnohistorickej náplne posokratovských storočí v antike).
V Anglicku vystupuje osvietenstvo počnúc 16. storočím v náboženstve a politike, vo Francúzsku od 17. storočia spoločensky a morálnokriticky a víťazí v 18. storočí, pričom vyúsťuje do Francúzskej revolúcie v roku 1789. V Nemecku sa osvietenstvo šíri v 18. storočí bez výraznejších vonkajších úspechov, skôr ako vnútorne formujúca sebareflexia nemeckej filozofie a literatúry v zmysle Kantových slov: Osvietenstvo je prebúdzanie sa človeka z nedospelosti zavinenej ním samým. 
Taliansko a Španielsko epochu osvietenstva takmer nepoznajú. Osvietenstvo v Taliansku znamená antiklerikalizmus.
Základom osvietenstva je empirizmus a racionalizmus. Osvietenstvo podrobuje všetko (napr. náboženstvo, tradičné politické a spoločenské poriadky) novoobjavenému meradlu: v znamení empirizmu je týmto meradlom zmyslová skúsenosť, v znamení racionalizmu je ním rozumový dôkaz. V obidvoch prípadoch tu ide o obrat k subjektu, o snahu oslobodiť vedomie a revolucionizovať existujúce pomery. V obidvoch prípadoch je životom osvietenstva pátos viery vo vedu a v pokrok.


== Anglicko ==
Anglické osvietenstvo nastupuje už v 16. stor., avšak prevažne v oblasti náboženskej a politickej.
Predstavitelia anglického osvietenstva:

Francis Bacon
Thomas Hobbes
David Hume


== Francúzsko ==
Francúzske osvietenstvo je klasická forma osvietenstva, ktorá spadá do 18. storočia.


== Hlavní predstavitelia osvietenstva ==
Cesare Beccaria
August Friedrich Wilhelm Crome
Denis Diderot
Claude Adrien Helvétius
Johann Gottfried Herder
Paul Heinrich Dietrich von Holbach
David Hume
Immanuel Kant
Gotthold Ephraim Lessing
John Locke
Montesquieu
Thomas Paine
Stanisław August Poniatowski
Jean-Jacques Rousseau
Voltaire
Christoph Martin Wieland


== Referencie ==


== Literatúra ==
CHABADA, Michal  –  MACO, Róbert (eds.): Osvietenstvo ako spôsob myslenia. [Zborník Filozofickej fakulty Univerzity Komenského Philosophica XXXV.] Bratislava : Univerzita Komenského, 2011. 146 s. ISBN 978-80-223-3012-1
IM HOF, Ulrich: Evropa a osvícenství. Praha : Nakladatelství Lidové noviny, 2001. 269 s. ISBN 80-7106-394-0


== Iné projekty ==

 Wikicitáty ponúkajú citáty   od alebo o Osvietenstvo
 Commons ponúka multimediálne súbory na tému Osvietenstvo


== Externé odkazy ==
FILIT – zdroj, z ktorého pôvodne čerpal tento článok.
FILIT – zdroj, z ktorého pôvodne čerpal tento článok.