Le symphonia es un composition musical pro orchestra, typicamente in tres o quatro partes, cata uno con un tempo e structura differente. Le prime parte pote tener un introduction lente, e esser in forma de sonata. Le secunde parte pote esser in modo de variationes in tempo lente. Le tertie parte pote esser musica de dansa. Le parte final pote esser un rondo, un parte in forma de sonata, variationes, etc.
Es famose le symphonias de Joseph Haydn, Mozart e Beethoven in le periodo classic. Le forma del symphonia ha variate per le tempore inter le periodo classic, le romantic e le seculo 20, per exemplo, le obras contemporanee de Arthur Honegger es de 3 movimentos.
Joseph Haydn es considerate como le patre del symphonia, scribente plus de cento symphonias. Un del symphonias le plus famose es le none de Ludwig van Beethoven, con qui le genero orchestral attingeva su maturitate. Johannes Brahms pausava multe annos ante scriber su prime symphonia. Anton Bruckner e Gustav Mahler scribeva symphonias pro orchestra grande. Le symphonia le plus longe es le prime symphonia de Havergal Brian.
Le grandor del orchestra necessarie pro interpretar un symphonia, in general, ha crescite per le tempore: durante que un orchestra de camera con un par de dozena de instrumentos es sufficiente pro interpretar un symphonia de Haydn, uno de Gustav Mahler pote requirer varie centenas de interpretes.


== Etymologia ==
Le parola symphonia proveni del greco συμφωνία (symphonia), que significa “accordo de sono”, “concerto de musica vocal o instrumental”, de σύμφωνος (symphōnos), “harmoniose”. Le parola se refereva a un surprendente varietate de cosas differentes, ante finalmente establir se super su significato actual designante un forma musical.


== Referentias ==