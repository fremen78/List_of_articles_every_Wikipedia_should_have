Simfoniya (yunanca συμφονία - “aenkdeşlik”, “uyğunlıq”) - orkestr muzıkasınıñ janrı, çalğı taqımı içün bir eser.
Simfoniyanıñ klassik nümüneleri, simfonik orkestr içün yazılaraq 4 qısımdan ibaret bir qaytav olıp, olardan ilk qısmı sonatalı şeklinde yazıla. Telli, kameralı, nefesli ve diger çalğı aletleri terkipleri içün simfoniyalar da bar. Simfoniyağa daa hor ve diger solo vokal sesleri de kirsetile bile. Simfoniya-kontsert (orkestr ve bir dane solo aleti) ve kontsert simfoniyası (orkestr ve ekiden doquzğa qadar solo aleti) kibi çeşitleri de bar. Bazıda hor ya da bir dane çalğı aleti içün yazılğan eserlerine de simfoniya aytıla. Simfoniya-süita, simfoniya-fantaziya, simfoniya-poema, simfoniya-kantata kibi melez janrları da bar.