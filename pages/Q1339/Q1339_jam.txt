Johann Sebastian Bach, nuo as Yuohan Sibastian Baak  (31 Maach 1685 [O.S. 21 Maach] â€“ 28 Julai 1750) wehna Jorman kompuoza ahn haaganis uufa siekrid ahn sekiula wok fi kwaia, haakestra, ahn suolo hinschrument jraa tugiada di straandem a di Baruok piiriad ahn divelopi tu di hultimet machyuoriti. Alduo ihn no hinchradyuus no niuu faam, ihn henrich di privielin Jorman stail wid ruobos kanchrapuntal tekniik, anraival kanchruol a aamanic ahn muotivik aaganizieshan ina kompozishan fi divors inschrumentieshan, ahn di adaptieshan a ridim ahn texcha frahn farin, potikiula Itali ahn Frans.
Rivier fi dehn intilekchual dep, teknikal komaan ahn aatistik byuuti, Baak wokdem inkluud di Brandenborg kanchortodem, di Guolborg Vierieshandem, di Ingglish Swiitdem, di French Swiitdem, di Paatiitadem, di Wel-Tempa Klavia, di Mas ina B Maina, di Sin Matiu Pashan, di Sin Jan Pashan, di Magnifikiat, Di Myuuzikal Aafrin, Di Aat a Fiuug, di Sonaatadem ahn Paatitadem fi vayalin suolo, di Chelo Swiitdem, muo dan 200 sovaivn kiantaata, ahn simila nomba a haagan wok, inkluudn di selibrietid Tokaata ahn Fiuug ina D Maina.