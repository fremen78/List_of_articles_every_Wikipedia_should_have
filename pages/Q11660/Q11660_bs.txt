Umjetna ili vještačka inteligencija (engleski: artificial intelligence) definiše se na različite načine. U literaturi su najčešće slijedeće tri definicije:

Umjetna inteligencija je naučna oblast u kojoj se izučavaju hardversko softverska rješenja koja treba da omoguće sposobnosti i ponašanja slična ljudskom (percepcija, reagovanje, ponašanje, rezonovanje, zaključivanje i činjenje).
Umjetna inteligecija je naučna oblast u kojoj se izučavaju izračunavanja da bi se izračunavanjem omogućila percepcija, rezonovanje i činjenje.
Umjetna inteligencija je naučna oblast u kojoj se istražuje kako da se naprave računari koji bi uspješno radili stvari koje u ovom momentu bolje rade ljudi.
Termin umjetna inteligencija potiče od Johna McCartyja i označava pojavu inteligencije koja je ostvarena na umjetni način, tj. putem programiranja računara. Međutim, mnogi autori i stručnjaci iz ove oblasti se ne slažu s tim da termin umjetna inteligencija u potpunosti i najbolje opisuje ovu oblast nauke jer mnoge oblasti informatike u osnovi imaju inteligentno ponašanje, ali ne spadaju u oblast umjetne inteligencije tj. ne pripadaju toj oblasti u užem smislu.
Ovo se polje definiše kao "proučavanje i dizajn inteligentnih sredstava", gdje je inteligentno sredstvo (agent) sistem koji opaža svoje okruženje i poduzima akcije koje će maksimizirati njegove šanse za uspjeh.
Umjetna inteligencija (AI) je inteligencija — to je opažanje, sintetiziranje i zaključivanje informacija — koje demonstriraju mašine, za razliku od inteligencije koju pokazuju ljudi ili životinje. Primjeri zadataka u kojima se to radi uključuju prepoznavanje govora, računarski vid, prevođenje između (prirodnih) jezika, kao i druga mapiranja ulaza.
AI aplikacije uključuju napredne web pretraživače (npr. Google Search), sisteme preporuka (koje koriste YouTube, Amazon i Netflix), razumijevanje ljudskog govora (kao što su Siri i Alexa), automobile koji se sami voze (npr. Waymo), generativni ili kreativni alati (ChatGPT i AI art), automatizovano donošenje odluka i takmičenje na najvišem nivou u sistemima strateških igara (kao što su šah i Go). 
Kako mašine postaju sve sposobnije, zadaci za koje se smatra da zahtijevaju "inteligenciju" često se uklanjaju iz definicije AI, fenomena poznatog kao AI efekt. Na primjer, optičko prepoznavanje karaktera je često isključeno iz stvari koje se smatraju umjetnom inteligencijom, pošto je postalo rutinska tehnologija.
Umjetna inteligencija je osnovana kao akademska disciplina 1956. godine, a u godinama otkako je doživjela nekoliko valova optimizma,  praćenih razočaranjem i gubitkom finansiranja (poznato kao "AI zima"), praćeno novim pristupima, uspjehom i obnovljenim finansiranjem.  Istraživanje AI je pokušalo i odbacilo mnoge različite pristupe, uključujući simulaciju mozga, modeliranje rješavanja ljudskih problema, formalnu logiku, velike baze podataka znanja i imitiranje ponašanja životinja. U prvim decenijama 21. vijeka, visoko matematičko i statističko mašinsko učenje je dominiralo ovim poljem, a ova tehnika se pokazala veoma uspješnom, pomažući u rješavanju mnogih izazovnih problema u industriji i akademskim krugovima.


== Glavni pravci u razvoju umjetne inteligencije ==
proučavanje prirodne inteligencije (spoznavanje funkcija mozga, modeliranje rada mozga, simuliranje čovjekovog ponašanja, reagovanja i rezonovanja)
postizanje inteligentnog ponašanja primjenom drugačijih pristupa, kakvi se ne mogu sresti u prirodnim sredinama.


== Klasifikacija umjetne inteligencije prema vrsti rješavanja problema ==
1. sistemi za rješavanje čovjekovih uobičajenih zadataka:

prepoznavanje slika i govora,
razumijevanje, generisanje i prevođenje prirodnih jezika,
snalaženje u svakodnevnim situacijama,
primjena u robotici.
2. sistemi za rješavanje formalnih zadataka:

logičke igre,
matematička logika, geometrija, integralni račun,
osobine programa.
3. sistemi za rješavanje ekspertnih zadataka:

konstruisanje, nalaženje grešaka, planiranje proizvodnje,
naučne analize i dijagnostika (biologija, medicina, hemija, pravo),
finansijska analiza,
programi za razvoj ovakvih sistema.


== Klasifikacija sistema umjetne inteligencije (Rauch-Hindin, 1986) ==
ekspertni sistemi,
prirodni jezici,
robotika (prepoznavanje likova, govora i dodira, ...).


== Kratak pregled razvoja umjetne inteligencije ==
1943 McCulloch & Pitts: Model mozga zasnovan na Bulovim funkcijama
1950 Turingov rad "Computing Machinery and Intelligence"
1950s Rani VI programi, npr. Samuelov checkers program
Newell & Simon: Logic Theorist, Gelernter’s Geometry Engine
1956 Dartmouth konferencija: usvojen naziv oblasti "Artificial Intelligence" (predloženi alternativni nazivi: Kompleksno procesiranje informacija, Mašinska inteligencija, Heurističko programiranje, Kognologija)
1966–74 Istraživanje neuronskih mreža gotovo prestaje
1980–88 Procvat industrije ekspertnih sistema
1988–93 Opadanje indusrije ekspertnih sistema: "VI zima"
1985–95 Povratak na tehnologiju neuralnih mreža
1988– Povratak na vjerovatnosne metode i metode proistekle iz teorije odlučivanja
Nagli razvoj tehnološke osnove klasične VI,
"Nova VI": Umjetni život (Artificial Life), Genetski algoritmi, Mehki račun (Soft Computing)


== Kategorije i podvrste VI ==
AI i proizvodnja (AI and Manufacturing)
AI i medicina (AI and Medicine)
AI i opće rezonovanje (AI and Legal Reasoning)
Umjetni život (Artificial Life)
Automatsko zaključivanje / dokazivanje teorema (Automated Deduction/Theorem Proving)
Zaključivanje na osnovu slučaja (Case-Based Reasoning/Analogical Reasoning)
Kognitivno modelovanje (Cognitive Modelling)
Kognitivne nauke (Cognitive Science)
Biološki pristup u AI (Computational Biology)
Konekcionizam i neuronske mreže (Connectionism/Neural Networks)
Teorija odlučivanja (Decision Theory and AI)
Distribuirana AI (Distributed AI)
Emocije (Emotion)
Fuzzy logika (Fuzzy Logic)
Genetski algoritmi (Genetic Algorithms)
Inteligentni tutorski sitemi, AI i edukacija (Intelligent Tutoring, AI & Education)
Predstavljanje znanja (Knowledge Representation)
Logičko programiranje i logički bazirana AI (Logic Programming and Logic-based AI)
Mašinsko otkriće (Machine Discovery)
Mašinsko učenje (Machine Learning)
Mašinska vizija (Machine Vision)
Obrada prirodnog jezika, govor (Natural Language Processing)
Nemonotono rezonovanje (Nonmonotonic Reasoning)
Filozofija umjetne inteligencije (Philosophy of AI)
Planiranje (Planning)
Ekspertni sistemi - Production Systems/Expert Systems:
Rezonovanje bazirano na modelima (Model Based Reasoning)
Zaključivanje pod uslovima dvojbe (Reasoning Under Uncertainty (Probabilistic Reasoning, Approximate Reasoning, etc.)):
Robotika (Robotics)
Pretraživanje (Search)
Softverski Agenti (Software Agents)
Vremenski određeno rezonovanje (Temporal Reasoning:)
Virtualna realnost (Virtual Reality)


== Također pogledajte ==
Kvantno računarstvo
Računarski vid
Zikrija Avdagić
Automatsko programiranje
Evoluciono računarstvo
Razumijevanje govora
Razumijevanje prirodnog jezika
Rješavanje problema
AI efekt


== Reference ==


== Vanjski linkovi ==

http://www-formal.stanford.edu/jmc/whatisai/whatisai.html
http://plato.stanford.edu/entries/logic-ai
https://web.archive.org/web/20120630042400/http://aaai.org/AITopics/
AI & ML in Fusion
AI & ML in Fusion, video predavanja


== Ostali izvori ==


=== Historija umjetne inteligencije ===

Clark, Jack (2015b). "Why 2015 Was a Breakthrough Year in Artificial Intelligence". Bloomberg.com. Arhivirano s originala, 23. 11. 2016. Pristupljeno 23. 11. 2016.