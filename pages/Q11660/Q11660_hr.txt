Umjetna inteligencija (UI, prevednica iz eng. artificial intelligence, skr. AI) je svaki neživi sustav koji pokazuje sposobnost snalaženja u novim situacijama (inteligenciju). Uobičajeno se to ime pridaje računalima i računalnim sustavima. Izraz se neosnovano primjenjuje i na robote, jer njihov sustav ne mora nužno biti inteligentan. Umjetna opća inteligencija definirana je kao autonoman sustav koji nadilazi ljudske sposobnosti u većini ekonomski vrijednih zadataka.


== Vrste ==
Ograničena je svaka umjetna inteligencija namijenjena rješavanju problema. Svi dosadašnji oblici umjetne inteligencije pripadaju ovoj skupini jer su ograničeni na rješavanje samo određenih problema i nemaju vlastitu svijest niti razumijevanje.
Čovjek još nije u stanju proizvesti svjesnu umjetnu inteligenciju, koja bi se približila čovjekovoj i svjesno razumijevala i rješavala probleme. Mogućnost izrade svjesne umjetne inteligencije za sada je predmet filozofskih rasprava.


== Polja ==


=== Klasična UI ===
sustavi za planiranje
kombinatorno pretraživanje
ekspertni sustavi
sustavi zasnovani na znanju
neuronske mreže


=== Umjetni život i evolucijsko računarstvo ===
umjetni život
raspodijeljena umjetna inteligencija
genetičko programiranje (genetički algoritmi)
inteligencija roja


== Područja primjene ==
Brojna su područja primjene UI-a:

Tražilice olakšavaju pronalazak informacija dostupnih na Internetu.
Ekspertski sustavi koriste se umjetnom inteligencijom pri istraživanju naftnih bušotina, kontroli Marsovih robota ili medicinskoj dijagnozi.
Strojno prevođenje (Google prevoditelj ili DeepL).
Analiza i predviđanje kretanja cijena dionica
Prepoznavanje rukopisa na pametnim telefonima i tabletima.
Prepoznavanje govora omogućuje kontrolu glasa ili diktiranje teksta. Primjeri su Siri, Google Assistant, Cortana i Samsung Bixby ili Amazon Alexa.
Prepoznavanje lica, npr. aplikacijom FindFace.
Prepoznavanje slike, npr. B. automatsko označavanje slika na Flickru ili Googleovu Cloud Vision API-ju.
Računalni programi za šah (najpoznatiji je Deep Blue koji je pobijedio Kasparova 1997. godine)
Uporaba botova
Računalna lingvistika
Ekspertni sustavi
Inteligentni agenti
Robotika
Računalni vid
Optičko prepoznavanje znakova (eng. Optical character recognition, OCR) - pretvaranje teksta na slikama u tekstni format
Računalne igre


== Vidi još ==
Kvantno računalstvo


== Vanjske poveznice ==
Predmet Umjetna inteligencija na Prirodoslovno-matematičkom fakultetu u Zagrebu  Arhivirana inačica izvorne stranice od 24. travnja 2015. (Wayback Machine)