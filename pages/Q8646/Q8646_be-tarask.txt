Уладзімер Барысавіч Гро́йсман (па-ўкраінску: Володимир Борисович Гройсман; нарадзіўся 20 студзеня 1978 году, Віньніца) — украінскі дзяржаўны дзяяч. Прэм’ер-міністар Украіны з 14 красавіка 2016 году па 29 жніўня 2019 году. Старшыня Вярхоўнай Рады Ўкраіны (з 27 лістапада 2014 да 14 красавіка 2016 году; у Раду быў абраны ў блёку Пятра Парашэнкі). Дарадца Рады народнае бясьпекі й абароны Украіны.
З 2006 па 2014 рок — мескі галава Віньніцы. Віцэ-прэзыдэнт «Асацыяцыі местаў Украіны ў пытаньнях жыльлёвае гаспадаркі» (2010—2014). З 2014 году віцэ-прэм’ер ураду Ўкраіны і міністар мясцовага разьвіцьця, будаўніцтва і жыльлёвае гаспадаркі (з 27 лютага па 2 сьнежня 2014 року).


== Дзяцінства і маладосьць ==
У 1994 годзе скончыў Віньніцкую сярэднюю школу № 35. Ва ўзросьце 14 гадоў пачаў працоўную дзейнасьць у прадпрыемстве свайго бацькі. У жніўні 1994 году ва ўзросьце 16 гадоў быў прызначаны камэрцыйным дырэктарам прыватнага малога прадпрыемства «Вока», зь лістапада 1994 году — камэрцыйным дырэктарам прадпрыемства «Юнацтва» свайго бацькі Барыса Гройсмана, дэпутат Віньніцкае мескае рады 24-га скліканьня (2002—2006 гг.).
У 2003 годзе скончыў недзяржаўнае вышэйшую навучальную ўстанову — Міжрэгіянальную акадэмію кіраваньня людзьмі па спэцыяльнасьці «Правазнаўства». У лютым 2010 году скончыў Нацыянальную акадэмію дзяржаўнага кіраваньня пры Прэзыдэнце Ўкраіны, стаўшы магістрам па спэцыяльнасьці «Кіраваньне грамадзкім развіцьцём» і спэцыялізацыі «Упраўленьне на абласным і мясцовым узроўнях».


== Дарослае жыцьцё ==


=== На пасадзе галавы места Віньніца ===
У 2002 годзе ва ўзросьце 24-х гадоў перамог на выбарах па акрузе № 29 і стаў самым маладым паслом Віньніцкае мескае рады. У лістападзе 2005 году абраны пісарам Віньніцкае мескае рады і выконваючым абавязкі галавы места Віньніца. У сакавіку 2006 году перамог на выбарах галавы места Віньніца.
На наступных выбарах 31 кастрычніка 2010 г. быў вылучаны на пасаду мескае галавы Віньніца ад грамады «Сумленьне Украіны» і пераабраны галавою са значнай падтрымкай — 77,8% галасоў.
На пасадзе мескага галавы Гройсман вёў праграму замены ліхтароў і асьвятленьня вуліцаў, якая была ўведзена яшчэ ў 2002 годзе; распачаў праект энэргазьберажэньня і максымальнага асьвятленьня места. Падчас першага року на пасадзе галавы места Віньніца пачаў маштабны рамонт асфальтавага пакрыцьця ўсіх магістральных і многіх другарадных вуліцаў места. У 2006 годзе дасягнуў значнага памяншэньня маштабаў стыхійнага гандлю.
У сьнежні 2006 году пасьля падпісаньня Мэмарандуму аб узаемаразуменьні паміж урадамі Швайцарскай Канфэдэрацыі і Ўкраіны спрыяў пачатку супрацоўніцтва паміж Віньніцаю і ўправаю Цюрыха. З 2007 па 2011 гады Віньніца атрымала ад Цюрыха 116 сьпісаных трамвайных вагонаў 1959 і 1960-х гадоў вытворчасьці. Пазьней у іх зьявіўся бясплатны Wi-Fi. У 2012 ініцыявана рэфармаваньня гарадскога транспарту, скарочана колькасьць маршрутных таксі. У 2013 годзе ў доўг закуплена 30 аўтобусаў і 40 тралейбусаў.
Акрамя замежнай падтрымкі былі створаны інструмэнты ўдзелу мясцовага капіталу ў разьвіцьці места. Так на ўмовах сумеснага фінансаваньня ў Віньніцы ўжо больш за 5 гадоў ажыцьцяўляецца пракладка вадаправода і каналізацыі, рамантуюцца вуліцы ў прыватным сэктары, зьмяшчаецца палігон цьвёрдых бытавых адходаў у прыгараднай ваколіцы.
У 2008 годзе спрыяў стварэньню першага «Празрыстага офісу» па прадастаўленьні адміністрацыйных паслуг насельніцтву, у далейшым сыстэма «празрыстых офісаў» на базе былых райвыканкамаў Віньніцы была распаўсюджаная па Ўкраіне.
З 2007 па 2013 гады дамогся прыходу ў Віньніцу зьнешніх інвэстыцый у аб’ёме больш чым 736 млн грн.


=== Служба ва ўрадзе Ўкраіны ===
27 лютага 2014 па запрашэньні прэм’ер-міністра Ўкраіны Арсеня Яцанюка заняў пасаду віцэ-прэм’ер-міністра Ўкраіны — міністар мясцовага разьвіцьця, будаўніцтва і жыльлёвае гаспадаркі. Асноўны напрамак дзейнасьці — правядзеньне задумы раздачы ўлады мясцовым урадам на месцах.
Выступіў каардынатарам рэформы дзяржаўных кантралюючых органаў. У пэрыяд лета-восень 2014 узначальваў: Урадавы антыкрызісны энэргетычны штаб; Дзяржаўную камісію па расьсьледаваньні прычын авіякатастрофы самалёта Боінг-777 (з 17 ліпеня 2014); каардынаваў працу штаба па працы зь бежанцамі; аднаўленьне Данбасу і працу зь міжнароднымі донарамі.


=== Старшыня Вярхоўнай Рады Ўкраіны ===
У Вярхоўную Раду трапіў па сьпісеБлёка Парашэнка. Адзін з заклікаў яго перадвыбарнай кампаніі: «Ганаруся, што я — Украінец!».
27 лістапада 2014 абраны старшынём Вярхоўнай Рады Ўкраіны. 15 сьнежня 2014 зацьверджаны ў складзе РНБА.
Падтрымаў законапраект аб забароне расейскіх сэрыялаў, аднак яго падпісаньне зацягнулася, паколькі рэглямэнтных камітэт Вярхоўнай Рады разглядаў скаргу незадаволеных паслоў.
2 ліпеня 2015 падтрымаў скандальны і папулісцкі закон аб рэструктурызацыі валютных крэдытаў, у далейшым непадпісаны Прэзыдэнтам.
Падчас ўрадавага крызісу 2016 разглядаўся як адзін з магчымых прэтэндэнтаў на пасаду Прэм’ер-міністра Ўкраіны ад прыхільнікаў П. Парашэнкаі.


=== На чале ўраду Ўкраіны ===
14 красавіка 2016 абраны на пасаду Прэм’ер-міністра Ўкраіны. Адпаведную пастанову падтрымалі 257 паслоў прыхільнікаў блёку Парашэнкі, Народнага фронту, групы «Адраджэньне» і групы «Воля народу».


== Узнагароды ==
Ордэн «За заслугі» II ст. (27 чэрвеня 2012) — за значны асабісты ўклад у дзяржаўнае будаўніцтва, сацыяльна-эканамічнае, навукова-тэхнічнае, культурна-адукацыйнае разьвіцьцё Ўкраіны, важкія працоўныя дасягненьні і высокі прафэсіяналізм
Ордэн «За заслугі» III ст. (26 чэрвеня 2008) — за важкі асабісты ўклад у разьвіцьцё канстытуцыйных асноў ўкраінскай дзяржаўнасьці, шматгадовую добрасумленьную працу, высокі прафэсіяналізм і з нагоды Дня Канстытуцыі Ўкраіны
Узнагароджаны кавалерскім Крыжам Ордэна Заслуг Рэспублікі Польшча.


== Асабістае жыцьцё ==
Жанаты. Разам з жонкай Аленай выхоўвае дзьвюх дачок — Крысьціну і Юлію і сына Давыда.


== Крыніцы ==


== Вонкавыя спасылкі ==
Гройсман Володимир Борисович на афіцыйным сайце Вінницької міської ради
Профіль Володимира Гройсмана