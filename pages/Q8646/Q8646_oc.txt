Hong Kong (/ˌhɔŋˈkɔŋ/; en chinés 香港; Pinyin: Xiānggǎng; Jyutping: Hoeng1 gong2; Cantonés Yale: Hēunggóng, AFI: [hœ́ːŋ.kɔ̌ːŋ]), oficialament la Region Administrativa Especiala de Honk Hong, es una ciutat e una de las regions administrativas especialas –amb Macau– de la Republica Populara de China. Format de mai de 260 illas, lo territòri es situat sul costat èst del dèlta del fluvi de las Pèrlas, confronta la província de Guangdong al nòrd e fa fàcia a la mar de China Meridionala a l'èst, a l'oèst e al sud. 
Hong Kong foguèt una colonia del Reialme Unit dempuèi 1842 fins al transferiment de sobeiranetat a la Republica Populara de China en 1997. La declaracion comuna sinobritanica e la lei fondamentala de la Region Administrativa de Hong Kong estipula que Hong Kong beneficiarà d'un aut degrà d'autonomia fins almens a 2047, cinquanta ans après lo transferiment. Jos la politica «un país, dos sistèmas», lo govèrn central de la Republica Populara de China es responsable pel territòri de la defensa e dels Afars Estrangièrs, ça que la Hong Kong manten son pròpri sistèma de lei, sa polícia, son sistèma monetari, son sistèma doanièr, sa politica d'immigracion, e sèrva sos delegats dins las organizacions e los eveniments internacionals.


== Division administrativa ==

Hong Kong es devesit en 18 districtes administratius:

Illas (Islands)
Kwai Tsing
Nòrd
Sai Kung
Sha Tin
Tai Po
Tsuen Wan
Tuen Mun
Yuen Long
Kowloon City
Kwun Tong
Sham Shui Po
Wong Tai Sin
Yau Tsim Mong
Centre e Oèst
Èst
Sud
Wan Chai


== Ligams extèrnes ==
(en) Pagina oficiala del govèrn de Hong Kong


== Nòtas e referéncias ==