Kani waa maqaal ku saabsan magaalo-goboleedka Hong Kong ee Shiinaha.

Hong Kong (loogu dhawaaqo "Hoon-Koon"; Af Shiine: 香港; "Dekadii Uduga") sidoo kale loo yaqaano Maamulka Khaaska ah ee Gobolka Hoon Koon ee Jamhuuriyada Dadka Shiinaha waa deegaan ku yaala xeebta koonfureed isla markaana (hada) ka tirsan dowlada Jamhuuriyada Dadka Shiinaha ee koonfur-beri Aasiya. 
Hoon Koon waxay caan ku tahay dhismayaasha dhaadheer ee faras-magaalada iyo deked caalami ah oo isku xidha meelo badan oo dunida. Sidoo kale magaalada Hong Kong waa suuqa Luulka caalamka. Deegaanka Hong Kong waa dhul baaxadiisu yahay 1104 km2 (426 sq mi), midkaasi oo inta ugu badan ku hareeraysan tahay biyo marka laga reebo xaga waqooyi oo ka xigto gobolka Guangdong ee Shiinaha. Deegaanka Hong Kong waxaa ku dhaqan dad dhan 7.2 milyan oo ah reer Hoon Koon, tiro dad Shiineys ah iyo ajaanib badan oo caalami ah; midaasi oo Hoon Koon ka dhigeysa mid ka mid ah meelaha ugu dadka badan ee caalamka.
Wakhtiyadii fiditaanka gumaystaha ayaa 1839kii Boqortooyada Ingiriiska qabsatey deegaanada koonfurta Shiinaha halkaas oo ahayd bar istaraatiji oo laga maamuli karo biyaha bari ee qaarada Aasiya. Mudo dheer ka dib ayaa sanadkii 1941kii waxa Hoon Koon maamulkeeda la wareegay Boqortooyadii Jabaan oo gacanta ku heeysay ilaa 1945kii, goortii lagu jebiyey Dagaalkii Labaad ee Aduunka. Wakhtigaas wixii ka dambeeyay waxaa Hoon Koon gacanta ku hayay maamul hoos taga Boqortooyada Ingiriiska ilaa sanadkii 1997kii oo dib loogu wareejiyey dowlada Shiinaha.
Dhinaca kale, Hoon Koon waxay ka mid tahay meelaha ugu qanisan dunida ayada oo leh waxsoosaar aad u sareeya iyo dhaqaale fiican. 
Sanadihii 1970kii ayaa Hong Kong noqotey xarunta ganacsiga ee Aasiyada Baasifiga, midaasi oo ka dhigtey meesha 45aad ee ugu qanisan dunida; mid ka mid ah sadexda caasimadood ee suuqa ganacsiga aduunka (labada kale waa New York iyo London.) Intaasi waxaa dheer in Hong Kong lagu tiriyo mid ka mid ah meelaha ay ku nool yihiin dadka ugu cimriga dheer aduunka.


= Taariikh =
Mina Hung Godenzi


= Tixraac =