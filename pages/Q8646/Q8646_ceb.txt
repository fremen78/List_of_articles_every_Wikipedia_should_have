Hong Kong (Inintsik: 香港, Xianggang) mao ang usa sa duha nga espesyal nga administratibong rehiyon (SAR) sa Tsina, Macau ang usa pa. Aduna kiniy 260 ka isla, ang teritoryo nahimutang sa sidlakan nga kilid sa Delta sa Sapang Pearl, probinsya sa Guangdong ang iyang utlanan sa amihanan ug naka-atbang sa Habagatang Dagat Tsino sa sidlakan, kasadpan ug habagatan. Ang pinakaduol nga mga nasod o bansa (way labot Tsina) mao ang Taiwan sa sidlakan, Pilipinas sa habagatang-sidlakan, Vietnam sa habagatang-kasadpan ug Macau sa habagatan. Niadtong 1892 hangtod 1997, kolonya kini sa Hiniusang Gingharian. Inintsik nga Cantones ang iyang lumad nga pinulongan. Ang Iningles opisyal sab nga pinulongan. Usa sa mga dakbayang global, ang Hong Kong usa sa mga sentro sa negosyo sa kalibotan.
Adunay mga 188,404 ka Pilipino nanrabaho o namuyo sa Hong Kong. Diri sab gitahi ang unang bangyaw sa Pilipinas.