Hong Kong (Mandarin: 香港 ; Pinyin: Xiānggǎng; resminé Laladan Administratif Khusus Hong Kong)iku Laladan Administratif Astamiwa Républik Rakyat Cina. Ing China ana loro Laladan Administratif Astamiwa. Sing sijiné ya iku Makau. Hong Kong diserahaké ing RRC déning Britania Raya ing tanggal 1 Juli 1997. Hong Kong sing ndunungi 6,8 yuta jiwa.
Sadurungé diserahaké, Hong Kong isih koloni Britania Raya. Manut kebijakan Siji Nagara Loro Sistem gawéané Deng Xiaoping, Hong Kong dadi laladan otonomi saka papréntahan RRC ing babagan hukum, valuta, béya cuké, imigrasi, aturan dalan kang tetep lumaku ing jalur kiwa. Urusan kang dadi wewenang Beijing iku pertahanan nasional lan diplomasi. Otonomi iki dilakokaké ing Hong Kong suwéné 50 taun diitung saka taun 1997.
Hong Kong iku cacahé ana 3 pérangan:

Hong Kong Island
Kowloon
New Territories
Ambané laladan Hong Kong kurang luwih 1.104 km2 kanthi populasi tujuh yuta wong, dadi Hong Kong kagolong laladan kang padhet ing donya. Warga Hong Kong iku 95 persèn saka ètnis Cina lan 5 persèn wargané saka ètnis liya. Etnis Cina kang urip ing Hong Kong akèh saka kutha Guangzhou lan Taishan provinsi Guangdong.
Hong Kong dadi koloni karajan Inggris sabubaré Perang Candhu I (1839-1842). Wiwitané mung pulo Hong Kong, banjur diambaké tekan Ujung Kowloon nalika taun 1860, lan ing taun 1898 tekan New Territories. 


== Papan wisata ==

Ing ngisor iki papan panggonan kang bisa digunakaké dadi papan wisata ing Hong Kong.


=== Kowloon ===
Tsim Sha Tsui
Avenue of Stars
Star Ferry


=== Hong Kong ===
Victoria Peak
Victoria Harbour
Pertunjukan Symphony of Lights
Aberdeen
Ocean Park
Menara Bank of China
Hong Kong Convention and Exhibition Centre


=== Lantau ===
Po Lin Monastery
Tian Tan Buda
Tai O
Hong Kong Disneyland Resort
Hong Kong Disneyland
Kreteg Tsing Ma
Kreteg Ting Kau


== Rujukan ==