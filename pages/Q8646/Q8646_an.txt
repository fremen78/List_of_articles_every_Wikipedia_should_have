A Rechión Administrativa Especial de Hong Kong d'a Republica Popular China ye una rechión china formata por una peninsula y cuantas islas, entre ellas a isla de Hong Kong, en o Mar d'a China Meridional, en o delta d'o Río d'as Perlas, chunto a la provincia de Guangdong. Dica 1997 estió colonia d'o Reino Uniu.
O nombre d'a isla de Hong Kong (chinés: 香港, pinyin: Xiānggǎng) significa "puerto vaforoso". A transcripción "Hong Kong" ye basada en a pronuncia cantonesa.
Hong Kong ye una d'as dos "rechions administrativas especials" de China. L'atra ye l'antigua colonia portuguesa de Macau. En istas dos rechions administrativas especials s'aplica o modelo administrativo conoixiu como un país, dos sistemas (一國兩制, yì guó liǎng zhì). Iste sistema, ideyato por Deng Xiaoping, pretende que s'aplicase a una eventual reunificación con Taiwán, pende en o mantenimiento d'un sistema economico capitalista baixo a sobiranía d'un país d'ideolochía oficial comunista. Antimás d'o sistema economico, istas dos rechions tienene un sistema administrativo y chudicial independient, y mesmo o suyo mesmo sistema de duanas y mugas externas.


== Esporte ==
As politicas esportivas y directrices ta a organización d'eventos esportivos en Hong Kong son regulatas por o Major Sports Events Committee.
Dende l'anyo 2004, o Hong Kong Sports Institute Limited ye l'organismo d'o gubierno ta o control, analisi y o desembolique d'os esportistas de Hong Kong ta la partecipación en os diferents esportes y competicions esportivas internacionals.
En Hong Kong se practica muita variedat d'esportes cualcuns d'éls derivaus d'a larga ocupación britanica. Cal destacar o fútbol, o golf, as cursas de caballos, o baloncesto, o críquet, as cursas de barco dragón y o rugby.
D'entre os suyos esportistas en a historia cal destacar a Lee Lai-shan a primera naixita en Hong Kong que consiguió una medalla olimpica en vela en os Chuegos Olimpicos de 1996 celebraus en Atenas.


== Referencias ==