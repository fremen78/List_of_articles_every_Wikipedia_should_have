Hongkong, ufkört: HK (sjineesk 香港, Pinyin Xiānggǎng, Jyutping Hoeng1gong2, Yale Hēunggóng, kantoneesk Hêng1gong2, ingelsk Hong Kong ‚gud stirmin huuwen‘, ufk: 港) as en gratstääd an en aparte ferwaltet regiuun uun't süüden faan Sjiina. Diar wene gud sööwen miljuun minsken üüb 1106 kwadrootkilomeetern. Hongkong as en bedüüden wiartskap- an finansstääd.
Hongkong wurd uun a Iarst Opiumkriich 1841 faan't Ferianagt Könangrik besaat, an 1843 tu en britisk krüünkolonii. 1997 as det stääd weder tu Sjiina auerden wurden. Daalang as Hongkong en aparte ferwaltet regiuun mä en grat autonomii. Di sjineesk stoot fersjükt oober muar an muar iinflööd üüb det stääd tu nemen. 2019 as't diarauer tu grat ünrauen kimen. 
Det ööder aparte ferwaltet regiuun Macau an Hongkong san auer en brag mäenööder ferbünjen.


== Ferwaltang ==

Hongkong hää 18 distrikten (十八區 / 十八区,  Shíbā Qü, Jyutping Sap6baat3 Keoi1, ingelsk 18 districts) uun trii regiuunen:

Regiuun Nei Teritoorien – 新界區:1. Islands, 2. Kwai Tsing, 3. North, 4. Sai Kung, 5. Sha Tin, 6. Tai Po, 7. Tsuen Wan, 8. Tuen Mun, 9. Yuen Long
Regiuun Kowloon – 九龍區:10. Kowloon City, 11. Kwun Tong, 12. Sham Shui Po, 13. Wong Tai Sin, 14. Yau Tsim Mong
Regiuun Hong Kong Island – 港島區:15. Central and Western, 16. Eastern, 17. Southern, 18. Wan Chai


== Kliima ==


== Futnuuten ==


== Luke uk diar ==