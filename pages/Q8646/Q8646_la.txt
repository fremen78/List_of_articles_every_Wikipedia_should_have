Hongcongum, vel Sciiamchiamensis (nomine Sinice scripto 香港) est una e binis provinciis praecipuis rei publicae popularis Sinarum, alterá Macao consideratá. Quae provincia minima ad litus Sinarum meridianum sita, a delta fluminis Zhu (seu "margaritarum")  et a mari Sinensi australi cincta, propter profundum portum naturalem, conspectum amoenum, commercium divitissimum celebratur. Maxima provinciae pars e conurbatione constituitur cui sunt circiter 7 000 000 incolarum. Hongcongum ab urbe antiqua Cantonensi 174 chiliometris, a nova urbe florentissima Shenzhen 17 chiliometris distat.


== Nomen ==
Proprium urbis provinciaeque nomen, Sinice 香港 scripta (pronuntiatu linguae Yue Hoeng¹ gong² [hœ̂ːŋkɔ̌ːŋ] sed Mandarinice Xiānggǎng [ɕjáŋkàŋ]), 'portus fragrans' vel 'thurifer' sonat. A principio portui cuidam minori attributum est, parti litoris Hongcongensis meridiani, cuius nomen hodiernum est 香港仔 hoeng¹ gong² zai² ('Hongcongum minus') vel Anglice Aberdeen Harbour. Ibi enim nautae Europaei piscatoresque Sinenses mercatum aromatum condimentorum, aliarumque rerum constituerunt. Quod nomen ab anno 1846 usurpabatur ad insulam omnem nuncupandam. Inde Anglice Hongkong appellabatur iuxta pronuntiatum ipsorum incolarum sermone Yue loquentium. Latinizantes aut Hongcongum sicut Angli, aut Siamkiamum iuxta mandarinos, scribebant. Dioecesis Ecclesiae Catholicae, nomine potius ad aures Italas accommodato, Sciamchiamensis nuncupatur.


== Historia ==

Primo bello de opio inter Britannos et Sinas saeviente, Britanni die 26 Ianuarii 1841 insulam Hongcongensem occupaverunt, incolis eo tempore fere 7450. His proeliis finem fecit die 26 Ianuarii 1841 foedus Nanchini sancitum, qua lege Hongcongum a Sinensium potestate remotum colonia Britannica fit. Die 24 Octobris 1860, regimen Sinense, bello de opio secundo devictum, pagos terrae firmae Hongcongenses Britannis victoribus volens nolens cedit. Ab anno 1899 territoria quasi nova septentrionalia Hongcongo adiacentia vectigalis annui gratiá cum colonia veteri coniuncta sunt. Hongcongum ita auctum sub aegide Britannica usque ad 1997 florebat. Tunc Sinae imperium Hongcongi recuperavit, et usque hodie in Sinis provincia specialis manet, regimine commercii valde libero.


== Clima ==

Urbi Hongcongo clima est subtropicum humidum per enumerationem Köppen–Geiger, hieme mitiore et ab initio sicca, humiditate et nebulositate per hiemem veremque semper auctis, imbribus ab Aprili usque in Octobrem ineuntem incidentibus, vere et autumno temperatis, hippalo per aestatem flante; temperatura aëris media mense Ianuario 16° atque mense Iulio 29°, minima inter 9° et 24°, maxima inter 24° et 34°, sed minima extrema usque hodie nota −6.0° summo monte Tai Mo Shan die 24 Ianuarii 2016, maxima extrema 37.9° in regione Happy Valley die 8 Augusti 2015; pluviis mense Ianuario ad 25 mm tantum, mense Iunio 456 mm, mense Augusto 432 mm, anno toto non minus quam 2398 mm elevatis; diebus pluviosis per annum totum fere 138 incidentibus; humiditate relativa inter mensuras 69 centesimas et 83 centesimas reperta, horis solis fulgentis mense Martio 91, mense Iulio 212, per annum totum 1836 relatis.


== Nexus interni ==


== Notae ==


== Bibliographia ==
Ban, Biao 班彪; Ban, Gu 班固; Ban, Zhao 班昭 (111). Book of Han. 28 
Barber, Nicola (2004). Hong Kong. Gareth Stevens. ISBN 978-0-8368-5198-4 
Bard, Solomon, ed. 2002. Voices from the Past: Hong Kong, 1842–1918. Hongcongi: Hong Kong University Press. Paginae selectae apud Questia.
Bishop, Kevin; Roberts, Annabel (1997). China's Imperial Way. Odyssey Publications. ISBN 978-962-217-511-2 
Buckley, Roger (1997). Hong Kong: The Road to 1997. Cantabrigiae: Cambridge University Press. ISBN 978-0-521-46979-1 
Callick, Rowan. 1998. Comrades & Capitalists: Hong Kong since the Handover. University of New South Wales Press. Paginae selectae apud Questia.
Carroll, John (2007). A Concise History of Hong Kong. Rowman & Littlefield. ISBN 978-0-7425-3422-3 
Chan, Cecilia; Chow, Amy (2006). Death, Dying and Bereavement: a Hong Kong Chinese Experience. Hong Kong University Press. ISBN 978-962-209-787-2 
Chan, Shun-hing; Leung, Beatrice (2003). Changing Church and State Relations in Hong Kong, 1950–2000. Hong Kong University Press. ISBN 962-209-612-3 
Chu, Cindy Yik-yi (2005). Foreign Communities in Hong Kong, 1840s–1950s. Palgrave Macmillan. ISBN 978-1-4039-8055-7 
Chu, Yiu-wai (2017). Hong Kong Cantopop: A Concise History. Hong Kong University Press. ISBN 978-988-8390-58-8 
Courtauld, Caroline; Holdsworth, May; Vickers, Simon (1997). The Hong Kong Story. Oxoniae: Oxford University Press. ISBN 978-0-19-590353-9 
Curry, Janel, et Paul Hanstedt. 2014. Reading Hong Kong, Reading Ourselves. City University of Hong Kong Press. ISBN 978-962-937-235-4. Google Books.
Endacott, G. B. 1964. An Eastern Entrepot: A Collection of Documents Illustrating the History of Hong Kong. Londinii: Her Majesty's Stationery Office.
Fu, Poshek, et David Deser. 2002. The Cinema of Hong Kong: History, Arts, Identity. Cantabrigiae: Cambridge University Press. ISBN 978-0-521-77602-8.
Lee, James. 1999. Housing, Home Ownership and Social Change in Hong Kong.
Yuen-chung Lui, Adam. 1990.  Forts and Pirates: A History of Hong Kong. Hongcongi: Hong Kong History Society. ISBN 962-7489-01-8.
Liu, Shuyong, Wenjiong Wang, et Mingyu Chang. 1997. An Outline History of Hong Kong. Pecini: Foreign Languages Press. ISBN 978-7-119-01946-8.
Ngo, Tak-Wing, 1999. Hong Kong's History: State and Society Under Colonial Rule. Londinii: Routledge. ISBN 978-0-415-20868-0.
Tsang, Steve, ed. 1995. Government and Politics: A Documentary History of Hong Kong. Hongcongi: Hong Kong University Press. ISBN 962-209-392-2 Paginae selectae apud Questia
Tsang, Steve, 2007. A Modern History of Hong Kong. Londinii: I. B. Tauris. ISBN 978-1-84511-419-0
Welsh, Frank. 1993. A Borrowed place: the history of Hong Kong. Tokii: Kodansha International. ISBN 978-1-56836-002-7.


== Nexus externi ==

"Geography and Climate, Hong Kong". Census and Statistics Department, Hong Kong Government .
"Hongkong" in N. B. Dennys, The Treaty Ports of China and Japan (Londinii: Trübner, 1867) p. 1 ff. Textus
"Hongkong" in Carl Crow, The travelers' handbook for China. 3a ed. (Novi Eboraci: Dodd, Mead, 1921) pp. 282-290 Textus.