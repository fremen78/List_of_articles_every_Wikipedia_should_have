Hong Kong, ojehero teéva Hong Kong Retãvore Iñesãmbyhy Ikoéva Hong Kong Chína Tetarã Retã pegua, ha'e niko peteĩ umi mokõi tetãvore iñesãmbyhy ikoéva apytépe Chína Tetarã Retãme ojejuhúva, upe ambuéva hína Makáo. Ojejuhu Kuarahyresẽ Ásiape, ha ijyvy apekue jerére oĩ upe para Ñemby Chína ñemby gotyo ha yvate gotyo Chína retã, kuarahyreike gotyo ojejuhu Makáo, amo Itaveratĩ ysyry rembe'ýpe.
Ijyvy apekue niko 1104.4 km² oñemohendáva upéicha: Hong Kong ypa'ũ, Kowloon ha umi Tekoha Pyahu. Upépe oikove amo 7.500.000 tapicha.
Hong Kong rembiasakue ipukuite ha yvypóra oiko upépe 6.000 ary ojapo. Amo ary 214 a. C. ha 1842 mbyte, oime va'ekue Chína Mburuvi poguýpe oiko chugui peve kolóña Vyretáña pegua, upéicha ojehu oikógui upe ópio ñorairõ peteĩha ha ojejapógui upe rire Nangĩ Jekupytyha (tekorã ojejapo va'ekue toiko py'aguapy Chína ha Tavetã Joaju apytépe). Ko kolóña oiko va'ekue Hong Kong-gui hi'are haimete 150 ary, upe aja tuichaite oñemoporã porãve. Oiko aja Ñorairõ Guasu Mokõiha, Hapõ oñembojára Hong Kong rehe ary 1945 peve, upe rire oike jey Vyretáña Mburuvi poguýpe. Hákatu ary 1997-pe oñembohasa Hong Kong ñesãmbyhy Chínape guarã.


== Mandu'apy ==


== Joajuha ==
 Wikimedia Commons oguereko ta'ãnga Hong Kong reheguaCommons.
Departamento de Estadísticas y Censo
Portal del Gobierno de Hong Kong