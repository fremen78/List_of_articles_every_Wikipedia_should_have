Hongkong (hiina keeles 香港; pinyin'is xiānggǎng; kantoni keeles heung gong hœ́ːŋ.kɔ̌ːŋ 'lõhnav sadam'; ametlikult Hiina Rahvavabariigi Hongkongi erihalduspiirkond) on linn ja Hiina erihalduspiirkond Lõuna-Hiina mere ääres. See koosneb Hongkongi saarest, Kowlooni poolsaarest ning Uutest Territooriumidest (sh rohkem kui 200 saarest).
Vastavalt "ühe riigi, kahe süsteemi" poliitikale on Hongkongil Mandri-Hiina suhtes suur autonoomia. Hongkongil on oma valuuta, tolli- ja immigratsioonisüsteem, juriidiline süsteem ja liikluseeskiri, mis näeb ette vasakpoolse liikluse.
Hongkongis tegutsev Hongkongi börs on üks maailma suuremaid väärtpaberibörse.


== Ajalugu ==
1841.–1997. aastal oli Hongkong Briti koloonia.
Teise maailmasõja ajal okupeeris Jaapan Hongkongi.
1982. aastal külastas Suurbritannia peaminister Margaret Thatcher Pekingit, et otsustada Hongkongi tuleviku üle koos Hiina poliitiku Deng Xiaopinga. Hongkong läks 1997. aastal erihalduspiirkonnana Hiina Rahvavabariigi koosseisu.


== Poliitika ==

Hongkongis on võimude lahusus kohtuvõimu, seadusandliku võimu ja täitevvõimu vahel.
Hongkongil on parlamentaarne demokraatia. Seadusandlikus kogus on 70 kohta, millest 40 kohta ei ole valinud inimesed otse. Lisaks sellele on häälteenamus Pekingile lojaalsete esindajate käes.


== Haldusjaotus ==

		
			
			
		
		
			
			
		


=== Uus ===
1. Saar
2. Kwai Tsing
3. Põhja
4. Sai Kung
5. Sha Tin
6. Tai Po
7. Tsuen Wan
8. Tuen Mun
9. Yuen Long


=== Kowlooni poolsaar ===
10. Kowloon
11. Kwun Tong
12. Sham Shui Po
13. Wong Tai Sin
14. Yai Tsim Mong


=== Hong Kongi saar ===
15. Kesk ja Lääs
16. Ida
17. Lõuna
18. Wan Chai


== Majandus ==
Hongkong, Singapur, Taiwan ja Lõuna-Korea loetakse Aasia tiigrite hulka, mille majandused tegid 1960.–1990. aastal hüppelise arengu. 1991. aastal liitusid Hongkong, Hiina Taipei (Taiwan) ja Hiina Rahvavabariik Aasia ja Vaikse Ookeani Majanduskoostööga.
Sarnaselt Hiina investeeringutega on Hongkongi ettevõtteid kõige rohkem huvitanud kapitalipaigutused jae- ja hulgikaubandusse. Lisaks on Hongkongi residendid teinud otseinvesteeringuid tööstusse, transporti, laomajandusse, sidesse ning kinnisvara- ja äriteenindusse.
Hongkong, USA, Jaapan, Saksamaa ja Lõuna-Korea on Hiina suurimad ekspordisihtkohad.
Hongkongi rahaühik on Hongkongi dollar (HKD).


== Sport ==
Hongkongi ROK-i kood on HKG. 1954. aastal astus Hongkong Aasia Jalgpalli Konföderatsiooni.
Esimest korda osales Hongkong taliolümpiamängudel 2002. aastal.


== Eesti ja Hongkongi suhted ==
Hongkong on majanduslikult hästi arenenud, soodsa asukohaga ja Eesti majandusele huvipakkuv piirkond. Seetõttu on Eesti-Hongkongi majandussuhted pärast Eesti taasiseseisvumist kiiresti arenenud. Alates 1998. aastast on Hongkongi külastanud ka mitu ametlikku Eesti delegatsiooni.
22. veebruaril 2011 avasid välisministeeriumi kantsler Alar Streimann ja Eesti suursaadik Hiinas Andres Unga Eesti aukonsulaadi Hongkongis. Eesti aukonsul Hongkongis on Matthew Lam Kin Hong.


== Vaata ka ==
Kantoni keel
Kowloon, Hongkongi saar, Aberdeen (Hongkong)
Hongkongi ülikool, Hongkongi Teadus- ja Tehnikaülikool, Hongkongi Hiina Ülikool
Bruce Lee ausammas (Hongkong)
Demokraatia jumalanna (Hongkong)
Aasia Jalgpalli Konföderatsioon
Szeto Wah, Charles Kao, Carrie Lam, Jackie Chan, Wong Kar-wai
HSBC
.hk
Hongkongi jalgpallikoondis
2019.–2020. aasta Hongkongi meeleavaldused
Hong Kong Disneyland
Hong Kong Park
Hong Kong Tramways
Hongkongi Baptistlik Ülikool
Hongkongi keskpank
Hongkongi seadusandliku nõukogu president
Hongkongi vaatluskeskus


== Viited ==


== Välislingid ==

Hongkongi turismiinfo (inglise keeles)