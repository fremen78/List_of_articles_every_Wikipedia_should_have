Organisasi Perdagangan Donya (basa Inggris: WTO, World Trade Organization) iku organisasi internasional kang ngawasi sakèhing pasetujon kang nata "aturan perdagangan" ing anatara anggotané (WTO, 2004a). Diadegaké tanggal 1 Januari 1995 kanggo ngganti GATT, pasetujon sawisé Perang Donya II kanggo ngilangaké candhetan perdagangan internasional. Prinsip lan pasetujon GATT dijupuk saka WTO, kang tugasé ndaftar lan ngembangaké.
WTO minangka penerus Organisasi Perdagangan Internasional (ITO, International Trade Organization). ITO disetujoni déning PBB sajeroning Konferensi Dagang lan Karyawan ing Havana sasi Maret 1948, nanging ditutup déning Senat AS (WTO, 2004b).
WTO duwé markas ing Jenewa, Switserlan. Direktur Jendral saiki ya iku Pascal Lamy (wiwit 1 September 2005). Ing taun 2005 organisasi iki duwé 149 nagara anggota. Kabèh anggota WTO diwajibaké mènèhi siji lan sijiné status nagara paling disenengi, saéngga pawèwèh kauntungan kang diwènèhaké déning sawijining anggota WTO marang nagara liya kudu diwènèhaké marang kabèh anggota WTO (WTO, 2004c).
Ing pungkasan taun 1990-an, WTO dadi target protès obahan antiglobalisasi.


== Pranala njaba ==

Situs resmi Archived 2021-07-01 at the Wayback Machine.