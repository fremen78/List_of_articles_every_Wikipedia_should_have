Jacques Cartier (Saint-Malo, Francuska, 31. decembra 1491 – 1. septembra 1557) bio je francuski istraživač i jedan od glavnih pronalazača Kanade, ili tačnije, unutrašnjeg područja prostora koje bi jednog dana postala ta država.
Kralj Francuske, Franjo I. ga je izabrao da nađe "certaines îles et pays où l'on dit qu'il se doit trouver grande quantité d'or et autres riches choses" ("neka ostrva i zemlje gdje se kaže da postoji mnogo zlata i drugih bogatstva"). 1534. godine počinje putovanje da nađe zapadni put do Azije. Istraživao je djelove današnjeg Newfoundlanda (počevši 10. maja te godine) i Kanadsko primorje. Kad je saznao o rijeci prema zapadu (rijeka svetog Lawrenca) mislio je da bi to mogao biti sjeverozapadni prijelaz. Iskrcao se prvi put na današnjem Gaspe, Quebec gdje je postavio krst i objavio da to područje pripada Francuskoj. Onda je nastavio (brodom) do Quebec Citya, tada poznat kao Stadacona. Tokom putovanja oteo je dva sina poglavara Donnacona, Domagaya i Taignoagnya, i vratio ih je sa sobom u Evropu.
Cartier je počeo drugo putovanje 19. maja sljedeće godine sa 3 broda, 110 ljudi, i otetim dječacima (koji bi bili vraćeni poglavaru). Putovao je uzvodno do Huronskog sela Stadacona i Iroquoiskog sela Hochelaga (Montreal) i stigao je 2. oktobra 1535. godine. Čuo je o zemlji, Saguenay, koja je trebala da bude puna zlata i drugih bogatstva.
23. maja, 1541. godine otišao je iz St-Maloa na svoje treće putovanje. Ovaj put je tražio Saguenay, ali nije uspio prijeći Hochelagu. Nakon zime koju je proveo u Kanadi vratća se u Francusku 1542. godine. Mnogi mornari su umrli od skorbuta kad se brod zaglavio u ledu bez posedne hrane. Cartier je morao pitati Indijance za njihove običajne lijekove, koje su mu dali. Ostatak svog života provodi u Saint-Malou i na kući u blizini grada.