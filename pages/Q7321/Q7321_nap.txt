Jacques Cartier (Saint-Malo (Franza), 31 'e dicembre d"o 1491 - 1 'e settembre d"o 1557) fuje nu sploratore franzese.
'O rre de Francia, Frangische I 'e Franza, 'o capetejaje pe ttruvà certaines îles et pays où l'on dit qu'il se doit trouver grande quantité d'or et autres riches choses ("cert'ìsule e tterre addò se dice ce stanno oro e àte recchezze a bottafascio"). Dint' 'o 1534 sarpaje 'n cerca 'e nu passaggio 'e punente pe ll'Asia. Isso spluraje na parte 'e chella ch'ogge è Terranova (a partire d"o 10 'e majo 'e chill'anno) e d"e Maritimes canadese e venne a ssapé 'e nu sciummo cchiù a ovest ('o sciummo San Lurenzo) ch'isso credette putesse èssere chillo passaggio a nord-ovest ca se cercava 'o tiempo. Durante sto viaggio sequestaje li duje figlie 'e Capo Donnacona, Domagaya e Taignoagny e s' 'e purtaje cu isso 'n Europa. 
Cartier sarpaje pe nu secunno viaggio 'o 19 'e majo 'e ll'anno appriesso, cu 3 nave, 110 uommene e li guagliune rapute (che fujeno turnate ô pate). Acchianaje 'o sciummo nzino ê villagge Uroni 'e Stadacona (int' 'o punto addò ogge sorge Quebec City) e Hochelaga (Mundreale) addò arrivaje 'o 2 'e ottovre d"o 1535. Venne a sentì 'e na nazzione cchiù a nord, chiammata Saguenay, ca se diceva fosse chjena d'oro e ate tresore.
'O 23 'e majo d"o 1541 partette 'a Saint-Malo p' 'o tierzo viaggio sujo. Sta vota jeva cercanno Saguenay; comm'è gghiè, ancora na vota nun arriscette a gghì aroppo Hochelaga. Doppo nu vierno terrìbbele spennuto 'n Canada, turnaje 'n Franza l'anno appriesso. Cartier spennette 'o riésto d"a vita suja a Saint-Malo e dint' 'a tenuta soja vicina, murette int' 'o 1557.


== Rìggene ==
'A rìggene 'e st'articulo è Uicchipedia Taliana:
http://it.wikipedia.org/wiki/Jacques_Cartier