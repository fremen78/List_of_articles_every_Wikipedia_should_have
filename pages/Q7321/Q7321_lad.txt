Jacques Cartier (nasido Jakez Karter en Saint-Malo, Bretanya, 1491 - Saint-Malo, 1 de Septembre de 1557) era un eksplorador fransez ke izo tres viajes verso la Amerika del Nord lavorando para la korona fransesa, los kualos le izieron el primer eksplorador de este payis en arrivar al Muevo Mundo. Era el primer eksplorador del golfo de San Lorenzo (1534), el deshkovridor del rio San Lorenzo (1535) i endemas komandante de la kolonia de Charlesbourg-Royal (1541–42). Los mapas ke izo permetieron la konosensia del rio i el golfo enel mundo. Cartier, en sus Relations, yegó a ser el primer evropeo en yamar i deskrivir la rejion ke oy endiya konosemos komo Kanada.