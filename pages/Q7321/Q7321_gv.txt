She lhuingysser as ronseyder Britaanagh va Jacques Cartier (Britaanish: Jakez Karter; 31 Nollick 1491 – 1 Mean Fouyir 1557). Ren eh goaill stiagh yn thalloo t'er fys ain jiu myr y Chanadey myr cooid jeh'n Rank. Va Cartier y chied Oarpagh ren cur sheese as tayrn caslys-çheerey jeh Lhoob Laurys Noo as brooghyn Awin Laurys Noo. Chur eh yn ennym "Çheer ny Canadaghyn" er y thalloo shen er son ny h-enmyn va currit ec ny h-eggyssyn Iroquois er y daa valley mooar honnick eh ayn ec Stadacona (Caayr Québec) as Hochelaga (Ellan Montréal).


== Seihll leah ==
Va Cartier ruggit 'sy vlein 1491 ayns Sant-Maloù, purt er coose hiar hwoaie jeh'n Vritaan. Ren Cartier, va ny varrinagh doaiagh, lhiassaghey e staydys sheshoil 'sy vlein 1520 lurg ren eh poosey rish Mary Catherine des Granches, oltey jeh lught thie ooasle. Ta enney currit er e ennym mie ayns Sant-Maloù ayns recortyssyn ny bashtaghyn myr gedjey ny myr feanishagh.