Jacques Cartier (Saint-Malo, Hyãsia, en 1491-cerca de Saint-Malo, 1 jasyporundy 1557) ha'e akue peteĩ y rupive oikundaháva Hyãsia pegua oho va'ekue mbohapy jey Yvate Amérikape ygarata aty myakãhára ramo omba'apóvo hetã rérape, upéicha oiko chugui Hyãsiagua peteĩha oho va'ekue Amérikape. Ha'e Europagua ohecha ha oikundaharaẽ va'ekue parapyte San Lorenzo pegua rehe (1534), Europagua ojuhuraẽ va'ekue ysyry San Lorenzo (1535) ha oiko chugui avei kolónia Charlesbourg-Royal ruvicha (1541-42).
Umi yvy ha yguasu ra'anga ha'e ojapo oipytyvõ tojeikuaa hag̃ua oparupi mba'éichapa ko parapyte ha ysyry ojehero upe guive San Lorenzo ramo.
Ndajaikuaaitéi imitãrõguare rehegua. Ha'e Jamet Cartier ra'y ha Jesselin Jansart memby. Omenda ára 2 jasypo 1520 Catherine rehe, Jacques des Granches ra'y, upéicha rupi imba'ehetave ha oñemoporãve hekove.
Oñorairõ aja ýpe Poytuga ha Hyãsia, ary 1531 aja, karai Jean Le Veneur omoguahẽ Cartier mburuvichavete Francisco I renondépe, oikuaágui Cartier oikuaapahague paraguasu tuichakue ha ohómava mombyryete opirakutúvo. Mburuvichavete omomba'apo Cartier toheka hag̃ua yvy pyahu ha tape ombojoaju pya'evéva Európa ha Ásia, upe guive, oñepyrũ Cartier oho Amérikape, oguahẽ meve upe tetã ko'ãga jahero Kanada.


== Marandumi ==


== Mandu'apy ==