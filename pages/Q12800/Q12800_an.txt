Una metralladora ye un arma de fuego automatica que se caracteriza por disparar gran cantidat de balas en poco tiempo y de traza contina dende un cargador u cinta de balas. As metralladoras por un regular son pesatas, grandizas y montadas sobre una base u patas.


== Orichen y evolución ==
As primeras metralladoras apareixioron mientres o sieglo XIX, como as ditas Gatling, encara que no yeran automaticas ya que s'accionaban con una manilla.
En 1884 apareixe un tipo de metralladora totalment automatizata inventata por Hiram Maxim, iste modelo fue adotato por a mayoría d'os exercitos europeus mientres que os norteamericans emplegoron o Browning que reutiliza o gas d'o canyón. Dende l'anyo 1917 a companyía constructora d'armamento Browning sacó a o mercato o modelo que funciona con retacule d'o canyón, un sistema que encara s'emplega.


== Impacto en a guerra ==
A metralladora cambeó o sistema de combate que yera o mesmo dende as guerras napoleonicas. Dende l'aparición d'as metralladoras se facioron línias estaticas y buegas con l'uso de carros de combate contra istas armas automaticas.


== Limitacions tecnicas ==
As metralladoras tienen muito desgaste d'o canyón y iste se dilata, fendo que dimpués d'un ciento de disparos pueda estar temporalment inútil. Amás tot o canyón ha d'estar sustituyito alto u baixo cada 10.000 tiros.


== Vinclos externos ==
 Se veigan as imáchens de Commons sobre a metralladora.