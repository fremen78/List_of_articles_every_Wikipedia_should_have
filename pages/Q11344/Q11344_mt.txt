Element kimiku huwa sustanza pura magħmula minn tip wieħed ta’ atomi, li jikkaratterizzawh u jiddistingwuh mill-elementi l-oħra bin-numru atomiku (Z). 
L-elementi jistgħu jidhru taħt forom diversi:

taħt forma monoatomika: il-gassijiet nobbli (He, Ne, Ar, Kr, Xe, Rn).
taħt forma molekulari: dawn huma xi eżempji H2, N2, O2, O3, F2, P4, S8, Cl2, Br2, I2.
taħt forma ta’ ġabra kontinwa (kristallina jew amorfa) ta’ atomi marbutin b’mod kovalenti: pereżempju C, Si, B, Sb.
taħt forma metallika: il-biċċa kbira ta’ l-elementi huma metalli, pereżempju, il-ħadid, is-sodju, id-deheb, il-kalċju, l-uranju .
L-istess element jista’ jeżisti f’forom allotropiċi differenti bħad-djamanti u l-graffit, li fihom il-karbonju għandu strutturi kristallini differenti jew l-ossiġenu diatomiku O2 u l-ożonu O3, li huma differenti fl-istruttura molekulari.
L-elementi ġew klassifikati fit-Tavla perjodika, strument tas-sintesi estremament qawwi. 

L-atomi ta’ l-istess element jista’ jkollhom numru tal-massa (A), jiġifieri numru ta’ nuklejuni, differenti. Dawn il-varjetajiet differenti jissejħu isotopi, billi għandhom l-istess post fit-tavla perjodika.
L-elementi li jinstabu naturalment fi-Dinja huma 94 (mill-idroġenu sa l-uranju mingħajr it- teknezju u l-promezju) li minhom 80 għandhom almenu isotopu stabbli wieħed. Sa issa jistgħu jinħolqu 24 oħra artifiċjalment, u għalhekk b’kollox nafu b’118 element. L-element l-iżjed tqil hu l-oganesson bin-numru atomiku ta’ 118.
Hawn taħt nagħtu tabella li tiġbor fiha xi informazzjoni fuq l-elementi, irranġati skond in-numru atomiku. 


== Lista ta' l-Elementi ==