Ing sarul (plough king British English, plow king American English, at arado king Castila) metung yang kasangkapan a magagamit king pamanasik para king mumunang pamangambul king gabun bayu ing pamanialbag kareng bini o pamananam. Metung ya kareng pekamaulagang kasangkapan king keraklan king kasalesayan, at metung ya kareng manimunang panyulung king agrikultura. Ing mumunang sangkan king pamanyarul yapin pamamaligtad king dake nang makababo ning gabun, ba lang idala king babo deng bayung sustansia, kabang kukutkut la reng e mayap a dikut ampo reng tagan ibat kareng minunang mitanam, ba lang malaso deti. Payanginan ne murin ing gabun, at sasaup ya ba yang lumbat a mabasâ ing gabun. Ngening panaun a iti, paburen deng langi ing asikan a mesarul, at kaibat 
asuen ya bayu ya tamnan. 
Aniang mumuna, igutan dong baka o damulag deng sarul, at kaibat, kabayu. Kareng bangsang industrialisadu, ing enerhia ibat king singo (steam) ing minunang de makinang paralan, kapamilatan da reng ploughing engine o steam tractor, dapot bagia-bagia lang mialilan deti kareng traktora. Kareng mengalabasan a aduang dekada, mababawasan na ing pamangamit kareng traktora kareng aliwang lugal, at miayalilan iti king mas mababong pamaniarul at aliwa pang paralan ning pamangambul. 
Gagamitan da la reng sarul angga king lalam dayatmalat, para king pamamili kareng kabli, ampo king pamagsadia king gabun para king side-scan sonar ketang metung a prosesu king pamanintun laru. 


== Lon la murin deti ==
w:Ard (plough) (Scratch plough)
w:Aratrum (Ancient Greek and Roman plough)
w:Sokha (Old Russian scratch-plough)
w:Snowplow
w:Ridge and furrow
w:Railroad plough
w:Foot plough
w:Museum of Scottish Country Life


== Notes ==


== Pikuanan ==
The Genius of China", Robert Temple, Prion Books Limited, ISBN 1-85375-292-4


== Suglung palual ==

The Rotherham Plough – the first commercially successful iron plough
History of the steel plough – as developed by John Deere in the US
Breast Ploughs and other antique hand farm tools Archived Marsu 24, 2010 at the Wayback Machine
Various types of plough: photos