Pluh je oradlo, tedy zařízení umožňující obdělávání zemědělské půdy orbou.


== Etymologie ==
Slovo pluh (plug) se vyskytuje v řadě dalších slovanských jazyků (a rumunštině), podobné slovo, např. německé Pflug nebo anglické plough, se používá v germánských jazycích, ve kterých jsou pro nejstarší dobu doložena jiná označení pluhu. Původ slova je sporný. Např. Václav Machek považoval plugъ i na základě starobylé terminologie pro součásti pluhu za slovo slovanského původu, odvozené od slovesa plugati („plouhati“). Germánské slovo mělo pak být převzato od Slovanů.


== Vývoj ==
Jeho pravěkými předchůdci byli postupně motyka, rylcové rádlo (tzv. „hák“), plazové rádlo s okovanou radlicí a jiné typy oradel. Především pak český vynález bratranců Veverkových – ruchadlo.
Od rádla se pluh liší především tím, že je asymetrický a odhrnuje hlínu na jednu stranu a překlápí ji. Mnohá dobová oradla se však těmto definicím a tomuto rozlišení vymykají. U archeologických nálezů též bývá obtížné rozlišit úmyslnou asymetrii od deformací způsobených používáním.
Moderní pluhy mohou mít víceradličnou konstrukci (v sériovém i paralelním smyslu). Tyto pluhy bývají dnes motorizované i když v chudších zemích není výjimkou tažení zvířaty. Motorizované pluhy jsou dnes v drtivé většině tažené traktorem, ale na přelomu 19. století se používaly pluhy tažené lokomobilami na laně a později jednoúčelové motorové pluhy, které byly pro svoji jednoúčelovost poměrně rychle vystřídány traktory. Princip konstrukce se od dob bratranců Veverkových změnil jen minimálně.


== Konstrukce ==

Hlavními součástmi pluhu jsou radlice, která je součástí pluhu oddělující zeminu, a na ni navazující odhrnovací deska, která zeminu obrací. Ostatní součásti slouží zejména jako tažný (nebo tlačný) a stavěcí mechanismus pluhu.
Obrázek (vpravo) ukazuje základní součásti pluhu:

slupice
závěs
výškový regulátor
krojidlo (zobrazeno nožové, častější je dnes kotoučové)
dláto
nůž
odhrnovací deska


== Symbolika ==
Pluh je v českých zemích symbolem mytického zakladatele dynastie Přemyslovců – Přemysla Oráče. Je také zobrazen na symbolech Ústeckého kraje.


== Galerie ==

		
			
			
		
		
			
			
		
		
			
			
		
		
			
			
		
		
			
			
		


== Odkazy ==


=== Poznámky ===


=== Reference ===


=== Související články ===
Přemysl Oráč
Otka
Lokomobila
Sněžný pluh
Traktor
Tramvajový pluh


=== Externí odkazy ===
 Obrázky, zvuky či videa k tématu pluh na Wikimedia Commons 
 Slovníkové heslo pluh ve Wikislovníku