Šis raksts ir par lauksaimniecības darbarīku. Par mērvienību skat. rakstu Arkls (mērvienība).

Arkls ir lauksaimniecības darbarīks, ko izmanto augsnes uzaršanai pirms sējas. Arkli parasti ir izgatavoti no koka un metāla daļām. Mūsdienu arkli pamatā ir izgatavoti no metāla.
Izšķir vairākus arklu tipus: līduma jeb griezējarkls, spīļarkls, daudzlemešu arkls u.c.
Latvijā spīļarkls ir zināms jau kopš 5. gadsimta un līdz pat 19. gadsimtam tas bija galvenais zemes apstrādāšanas darbarīks. Kopš 18. gadsimta muižās‚ vēlāk arī turīgākās zemnieku saimniecībās sāka ieviest apvērsējarklus.  Sākotnēji tos ieveda no Rietumeiropas‚ bet kopš 19. gadsimta 40. gadiem  apvērsējarklus un to daļas rūpnieciski ražoja uz vietas.