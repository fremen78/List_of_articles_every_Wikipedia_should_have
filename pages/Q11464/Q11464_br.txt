An Arar eo ivez anv kozh ar stêr Saône.

An arar zo ur benveg da labourat an douar a anavezer abaoe ar bloavezhioù 3000 (IVe milved kent JK) e Mezopotamia.
Staget e veze ul loen outañ evit e sachañ a-benn drailhañ gorre an douar. Da gentañ ne oa nemet un tamm koad en he fezh, goude eo betek pemp tamm a yae d'ober anezhañ.
E Breizh, e Karaez, e vez aozet ur fest a vez graet Gouel an Erer Kozh anezhi.


== Anv ==
Arar pe alar a vez implijet, hag ivez alaer, diwar arare, "arat" e latin ; gourel eo ar ger, erer eo e liester.
E skridoù zo e vez komzet eus meur a seurt erer :

Un arar da blomañ zo un arar da freuziñ douar.
Un arar da gignat ne ra nemet kignat an douar.


== Deskrivadur ==

 
Daou venveg zo e gwirionez dindan an hevelep anv :

an arar koad eo ar benveg kozh implijet e Breizh betek dibenn an eil brezel bed e tachennoù zo.
an arar houarn pe dir eo ar benveg a vez graet "brabant", "klev houarn", "klevioù" er Vro-Vigoudenn, "daoubenneg" e-kichen Douarnenez anezhañ ivez.

Kilhoroù a reer eus ar penn a-raok.


== Notennoù ==