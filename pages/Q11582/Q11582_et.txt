Liiter (lühend l, rahvusvahelises kasutuses ka L) on meetermõõdustiku ruumalaühik, mis ei ole ametlik SI-ühik, kuid on selles süsteemis mainitud ja mõeldud kasutamiseks koos süsteemi ühikutega.
1 liiter võrdub 1 kuupdetsimeetriga (dm³), 1000 kuupsentimeetriga (cm³), 0,001 kuupmeetriga (m³).
1 liiter jaguneb tuhandeks milliliitriks (ml), sajaks sentiliitriks (cl) või kümneks detsiliitriks (dl).
Üks liiter vedelat vett kaalub peaaegu täpselt 1 kg, sest 1795. aastal määrati grammi väärtuseks 1 cm³ vee kaal (jää sulamistemperatuuril).
1 liiter võrdus ka viljamõõdul, 61 kanttolli = 0,813 toobiga.  


== Viited ==