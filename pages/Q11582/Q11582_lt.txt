Litras (l) – metrinės matavimo sistemos tūrio vienetas. Standartinis SI sistemos tūrio vienetas yra kubinis metras, tačiau litras yra naudotinas kartu su kitais SI sistemos vienetais.
Litro trumpiniai yra l (mažoji el, tradicinis) ir L (didžioji el, naujai siūlomas, tačiau dar nelabai prigijęs).


== Santykis su kitais tūrio vienetais ==
Vienas litras yra lygus

0,001 (m³).
1 dm³
1000 (cm³)
tūriui kubo, kurio kraštinių ilgis 10 cm.
Litras gali būti dalinamas į mažesnius vienetus taikant SI prefiksus, taigi 1 litras lygus:

1 000 000 mikrolitrų (µl)
1 000  (ml)
100 centilitrų (cl),
10 decilitrų (dl),
0,01 hektolitro (hl).
Didesni tūriai kartais matuojami kilolitrais (1 kl = 1 000 l) ar megalitrais (1 Ml = 1 000 000 l).


== Istorija ==
Litras įvestas 1793 metais Prancūzijoje kaip vienas iš „Respublikos matavimų“ ir prilygintas vienam kubiniam decimetrui. Vardas kilo iš senesnio prancūzų vieneto litrono, kurio pavadinimas kilo iš graikų bei lotynų kalbų.
1879 metais Svorių ir Matavimų Tarptautinis Komitetas (Comité international des poids et mesures) adaptavo litrą ir pradėjo jį žymėti l.
1901 metais trečiojoje Svorių ir Matavimų Generalinėje Konferencijoje (CGPM, Conférence générale des poids et mesures) litras apibrėžtas kaip tūris, užimamas 1 kg vandens tokios temperatūros, kad tankis yra didžiausias (3,98 °C), esant 1 atmosferos slėgiui. Taigi litras tapo lygus apie 1,000 028 dm³.
1964 metų 12-oje CGPM konferencijoje litras vėl apibrėžtas kaip sinonimas kubiniam decimetrui (1 dm³).
1979 metų 16-oji CGPM konferencijoje adaptuotas alternatyvus simbolis L.