Litrul (l) este o unitate de măsură pentru volum (spațiu). Are ca simbol reprezentativ de unitate literele l și L. Litera L a fost adoptată în scrierile în engleză pentru a se putea evita posibile confuzii înre litera "l" mică și cifra "1", deoarece în multe țări unde se vorbește engleza cifra 1 se scrie fără liniuța ascendentă inițială, fiind practic doar o bară verticală simplă. Litrul este utilizat ca unitate de măsură  pentru volum (capacitate spațială) alături de unitatea SI metru cub (m³). Un litru corespunde unui decimetru cub (1 dm³), însemnând a mia parte (miime) dintr-un metru cub (1/1000 m³).


== Submultipli și multipli ==
Un litru (1 L) are, exprimat în submultipli, o capacitate de:

10 decilitri (dl)
100 centilitri (cl)
1000 mililitri (ml)
Acest fapt înseamnă că 1 dl = 0,1 l; 1 cl = 0,01 l; 1 ml = 0,001 l.
Multiplii litrului sunt:

decalitrul (are 10 litri)
hectolitrul (are 100 litri)
kilolitrul (are 1000 litri)


== Note ==