Litro (oñemoha'angáva tai L térã l rupive) ha'e tuichakue ra'ãha. Ndaha'éi Ta'ãhakuéra Ypykatu Hetatetãgua mba'e teéva, hákatu ojepuru ijoapy ramo. Peteĩ litro ojogua 1 decímetro cúbico (dm³), 1000 centímetros cúbicos (cm³) térã 1/1000 metros cúbicos. Peteĩ litro ha'e kúvo tuichakue orekóva 10 cm opa ijykekuérape.
Peteĩ litro ýgui oreko mása haimete ojogua peteĩ kilogramo, ary 1795-pe ojeikuaaukágui peteĩ kilogramo ha'e hague peteĩ kúvo henyhẽmba ýgui orekóva 10 cm opa ijykekuérape. Upéi, oñemoambue kilogramo he'iseha, ha ko'ãga ndaijojaitéi hikuái.
Jepivénte jaipuru ko litro jaikuaasérõ mbovýpa mba'e rykue hetakue.


== Mandu'apy ==