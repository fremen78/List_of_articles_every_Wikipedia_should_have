Diyego Velaskes (ispanca Diego Rodríguez de Silva y Velázquez, [ˈdjeɣo beˈlaθkeθ]; 1599 iyün 6, Sevilya, İspaniya — 1660 avgust 6, Madrid, İspaniya) — ispan ressamı, ispan ressamlığınıñ altın zamanlarındaki Madrid mektebiniñ temsilcisi, qıral IV Filipniñ saray ressamıdır.
Velaskesniñ bediiy istidadı genç yaşta ortağa çıqtı. Antonio Palomino tercimeiyalcınıñ bildirgenine köre, 1610 s., 10 yaşına yetişip, Diyego, belli bir Sevilya ressamı Fransisko Erreranıñ ustahanesinde çalıştırıldı. 1643 s. kamerdiner unvanını qazandı, 1642-1644 ss. Aragonğa seferde qıralnıñ müitinde edi.

«Papa X İnnokentiyniñ portreti» (1650 s., Doria-Pamfiliniñ galereyası, Roma) bir ande pek rağbetli oldı. O zamanlar içün tipik bir olmasa da, bu resimniñ pek çoq kopiyası yapıldı. Papa, ressamnı tantanalı tarzda bir altın köstekli papa medalinen mukâfatladı.
1660 senesi avgustniñ 6-sında, 62 yaşında Diyego Velaskes vefat etti. Ertesi künü, Madriddeki Vaftizci İoann kilsesinde (Iglesia de San Juan Bautista), rıtsar itiramı ile defin etildi. Ölüminden 1 yıl keçken soñ, ressamğa Sant Yago rıtsarı unvanı berildi.


== İhtar ==