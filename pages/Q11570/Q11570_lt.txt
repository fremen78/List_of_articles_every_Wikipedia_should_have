Kilogramas – masės vienetas; vienas iš septynių pagrindinių Tarptautinės matavimo vienetų sistemos SI (pr. Le système international d’unités) vienetų. Tai vienintelis vienetas, kurio pirminis etalonas iki pat 2019 m. gegužės 20 d. buvo fizinis objektas – vadinamasis tarptautinis kilogramo prototipas. Ir vienintelis pagrindinis vienetas, kuris naudojamas su daugiklio 'kilo' priešdėliu ir apibrėžtas kaip tūkstantis nesisteminių vienetų – gramų.
Kilogramas žymimas kg. Išvestiniai vienetai sudaromi pridedant priešdėlius prie vienos tūkstantosios kilogramo dalies – gramo (trumpinys g).


== Kilogramo etalonas ==
Kilogramo etalonas yra 39 mm skersmens ir tokio pat aukščio ritinio formos svarstis, pagamintas iš 90 % platinos ir 10 % iridžio lydinio.
Dėl susiejimo su fiziniu objektu, gaminant kilogramo bei jo kartotinės masės etalonus kiekvienas jų gaunamas su tam tikra paklaida. Tai apriboja matavimų tikslumą įvairiose išskirtinai preciziškų matavimų reikalaujančiose srityse. Siekiant atsieti kilogramo etaloną nuo fizinio objekto bei sumažinti su tuo susijusias paklaidas, bandoma rasti apibrėžimą, panaudojant fundamentaliąsias bei atomines konstantas.
Kilogramas iki 1799 m. buvo apibrėžiamas kaip „vienas litras 4 °C temperatūros vandens esant normaliam atmosferos slėgiui“, vėliau pagamintas pirmasis kilogramo etalonas iš metalų lydinio. Tikslesni matavimai vėliau parodė, kad kilogramo etalono masė yra truputį didesnė: vieno litro vandens masė esant 4 °C temperatūrai lygi 0,999973 kg.


== Daliniai ir kartotiniai dydžiai ==


== Išnašos ==