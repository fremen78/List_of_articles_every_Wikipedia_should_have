Kilogram  ialah unit asas jisim dalam Sistem Unit Antarabangsa (SI), sistem metrik, yang mempunyai simbol unit kg. Ini adalah ukuran yang digunakan secara meluas dalam sains, kejuruteraan dan perdagangan di seluruh dunia, dan sering disebut kilo dalam ucapan sehari-hari.
Kilogram awalnya ditakrifkan pada tahun 1795 sebagai jisim satu liter air. Definisi ini mudah tetapi sukar digunakan dalam praktiknya. Definisi penggantian moden adalah tepat dalam lingkungan 30 ppm jisim satu liter air. Pada tahun 1799, platinum Kilogram des Archives menggantikannya sebagai piawai jisim. Pada tahun 1889, sebuah silinder aloi platinum-iridium, Prototaip Kilogram Antarabangsa (IPK) menjadi piawai unit jisim untuk sistem metrik, dan kekal sehingga 2019. Kilogram adalah unit SI terakhir yang ditentukan oleh artifak fizikal.
Kilogram kini ditakrifkan dalam bentuk saat dan meter, berdasarkan pemalar asas keadaan yang tetap. Ini membolehkan makmal metrologi yang lengkap untuk menentuukur instrumen pengukuran jisim seperti neraca Kibble sebagai piawai utama untuk menentukan jisim kilogram yang tepat, walaupun IPK dan jisim kilogram ketepatan lain tetap digunakan sebagai piawai sekunder untuk semua tujuan biasa.


== Sejarah ==
Pada asalnya, kilogram ditakrifkan sebagai jisim seliter air tulen pada suhu 3.98 darjah Celsius dan tekanan atmosfera
piawai. Takrif ini amat susah direalisasikan dengan tepat kerana ketumpatan air amat peka kepada tekanan serta kerana unit-unit tekanan merangkumi jisim sebagai faktor dan menyebabkan kesandaran melingkar dalam pentakrifan kilogram.
Bagi mengelakkan masalah-masalah ini, pada tahun 1889 kilogram ditakrif semula dengan tepat sebagai jisim prototaip antarabangsa yang hampir sama dengan takrif yang asal. Prototaip ini diperbuat daripada pancalogam platinum dan iridium. Tingginya 39 milimeter dengan diameter yang sama panjang. Ia disimpan di BIPM yang terletaknya di Suvres, Paris. 
Salinan rasmi untuk kilogram prototaip disediakan sebagai prototaip nasional yang dibandingkan dengan prototaip Paris ("Le Grand Kilo") hampir setiap sepuluh tahun. Kilogram prototaip antarabangsa dibuat pada tahun 1880-an.
Rupa-rupanya prototaip antarabangsa bagi kilogram telah terhilang 50 mikrogram dalam tempoh 100 tahun yang lepas. Sebabnya kehilangan tersebut tidak dapat diketahui (Laporan Der Spiegel, 2003 #26). Kelainan yang terlihat dalam prototaip telah memperhebat pencarian takrif yang baru untuk kilogram.


== Gram ==
Gram merupakan istilah yang mana awalan SI dibubuh. Ia adalah unit asas bagi sistem sukatan cgs yang lebih lama dan yang kini tidak lagi diguna secara meluas.


== Perkaitan dengan berat ==
Apabila berat sesuatu objek diberi dalam kilogram, hampir selalunya sifat yang benar-benar dikehendaki adalah jisim. Kekadangnya, daya graviti pada objek diberikan dalam "kilogram", akan tetapi unit yang diguna bukannya kilogram yang sebenar: sebenarnya, ia adalah kilogram-daya (kgd), juga digelarkan sebagai kilopond (kp). 
Sebuah objek dengan jisim 1 kg di permukaan alam akan dikuasai oleh daya graviti sebanyak sekitar 9.80665 newton (unit SI untuk daya). Sila memerhatikan bahawa faktor 980.665 sm/sÂ² (sebagaimana yang ditakrif oleh CGPM pada waktu sistem-sistem cgs merupakan sistem yang utama) hanya merupakan nilai menurut kelaziman yang dipersetujui (CGPM Ketiga (1901), CR 70) dan yang bertujuan untuk mentakrifkan daya gram. Pecutan graviti tempatan g berbeza-beza dengan garisan lintang, ketinggian dan lokasi di alam. Oleh sebab itu, sebelum nilai kebiasaan ini dipersetujui, gram-daya hanya merupakan unit yang tidak tepat. (Sila lihat juga gee, sukatan piawai untuk pecutan graviti.)


== Lihat juga ==
Sistem metrik
SI


== Rujukan ==


== Pautan luar ==
FAQ Makmal Fizik Negara mengenai takrif kilogram, keperluan untuk takrif yang baru, dan beberapa pilihan
Kalkulator penukaran bagi unit-unit jisim (dan berat)
Penukaran: Unit Berat
Le Bureau International des Poids et Mesures