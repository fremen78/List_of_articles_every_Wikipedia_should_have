El chilogram, coretament kilogram, int el parlaa de spess domà chilo (sìmbul: kg), l'è l'ünità de misüra de bas de la massa int 'l Sistema internaziunal di ünità de misüra (SI). L'è definii cume la massa del prutòtip internaziunal del chilogram.
'L chilogram l'è la massa d'un cilinder particular cun l'alteza e 'l diameter de 0,039 m d'una liga de platin-iridi depusitaa a l'üfizi internaziunal di pes e di misüre a Sèvres, in Franza.
Isturicament, l'è nassüü cume la massa d'un liter (decimeter cüb) d'aqua distilada al a temperadüra de 4 °C.
A bun cünt definì una misüra cunt un mudel fisegh l'è un ris'c, dunca i scenziaa hin dré a stüdià una misüra basada in sü la fisica.