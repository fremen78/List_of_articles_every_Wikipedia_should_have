Kilogram is de basisêenheid van massa in 't SI-système vo 't metriek stelsel, mè 't êenheidssymbool kg. 't Wordt vele gebruukt vo te meetn in de weetnschap, techniek en commerce over hêel de weireld en 't is gelykig an duusd gram. 't Wordt in de volksmoend dikwyls geweune e kilo genoemd.
De kilogram wierd ôorsproenkelyk  in 1795 gedefinieerd lyk de massa van één liter woater. In 1799 wierd e nieuwe standoardkilogram gemakt, de Kilogram des Archives in platina. In 1889 wierd e cilinder van 90 % platina en 10 % iridium 't Internationoal Prototype van de Kilogram (IPK), de standoard vo den êenheid van massa vo 't metriek  stelsel en da bleef azo toet 2019.
Nu wordt de kilogram gedefinieerd volgns de seconde en de meter, gebaseerd ip vaste fundamentele nateurconstantn.