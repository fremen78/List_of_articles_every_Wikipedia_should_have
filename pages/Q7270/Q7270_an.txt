Una Republica (latín, res publica «a cosa publica, lo publico») ye una maniera de organización de l'Estato, de definición ampla, pero todas as definicions son d'alcuerdo en que a sobiranía radiga en a nación y no en una potencia externa, y que dentro de l'organización d'o gubierno esiste cierta distribución d'os poders de l'estato, en contraposición a la monarquía en la que o Chefe de l'Estato, tien a mayoría d'os poders (monarquía: gubierno d'un, escontando as formas monarquicas actuals), encluso poder absoluto. Manimenos, a diferencia clara con una monarquía ye l'ausencia d'un rei que succede por herencio a un atro rei, en cuentas d'un president esleito.