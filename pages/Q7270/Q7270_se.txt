Republihkka dahje dásseváldi lea stivrenvuohki mas riikka álbmot vállje dan oaivámučča mii hálddaša stáhta politihkalaš fámu. Republihka vuostegeaži láve leat monarkiija. Republihka oanehis definišuvdna lea ahte ii leat monarkiija. Muhtumin republihkka galggašii leat demokratiija, muhto dat sátni gávdno maiddái dakkár oktavuođain go álbmotrepublihkka. 


== Republihka iešvuođat ==


=== Stáhta oaivámuš ===
Dálá republihkain lea stáhta oaivámuš eanas presideanta. Demokrahtalaš republihkain oaivámuš válljejuvvo válgga bokte. Su ráđđenáigi láve leat gaskal njeallje ja čieža jagi. Vuođđoláhka dat láve ráddjet, sáhttágo presideanta ođđasit vállejuvvot ja galle geardde. Juohkehaččas lea vejolašvuohta álgin presideantan, ja sierrana dan dáfus monarkiijas. 
Olu rikkain, nugo Islánddas, lea presideanttas dávjá eahpepolitihkalaš duogáš.