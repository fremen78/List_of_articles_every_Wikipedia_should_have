Esas qanun (latince constitutio— tayin etülüv, qurum, tertip) öyle esas devlet vesiqası (qanundır) ki, o, devlet qurumını, tertibini ve temsil etici, icra ve makeme akimiyet teşkilâtlarınıñ vazifelerini becerüv esaslarını, saylav tertibini, devlet, cemiyet ve grajdanlarnıñ aqları ve vazifelerini tayin ete. Devletniñ diger qanunları adet üzre anayasağa esaslana.
Qanun çıqarıcınıñ iradesi ne qadar obyektiv ifade etkenine köre, anayasanıñ eki - yazma ve yazılmağan gruppasını ayıralar. Yazma anayasalar adliye vesiqalar şeklinde tertip etilip, öz nevbette kodifikatsiyalanğan (tertiplengen şekilde yekâne akt) ve kodifikatsiyalanmağanlarğa (bir qaç vesiqa toplulığına) bölüne. 
Çoqusı dünya devletleriniñ, şu cümleden de Ukrainanıñ yazma kodifikatsiyalanğan anayasası bar.