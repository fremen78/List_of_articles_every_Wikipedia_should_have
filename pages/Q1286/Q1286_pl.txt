Alpy (fr. Alpes, niem. Alpen, wł. Alpi, słoweń. Alpe, ret. Alps, łac. Alpes) – najwyższy łańcuch górski Europy, ciągnący się łukiem od wybrzeża Morza Śródziemnego w okolicy Savony po dolinę Dunaju w okolicach Wiednia. Łańcuch ma długość około 1200 km, szerokość od 150 do 250 km i zajmuje powierzchnię około 220 tys. km².
Grań główna Alp biegnie od przełęczy Bocchetta di Altare (dawna nazwa: Colle di Cadibona), która oddziela Alpy od Apeninów, najpierw w kierunku południowo-zachodnim, następnie północno-zachodnim, północnym i na najdłuższym odcinku w kierunku północno-wschodnim aż do Höflein an der Donau na północnym skraju Lasu Wiedeńskiego.
Najwyższym szczytem Alp, a zarazem całej Europy, jest położony na granicy francusko-włoskiej Mont Blanc (wł. Monte Bianco). Wznosi się na wysokość 4808 m n.p.m.
Alpy położone są na terytorium kilku państw europejskich, są to od południowego zachodu: Francja, Monako, Włochy, Szwajcaria, Liechtenstein, Niemcy, Austria, Słowenia, Węgry.


== Nazwa ==
Nazwy grecka i łacińska używane były w starożytności:

Herodot (V wiek p.n.e.)

Wergiliusz (I wiek p.n.e.)

Pompejusz Festus (ok. II w. n.e.)

Powyższy cytat z Festusa mówi o pochodzeniu nazwy od bieli (śniegów).
Pochodzenie nazwy jest niepewne, niektórzy wiążą ją z celtyckim rdzeniem alb, oznaczającym „wysokość”, inni natomiast wskazują na łaciński przymiotnik albus – „biały”, co miało odnosić się do ośnieżonych szczytów Alp. Ta druga hipoteza jest wątpliwa, zważywszy, że na terenie całego łańcucha określenie „alp” odnosi się do wysokogórskich pastwisk (w Polsce nazywanych halami), a nie do szczytów górskich.


== Geologia ==
Alpy zostały wypiętrzone w orogenezie alpejskiej jako część większego systemu górskiego – łańcucha alpejsko-himalajskiego. Alpy mają budowę fałdowo-płaszczowinową. W krajobrazie wysokogórskim dominują strzeliste szczyty, kotły polodowcowe oraz doliny U-kształtne.


== Klimat ==
Alpy leżą na pograniczu dwóch stref klimatycznych. Skłon zachodni i północny pozostaje pod wpływem klimatu umiarkowanego, skłon południowy – podzwrotnikowego. Średnia temperatura lipca u podnóży gór wynosi od +8 °C w Alpach Nadmorskich, do -2 °C w Alpach Austriackich i od +19 °C na północnym skłonie do +24 °C na południu. Temperatura obniża się stopniowo wraz ze wzrostem wysokości.
Najwięcej opadów otrzymują Alpy Zachodnie – do 4000 mm rocznie, Alpy Wschodnie ok. 2500-3000 mm, najniższe opady (poniżej 500 mm) notowane są w wewnętrznych kotlinach Alp Wschodnich. Charakterystycznym zjawiskiem są silne, ciepłe wiatry fenowe. Alpy są obszarem źródłowym wielu rzek Europy Zachodniej. Biorą tu swój początek: Adyga, Pad i większość jego dopływów (m.in.: Ticino, Adda, Oglio), Rodan i jego dopływy (Durance i Isère), Ren i jego dopływ Aare oraz wiele rzek dorzecza Dunaju (m.in.: Lech, Inn, Salzach, Aniza, Raba, Mura, Drawa i Sawa). Szerokie, wychodzące na przedpole Alp doliny wypełniają miejscami rozległe polodowcowe jeziora, m.in.: Genewskie, Czterech Kantonów, Bodeńskie, Garda, Como i Maggiore.


== Fauna ==
Ssaki:

kozica północna
koziorożec alpejski
zając bielak
polnik śnieżny
niedźwiedź brunatny
świstak alpejski
Ptaki:

pomurnik
orzeł przedni
pardwa
płochacz halny
wrończyk
wieszczek
Płazy:

salamandra czarna
salamandra plamista


== Ochrona ==
Dużo endemicznych gatunków roślin i zwierząt. Stworzono wiele parków narodowych i rezerwatów.


== Podział ==


=== Podział geograficzny ===
W podstawowym podziale wyróżnia się dwie części: wyższe Alpy Zachodnie oraz niższe Alpy Wschodnie. Granica przebiega obniżeniem Jeziora Bodeńskiego, doliną górnego Renu, przełęczą Splügen i doliną Valle San Giacomo, aż do jeziora Lago di Como.
Tak przyjęty podział na Alpy Wschodnie i Alpy Zachodnie nie jest kwestią arbitralnych ustaleń, lecz posiada istotne uzasadnienie w odmienności geologicznej budowy Alp Wschodnich i Alp Zachodnich.


=== Podział geologiczny ===

Ponadto, zwłaszcza w Alpach Wschodnich, na podstawie budowy geologicznej wyróżnia się:

starsze Alpy Centralne (niem. Zentralalpen) zbudowane ze starych skał metamorficznych (gnejsy, łupki krystaliczne, łupki fyllitowe) pociętych intruzjami granodiorytowymi, tonalitowymi i riolitowymi oraz pokrytych fragmentarycznie mezozoicznymi skałami osadowymi (głównie wapienie),
młodsze Alpy Wapienne (niem. Kalkalpen) zbudowane z trzeciorzędowych skał osadowych (głównie wapienie i dolomity),
najmłodsze Prealpy zbudowane z kredowych i trzeciorzędowych skał głównie fliszowych. Spotyka się też skały granitowe.


=== Podział na grupy górskie ===


==== Partizione delle Alpi ====

Alpi Occidentali (pol. zachodnie)
Alpi Centrali (pol. środkowe)
Alpi Orientali (pol. wschodnie)


==== Podział Alp według SOIUSA ====

Alpi Occidentali (pol. Alpy Zachodnie)
Alpi Sud-occidentali
Alpi Nord-occidentali

Alpi Orientali (Alpy Wschodnie)
Alpi Centro-orientali (Alpy Centralne)
Alpi Nord-orientali (Północne Alpy Wapienne)
Alpi Sud-orientali (Południowe Alpy Wapienne)


==== Podział Alp Wschodnich według AVE ====

Nördliche Ostalpen
Zentrale Ostalpen
Südliche Ostalpen
Westliche Ostalpen


== Szczyty ==


=== Najwyższe ===
Mont Blanc – 4808 m n.p.m.,
Mont Blanc de Courmayeur – 4748 m n.p.m.,
Dufourspitze – 4634 m n.p.m.,
Nordend – 4608 m n.p.m.,
Zumsteinspitze – 4563 m n.p.m.,
Signalkuppe – 4554 m n.p.m.,
Dom – 4546 m n.p.m.,
Liskamm – 4532 lub 4527 m n.p.m.,
Weisshorn – 4506 m n.p.m.,
Täschhorn – 4491 m n.p.m.,
Matterhorn – 4478 m n.p.m.,


=== Najwybitniejsze ===
Mont Blanc
Finsteraarhorn
Piz Bernina
Dufourspitze
Barre des Écrins


=== Najbardziej znaczące dla wspinaczki ===
Eiger
Aiguille du Dru
Grandes Jorasses
Matterhorn
Piz Badile
Tre Cime di Lavaredo
Les Droites


== Przełęcze ==

Col Major – 4730 m n.p.m. (najwyższa przełęcz Europy),
Sesiajoch – 4424 m n.p.m.,
Col de la Brenva – 4333 m n.p.m.,
Domjoch – 4286 m n.p.m.,
Lysjoch – 4277 m n.p.m.,
Mischabeljoch – 3856 m n.p.m.,
Alphubel Pass – 3802 m n.p.m.,
Adler Pass – 3798 m n.p.m.,
Moming Pass – 3745 m n.p.m.,
Schwarztor – 3741 m n.p.m.,
Lauitor – 3700 m n.p.m.


== Uwagi ==


== Przypisy ==


== Zobacz też ==
Czterotysięczniki Alp


== Linki zewnętrzne ==
Alpy Wschodnie na SummitPost
Alpy Zachodnie na SummitPost