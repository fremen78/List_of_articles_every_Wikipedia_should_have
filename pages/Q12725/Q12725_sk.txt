Elektrina alebo Elektrika môže byť:

súborný názov pre elektrické javy a stavy (o. i. elektrický prúd, elektrické napätie, elektrická energia, blesk a podobne), čiže javy a stavy vyplývajúce z prítomnosti a/alebo toku elektrického náboja
nepresne:
elektrická energia
elektrický prúd
časť fyziky zaoberajúca sa elektrickými javmi a stavmi


== Dejiny objavovania elektriny ==
600 pred Kr. - Táles z Milétu zaznamenal, že papyrus je priťahovaný na jantárovú tyč potretú o oblečenie
? -  Objav magnetizmu pravdepodobne v Číne
1600 – William Gilbert objavil že Zem je veľký magnet
1752 – Benjamin Franklin zistil, že iskrenie a blesk majú rovnakú podstatu
1786 – Luigi Galvani pri pitvaní žaby zistil, že priložením dvoch rôznych kovov na tkanivo vyvolá svalové sťahy
1792 – Alessandro Volta zostrojil prvý galvanický článok
1820 - Hans Christian Oersted zistil, že sa magnetická ručička vychyľuje v blízkosti vodiča, ktorým prechádza prúd
1820 – André Marie Ampère odvodil zákon o vzájomnom silovom pôsobení dvoch rovnobežných vodičov s prúdom
1826 - Georg Simon Ohm formuloval zákon vyjadrujúci vzťah medzi prúdom, napätím a odporom
1831 - Michael Faraday objavil elektromagnetickú indukciu, na základe ktorej zostrojil transformátor
1833 – Heinerich Fridrich Emil Lenz formuloval zákon o smere indukovaného prúdu
1837 - Michael Faraday formuloval zákony elektrolýzy (zákon o vodivosti kvapalín)
1850 - Heinrich Daniel Ruhmkorff vynašiel induktor, ktorý sa ako zdroj vysokého napätia používa dodnes
1865 - James Clerk Maxwell zverejnil teóriu elektromagnetického poľa
1866 - Werner von Siemens vynašiel prvé dynamo, ktoré premieňalo mechanickú energiu na elektrickú
1878 – Thomas Alva Edison skonštruoval prvú žiarovku
1880 - Pierre Curie objavil piezoelektrický jav
1882 - Thomas Alva Edison uviedol do prevádzky prvú elektráreň
1887 – Nikola Tesla patentoval prvý rozvod striedavého prúdu
1888 - Heinrich Hertz dokázal existenciu elektromagnetického vlnenia a skúmal jeho vlastnosti
1895 - Wiliam Conrad Röntgen objavil nový druh elektromagnetického žiarenia, ktoré bolo po ňom pomenované
1897 – Joseph John Thomson objavil zápornú elementárnu časticu, elektrón
1900 - Max Planck vyslovil tzv. kvantovú hypotézu, ktorá sa stala podnetom pre vznik modernej fyziky
1905 – Albert Einstein vysvetlil fotoelektrický jav
1947 – William Shocklley popísal vlastnosti polovodičov