Le electricitate es le insimul del phenomenos physic associate al presentia e movimento de carga electric e le effectos physic causate per ille phenomenos.


== Historia ==
Ben que nostre comprehension scientific del electricitate esse satis recente, le humanitate ha sapite del existentia del electricitate desde le regno del egyptianos antique. In ille era, le egyptianos sapeva que le anguilla electric poteva discargar un carga electric; pro iste, illes esseva nominate le "tonitro del Nilo." Altere philosophos del era, como Gaio Plinio Secundo, credeva que ille fortia esseva le mesme que le fortia usate per altere animales, como siluriformes electric. Thales Milesius scribeva in le anno 600 aEC super electricitate static, e avantiava le idea que il habeva un ligamine inter electricitate e magnetismo—un assertion que esseva correcte, ma pro rationes erronee.
In le seculo 15, durante le Renascentia Islamic, le eruditos del era usava su parola pro fulmine (raad) pro varie phenomeno electric. Le seculo postea, in le anno 1600 le prime studio scientific del electricitate esseva facite per le scientista anglese William Gilbert. Ille creava un nove parola latin, electricus, basate in le usage de ambra (ήλεκτρον [elektron] esse le parola grec pro ambra) in su studios. In le anno postea, le scientista american Benjamin Franklin faceva un studio re fulmine; ille probava que fulmine esse un phenomeno electric.
Ma le comprension—e usage practic—del electricitate attendeva le seculo 19, cuando scientistas historic como Nikola Tesla, Thomas Edison, Ottó Bláthy, George Westinghouse, Ernst Werner von Siemens, Alexander Graham Bell e William Thomson estudiava le electricitate dedicatemente, apprendeva su natura e harnesava su potential e con lo inseniate le Secunde Revolution Industrial.


== Generation ==
Le prime experimentos de Thales esse considerate como le prime experimentos con le generation del poter electric, ma ille effecto (le effecto triboelectric) esseva un forma multe debile del electricitate. Le invention del pila voltaic in le seculo 18, e le ulterior invention del batteria, esseva le prime methodo practic de accumular le electricitate. Aunque le batteria esse practic pro plure usages, le usages del batteria esse limitate, e pro accomodar grande cargas de electriciate, on ha que generar e transmitter electricitate in quantitates grande.
Un importante invention pro le generation del electricitate esseva le generator de discos homopolar per Michael Faraday in 1831, proque illustrava un principio electromagnetic que un conductor que liga un cargate campo magnetic induce un differentia in potential trans le fines. Iste principio ja esse usate hodie in le majoritate de generatores: moderne turbinas electric, in installationes de vapor, combustibile-ardiente, nuclear, geothermal, e vento.


== Scientias de electricitate ==

Ingenieria electric, es nominate electrotehnica, es un specialitate de ingenieria que estudia e recerca le application de electricitate e le electromagnetismo. 

Ingenieria electronic, es nominate electronica, es un specialitate de ingenieria que estudia e recerca le application de electricitate in telecommunicationes, radio, television e computatores.