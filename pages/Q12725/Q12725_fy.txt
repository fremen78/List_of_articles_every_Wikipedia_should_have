Elektrisiteit, yn de folksmûle ek wol stroom neamd, is lieden enerzjy dy't foar ferskate doelen brûkt wurde kin, bygelyks foar ferljochting. It wurd komt fan it Grykske wurd barnstien elektron. Statyske elektrisiteit kin nammentlik opwekt wurde troch in stik barnstien oer in wollen lape te wriuwen.
Elektrisiteit ûntstiet troch elektroanen en protoanen dy't yn in atoom sitte en in positive of negative lading hawwe. Dy ladingen lûke inoar oan of stjitte inoar ôf en de krêft wêrmei't dat bart hjit elektrisiteit.
Utsein elektrisiteit dy't troch minsken opwekt wurdt, komt it ek yn de natuer foar. It meast bekende foarbyld is wjerljocht.