Ing Kolkata  (Bengali: কলকাতা), IPA: ['kolkat̪a], sadiang Calcutta , ing tungku (cabecera o capitoliu) ning estadu ning Albugang Bengal (West Bengal), India. Atiu iti king Aslagang India (East India), king aslagan nang pampang ning Ilug Hooghly. Neng ausan deng "Kolkata", keraklan kayabe la reng kayang karulun (suburbs), ania miras yang maigit yang labing limang miliun ing kayang populasiun, at megi yang katlung pekamaragul a lakanbalen o ciudad ampong urban agglomeration.   
Migsilbi yang tungku ning India kanitang makalalam ya makalalam ya pa king Britania ing India, anggang 1911. Ing sadiang sentru ning makabayung pamanuru, industria, siensia, kalinangan ampong pulitika king India dinalan ya ing Kolkata king masipit a biolensia king pulitika, pamipate-pate ampong kayalang kasaplalan king kabiayan, manibat aniang 1954 angga ngeni. Nanupata, magumpisa aniang banuang 2000, mika pamagbayu king kabiayan o ekonomia, ania mika pamaniulparit (spurt) king pamandagul ning lakanbalen. Kalupa ka reng aliwang metropolitan a lakanbalen ning India, makipamuk ya pa murin ing Kolkata king urbanisasiun, kakaluluan, polusiun ampong trapiku.
Pikabaluan ya ing Kolkata king amlat nang rebolusionariu, manibat king pamakipamuk ning India para king katimawan, angga kareng pangimut a maka-kaili ampong union a pangkalakal (trade union).


== Notes ==


== Dalerayan ==


== Suglung palual ==

A guide to Kolkata (kolkataweb.com)
Kolkata at the Open Directory Project
Kolkata Municipal Corporation
Kolkata Municipal Development Authority
West Bengal Government
Kolkata City Information
Practical city information
 Kolkata travel guide from Wikivoyage
Template:Kolkata topics
Template:State and Union Territory capitals of India
Template:Metropolitan cities of India 
Template:Million-plus cities in India
Template:World's most populated urban areas