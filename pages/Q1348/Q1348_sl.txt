Kalkuta (bengalsko কলকাতা; IPA: ['kolkat̪a], tudi Kolkata) je velemesto v vzhodni Indiji, prestolnica zvezne države Zahodna Bengalija. Ožje mestno območje ima skoraj 8 milijonov prebivalcev, mestna aglomeracija pa se hitro širi in je do leta 2006 merila okrog 1750 km² ter štela preko 15 milijonov prebivalcev. Ime se največkrat nanaša na širše mestno območje, s čimer je Kalkuta tretje največje mesto v Indiji (za Mumbajem in Delhijem) in 14. največje na svetu.
Leži v delti reke Ganges, natančneje na bregu njenega pritoka, reke Hooghly, vzdolž katere se širi v smeri sever-jug. Velik del površine predstavljajo izsušena mokrišča, ki so jih v preteklih desetletjih pozidali da so ustvarili prostor za naraščajoče število prebivalcev. Mesto je znano po mnogih mostovih, ki ga preko reke Hooghly povezujejo s sosednjim mestom Howrah.
V času britanske vladavine do leta 1911 je mesto služilo kot prestolnica Indije.


== Mednarodne povezave ==
Kalkuta ima uradne povezave (pobratena/sestrska mesta oz. mesta dvojčki) z naslednjimi kraji po svetu:

 Daka, Bangladeš
 Kunming, Ljudska republika Kitajska (oktober 2013)
 Solun, Grčija (21. januar 2005)
 Neapelj, Italija
 Karači, Pakistan
 Inčeon, Južna Koreja
 Odesa, Ukrajina
 Jersey City, ZDA
 Long Beach, ZDA
 Dallas, ZDA


== Glej tudi ==
Mati Tereza


== Reference ==


== Zunanje povezave ==

(angleško)
kolkatamycity.com Uradna spletna stran mestne uprave
Kolkata - turistični vodič na Wikivoyage