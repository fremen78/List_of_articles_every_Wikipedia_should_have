Calcuta (o Kolkata, bengalin: কলকাতা, indi: कोलकाता) es una vila d'Índia. Es la capitala de l'estat del Bengala Occidental. Amb una populacion estimada superiora a 15 milions d'abitants, Calcuta es lo còr de la 7ena aglomeracion de la planeta.
Calcuta se tròba a l'èst d'Índia, dins lo dèlta de Ganges, a una nautor d'entre 1,5 e 9 de mètres sul nivèl de la mar. S'estend en riba del riu Hugli en direccion nòrd-sud, a qualques 154 km del golf de Bengala cap a l'interior del continent. La màger part del terrenh qu'ocupa la vila foguèt originalament un grand palun, ganhat après de decènnis de poblament dins la vila. La zòna umida que demòra, dicha Paluns occidentals de Calcuta (East Calcutta Wetlands) foguèt designada coma "zòna umida d'importància internacionala" per l'Acòrdi de Ramsar lo 19 d'agost de 2002.
La region de Calcuta es abitada dempuèi mai de dos millanaris,. La Companhiá Anglesa de las Índias Orientalas, qu'aviá sas activitat comercialas al Bengala, comencèt de bastir la vila en 1690. Venguèt lo sèti, abans de ne venir la capitala de las Índias britanicas puèi del Raj britanic, de 1773 a 1912. Calcuta serva una part d'aquel eritatge colonial a travèrs de monuments coma lo Victoria Memorial e la catedrala anglicana de Sant Paul. Perdèt son estatut al profièit de New Delhi, bastida a partir de 1911 a costat de l'anciana capitala mogola per aculhir as institucions governementalas. Calcuta aguèt una creissança industriala rapida a partir de las annadas 1850, particularament dins lo sector textil. Durant lo sègle XXen, sa populacion passèt d'aperaquí 100 000 abitants a mai de 14 milions.

		
			
			
		
		
			
			
		
		
			
			
		
		
			
			
		
		
			
			
		


== Referéncias ==