Enrico Eugenio Camillo Pasteur (Genova, 27 agosto 1882 – Genova, 28 novembre 1958) è stato un calciatore, allenatore di calcio, pallanuotista, arbitro di calcio e di pallanuoto italiano.
Era conosciuto come Pasteur II per distinguerlo dal fratello Edoardo, anch'egli calciatore e arbitro.


== Biografia ==
Fu uno dei primi giocatori del Genoa, portato a giocare nel club ligure dal fratello Edoardo.
Era di famiglia svizzera, imparentato con il batteriologo Louis Pasteur, anche se nacque a Genova.
Sportivo a tutto tondo, oltre al calcio e alla pallanuoto, praticò il motociclismo, l'automobilismo e l'atletica, disciplina in cui ottenne il titolo di campione ligure nei 100 metri piani nel 1902.


=== Calciatore ===
Tra i protagonisti del dominio del Genoa nel campionato italiano degli albori, con i rossoblù vinse quattro campionati. Ricopriva il ruolo di ala sinistra, dotato di una notevole resistenza fisica e morale.
Il suo esordio è datato 16 aprile 1899, nella finale di campionato vinta per tre a uno contro l'Internazionale Torino.
Con il Genoa vincerà anche i campionati 1902, 1903 e 1904.
Partecipò nell'aprile 1903 anche al primo match disputato da un club italiano in terra straniera, incontro che vide il Genoa affrontare il Football Velo-Club de Nice. La partita terminò per tre a zero per i rossoblù e vide Pasteur entrare nel tabellino dei marcatori insieme a Karl Senft, autore di una doppietta.


=== Allenatore di calcio ===
Durante la Prima guerra mondiale guidò la formazione genoana nei trofei e nelle amichevoli che si svolgevano al posto del campionato. Pasteur II è considerato lo scopritore di Ottavio Barbieri, che lanciò in prima squadra durante un'amichevole contro il British Head Quarters, formazione formata da calciatori professionisti britannici sotto le armi.


=== Pallanuotista ===
Sotto la presidenza del Genoa del fratello Edoardo, Enrico fu tra i promotori principali della sezione pallanuoto del Genoa del quale viene spesso considerato il fondatore, distinguendosi anche in questo sport e contribuendo ai successi del club rossoblù. Fu infatti il portiere titolare della squadra nelle stagioni 1914 e 1920, vincendo nella prima il campionato e, nella seconda il Torneo Preolimpico di Millesimo.


=== Arbitro ===
Al termine dell'attività agonistica, divenne stimato arbitro di calcio e pallanuoto.


== Palmarès ==


=== Calcio ===


==== Club ====


===== Competizioni nazionali =====
 Campionato italiano: 4
Genoa: 1899, 1902, 1903, 1904


=== Pallanuoto ===


==== Club ====


===== Competizioni nazionali =====
 Campionato italiano: 1
Genoa: 1914


== Note ==


== Bibliografia ==
 Davide Rota, Dizionario illustrato dei giocatori genoani, Genova, De Ferrari, 2008, ISBN 978-88-6405-011-9.
 Aldo Padovano, Accadde domani... un anno con il Genoa, Genova, De Ferrari, 2005, ISBN 88-7172-689-8.
 Franco Tomati, Gianni Brera, Genoa Amore mio, Nuove Edizioni Periodiche, 1992.


== Altri progetti ==

 Wikimedia Commons contiene immagini o altri file su Enrico Pasteur


== Collegamenti esterni ==

 Enrico Pasteur, su smr.worldfootball.net, HEIM:SPIEL Medien GmbH.