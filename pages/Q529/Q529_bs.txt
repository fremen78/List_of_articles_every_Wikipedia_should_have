Louis Pasteur (27. decembar 1822 – 28. septembar 1895) bio je francuski hemičar i biolog.
Diplomirao je hemiju u Bezansonu (Besançon). Njegovo prvo istraživanje odnosilo se na optička svojstva vinske kiseline te je jedan od osnivača stereohemije. Bavio se problemima alkoholne i mliječne fermentacije, što ga je odvelo na proučavanje bolesti vina. Spoznaja da se klice iz kojih nastaju mikroorganizmi mogu uništiti uticajem topline bila temelj postupka sterilizacije nazvanog po njemu pasterizacijom. S tim je u vezi i početak antiseptičke metode u hirurgiji, koju je Pasteur primjenio 1865. uvođenjem fenola kao sredstva za dezinfekciju rana.
Bio je uvjereni pacifista i patriota te je nakon pruskog bombardiranja Pariza zatražio da se njegovo ime briše s spiska počasnih doktora Univerziteta u Bonnu.
Istraživao je cjepiva protiv zaraznih bolesti kao što su cjepiva protiv bjesnila, antraksa i kolere.
Izolirao je uzročnika antraksa i primijenio cjepivo protiv te bolesti. Otkrio je i uzročnike porodiljske groznice i kolere peradi. Prvi Pasteurov zavod za istraživanje bjesnoće osnovan je 1888.


== Također pogledajte ==
Pasterizacija
Bjesnilo


== Reference ==