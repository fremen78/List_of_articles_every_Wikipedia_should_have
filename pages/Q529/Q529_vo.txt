Hiel Louis Pasteur (1822 dekul 27 - 1895 setul 28) äbinom kiemavan ä smalalifavan Fransänik sevädik ledino sekü benoseks oka pö vestigam kodas e büonelet malädas. Sperimänts omik äfümükons teorodi smalanoganas as kod maläda. Äjafom müpi balid ta rabiät. Äsevädom pübluge valemik sekü datuv metoda ad neletön, das milig e vin ökodons malädi; metod at poso pänemon pastörükam . Palecedom as balan vestiganas kil, kels äfünoms smalalifavi (kobü hiel Ferdinand Cohn e hiel Robert Koch. Älabom benosekis i pö vestigams kiemavik oka; a.s. tefü negemagöf kristadas Pesepülom dis Stitod: Pastuer, kelos binon stim nekösömik in Fransän, kö sepülam in sepülemöp binon zesüdik (plaämo pro Mens Gretik läs 300, kels pesepülons in el Panthéon).