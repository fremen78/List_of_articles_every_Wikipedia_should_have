Louis Pasteur (Dole, 27 jasypakõi 1822-Marnes-la-Coquette, 28 jasyporundy 1895) ha'e akue peteĩ kímiko, mba'erekokuaahára, papapykuaahára ha mymbachu'i rembikuaahára Hyãsia pegua. Heta mba'e ha'e ohecha ha ojuhuraẽ oipytyvõite umi tembikuaaty tekohaguiguápe, tuichaitépe kímika ha mymbachu'i rembikuaápe.
Ha'e omoheñói ko tembiapo ha'éva ñemopotĩ mbohakuhápe, térã pasteurización (ñambyakuitévo sapy'ami peteĩ mba'e ñamboguete hag̃ua opa térã haimete opa mymbachu'i), héragui ou ko ñe'ẽ. Omoheñói avei ojaporaẽvo vakúna ojokokuaáva rabia. Oikuaaukaraẽ avei mba'ekuaarã mymbachu'igua pámo mba'asy rehegua, he'íva ha'eha umi mymbachu'i niko ome'ẽva mba'asy pámo.
Oĩramo jepe omboykeséva ku mba'ekuaarã ha'e oikuaauka va'ekue, ko ára peve ojeipuruite ha heta oipytyvõ jajuhu hag̃ua mba'etuichaitéva ha'éva vakúna, pohãrekoitegua, mymbachu'i ñemoña'ỹrã ha ñemopotĩ, ágã jaipuru ñapohanõvo térã jajokóvo pámo.
Omano 1895 jave, iñapytu'ũsoro rire.


== Mandu'apy ==