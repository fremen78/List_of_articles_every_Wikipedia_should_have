Ang Mosku ay ang kabisera at pinakamalaking lungsod ng Rusya. Ang lungsod ay isang mahalagang sentrong pampolitika, pang-ekonomiya, pangkultura, pang-agham, panrelihiyon, pansalapian, pang-edukasyon at pantranportasyon ng Rusya at ng kontinente. Ang Mosku ay ang pinaka-hilagang lungsod sa daigdig sa mga may populasyong higit sa 10 milyon, pinakamataong lungsod na nasa kontinente ng Europa at ang ika-anim na pinakamalaking lungsod sa daigdig. Ang populasyon nito, ayon sa simula ng mga resulta ng bilangan ng 2010, ay 11,514,300. Ayon sa Forbes 2011, ang Mosku ay mayroong 79 bilyonaryo, at siyang pumalit sa Nueva York bilang lungsod na may pinakamaraming bilyonaryo.
Ang Mosku ay matatagpuan sa ilog Moscova sa Gitnang Distritong Pederal ng Europeong Rusya. Sa pagdaan ng kasaysayan nito, ang lungsod ay nagsilbing kabisera ng mga nagsilipasang mga bansa, mula sa Dakilang Dukado ng Mosku at sa sumunod na Zarato ng Rusya hanggang sa Unyong Sobyet. Ang Mosku ay ang kinalalagyan ng Kremlin, isang moog na sa ngayon ay siyang tahanan ng Rusong Presidente at ng sangay-tagapagpatupad ng Pamahalaan ng Rusya. Ang Kremlin ay isa sa ilang mga World Heritage Site sa lungsod. Ang dalawang pangkat ng Rusong parlamento (ang Duma ng Estado at ang Konsilyo ng Pederasyon) ay nakaupo rin sa Mosku.
Ang lungsod ay sinerserbisyuhan ng malawakang sistemang pantransportasyon, na kasama ang apat na paliparang pandaigdig, siyam na estasyon ng "malayuang" tren at ang Moscow Metro, pangalawa lamang sa Tokyo pagdating sa dami ng sumasakay at kilala bilang isa sa mga palatandaan ng lungsod dahil sa iba't ibang disenyo ng 182 estasyon nito.
Sa paglipas ng panahon, ang Mosku ay binansagan ng ilang mga palayaw, na ang karamihan ay tumutukoy sa laki nito at katayuan sa loob ng bansa: Ang Pangatlong Roma (Третий Рим), Putimbato (Белокаменная), Ang Unang Trono (Первопрестольная), Ang Apatnapung Apatnapu (Сорок Сороков).
Ang tawag sa mga taga-Mosku ay Muscovita.


== Sanggunian ==


== Mga kawing panlabas ==

 Gabay panlakbay sa Mosku mula sa Wikivoyage
Moscow Railway Museum Rizhsky Rail Terminal / Rizhskaya
Lenin's Funeral Train Museum at Paveletsky Rail Terminal
Moscow Russia Insider's Guide Naka-arkibo 2017-02-28 sa Wayback Machine.


=== Opisyal na websayt ===
Moscow.ru - Official Moscow Site Naka-arkibo 2015-05-24 sa Wayback Machine. (sa Ruso), (sa Ingles), (sa Kastila), (sa Aleman), (sa Pranses)
Committee for Tourism of Moscow City Government
Official Moscow Administration Site Naka-arkibo 2011-02-25 sa Wayback Machine. (sa Ruso)
Official Site of Moscow Subway (sa Ingles), (sa Ruso)