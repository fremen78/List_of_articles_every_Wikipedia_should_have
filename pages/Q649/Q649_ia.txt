Moscova (Москвa in russo, pronunciate: maskvá) es le capital de Russia. Moscova es anque le citate le plus grande in Europa, habente plum quam 11 milliones habitantes.
Moscova es nominate per le riviera que penetra le citate. Le prime vice que Moscova era nominate in textos scripte es in le chronica Ipat’évskaja (Ипатьeвскaйa) in 1147, ubi le duca de Suzdal’ invita le duca de Seversk a visitar le apud le village Moscova. Durante le medievo Moscova era jam un loco popular pro facer commercio. Le anno 1156 es vidite como lo del fundation del ver citate. Le edificio conservate le plus vetule del urbe es le ecclesia de petra construite in le XIV seculo, que se appella Cathedral del Salvator in le Bosco (Собор Спаса на Бору, Sobór Spása na Ború).
In le XV seculo, le ducato de Moscova surgeva al hegemonia inter le statos de Rus’, pro pois devenir le capital del Russia unite, governate per le tsares, le cesares del "Tertie Roma", supernominate assi in referentia a Roma e Constantinopole, capitales de grand imperios europee. Moscova permaneva capital del Imperio russe usque al initio del annos 1700, quando le tsar Petro le Grande lo moveva a Petroburgo, nove urbe construite super territorio conquirite al Regno de Svedia e ideate specificamente pro esser le nove capital europeisate del imperio, in le voluntate del tsar de traher Russia verso le Occidente.
Durante le guerra contra Napoleon in 1812, Moscova suffreva grande damnos, depost que il era date al flammas per su habitantes ipse ante fugir, lassante le fatigate Grande Armea francese sin viveres ni asylo ab le frigide hiberno russe. Post le Revolution de Octobre, le nove regime bolchevista reestabiliva in martio 1918 le capital a Moscova, tam su stato de citate capital esseva ratificate in le constitution del Union Sovietic in decembre 1922.
Durante le Secunde Guerra Mundial, le truppas nazista german tentava conquirer le citate, ma de nove sin successo, remanente captive del inclemente hiberno russe, como eveniva al truppas napoleonic.


== Ligamines externe ==
Le pagina official del citate. In russo.
Moscow Times, un revista in anglese.
Quo vader in Moscova? In russo.
Moscova in le Wikivoyage in anglese.
Moscow Life: un guida de tourismo e de viage a Moscova. In anglese.


== Referentias ==