Mosku (errusieraz Москва́, Moskva, mɐˈskva, ) Errusiako hiriburua eta hiri nagusia da, eta baita Ekialdeko Europako politika, ekonomia, finantza, hezkuntza eta garraio gune nagusia ere. Moskova ibai ertzean kokaturik dago. 2010ean 11.503.501 biztanle zituen. Munduko 7. hiri jendetsuena eta Europako bigarrena (Istanbulen ondotik) da.


== Etimologia ==
Hiriaren izena zeharkatzen duen ibaitik dator, Moskova (Moskvá, antzinako errusieraz град Москов).


== Historia ==

Ez da ezagutzen Moskuren jatorria. 1147koa da lehen aipamena, Juri Dolgoruki printzeak Novhorod-Siverskiko printze aliatuari egindako gonbidapena: «etorri neregana, anaia, Moskura». Mongolek erre zuten 1237an, eta haien eskuetan izan zen ondoren. Mongolen beherakadaren eta Konstantinoplaren gainbeheraren ondorioz Mosku Errusiako hiriburu eta mundu ortodoxoaren gune nagusi bilakatu zen.
Petri Handiak San Petersburgon ezarri zuen Errusiako hiriburua. Hori zela eta Moskuk garrantzia galdu zuen eta behera egin zuen biztanle kopuruak. 1812an Napoleonen osteek hartu zuten. Napoleonek kalte larriak egin zituen eta Moskutik alde egin ondoren berriz eraiki behar izan zen hiria; ondoren bere behinolako indarra berreskuratu zuen.
Hirian bizi ziren langileek parte hartu zuten 1905eko iraultzan, eta 1917an boltxebikeak jabetu ziren hiriaz. Hurrengo urtean, 1918an alegia, Sobietar Batasuneko hiriburu egin zuten. Urte horretatik aurrera, Moskuk ezagutu duen hazkundea ikusgarria izan da. Bigarren Mundu Gerran, alemaniarren erasoa Moskutik 100 km baino gutxiagora utzi zen indar gabe, baina hiriak ez zuen kalte handirik izan. Bigarren Mundu Gerraz geroztik are gehiago hazi zen Mosku, eta Sobietar Batasuna zeneko inmigraziogune nagusi bihurtu zen. Garai hartan Mosku eta Washingtonek nazioarteko botere eta politika gune bihurtu ziren.


== Geografia ==


=== Klima ===
Moskuk klima kontinental hezea du, Dfb Köppen klima sailkapenaren arabera.


== Banaketa administratiboa ==

Mosku hamar barruti edo okrugez osaturik dago.

Zelenogradeko hiria
Iparraldeko barrutia
Ipar-ekialdeko barrutia
Ipar-mendebaldeko barrutia
Erdialdeko barrutia
Ekialdeko barrutia
Hegoaldeko barrutia
Hego-ekialdeko barrutia
Hego-mendebaldeko barrutia
Mendebaldeko barrutia


== Garraioa ==
Moskuko metroa, Lur azpiko jauregia ezizenaz ezaguna, hiriburuaren gune asko lotzen ditu eta munduko metrorik erabilienetakoa da. 185 geltoki ditu eta 305,5 km luze da, lerro guztien batura eginda. Munduko hirugarren metrorik luzeena da, New York eta Londreskoaren ostean. 1935an ireki zen eta ezaguna da geltokiek duten diseinuagatik. Errealismo sozialista bezala ezagutzen den korrontearen hainbat artelan daude bertan.
Bada ustezko sekretupeko metro sistema bat Metro-2 izenekoa, lur azpikoa eta Moskuko metro publikoaren parekoa.


== Ondasun nabarmenak ==

Plaza Gorria
San Basilio Katedrala
Bolxoi antzokia
Kristo Salbatzailearen katedrala


== Herri eta hiri senidetuak ==
Mosku ondorengo herri eta hiriekin senidetuta dago:


== Erreferentziak ==


== Ikus, gainera ==
Mosku Irratia
Moskuko Estatu Unibertsitatea
Moskuko metroa
Moskuko Nazioarteko Finantza Gunea
Moskuko oblasta
Moskuko Printzerria


== Kanpo estekak ==
(Ingelesez) (Errusieraz) Moskuko udalaren webgunea