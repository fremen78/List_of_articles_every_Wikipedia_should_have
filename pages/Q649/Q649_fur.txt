Mosche (in lenghe russe Москва, pronunciât Moskva) e je la capitâl, il pui grant centri economic e finanziari e le citât cun pui abitants de Russie. Si cjate dongje il flum Moscove, le sô aree e je di 2561,50 km². La sô popolazion e je di scuasit 12 milions di abitants, 18 milions se ven considerade dute le aree metropolitane. Mosche e je la citât pui popolade de Russie, e le seconde citât europeane pui grande daûr Istanbul e le citât cun pui di 10 milions di abitants pui setentrionâl tal mont. E je le decime citât pui popolade tal mont, par vie dal sô clima continentâl frêt, la megalopoli pui a setentrionâl e frêde dal mont. E je une dês destinazions turistichis pui domandadis. Parsore dis abitants de Russie, un al ven di sigûr da Mosche.
Al fo la capitâl dal Granducât di Mosche, dal Ream dai Zar di Moscovie, dal Ream di Russie e de Union Sovietiche.
Al dî di vuê, e je la capitâl de Federazion Russe, il so guvier si cjate in tal Cremlin di Mosche, une citadele medievâl fortificade divignude il centri dal podê. Il Cremlin e le Place Rosse son un dai tancj Patrimonis de umanitât che si cjatin tal sô teritori.
Mosche e je rionomade par i sô stîl architetonic: jenfri i edificis pûi cognossûs de citât son le Catedrâl di San Basili, une vore famose par vie dai siêi colôrs, le Catedrâl di Crist Salvadôr i Magazins GUM, le Esposizion des concuistis de economie nazionâl. In te citât si cjate ancje le Tôr di Ostankin, le pui alte struture europeane, le Tôr de Federazion, il Centri Internazionâl dai afârs. Il sô teritori al è ocupât dal 40% di plantis e arbui, e je une dês capitâls pui vedis in Europe e dal mont. Il parc pui famôs di Mosche al è il parc Gor'kji. Mosche e je considerade il centri de culture russe par jessi stade il lûc di nassite di tancj artiscj, scienziâts, e sportîfs dal passât e dal prisint, e par vie dai tancj museus, academis, teatris e istituzions politichis che si cjatin in citât.
Le citât je servide da une grande rêt di traspuarts: 4 aeropuarts internazionâi, 9 stazions de ferovie. La sô metropolitane, une des pui grandis costruidis in profonditât, e je la pui frecuentade in Europe e la cuarte pui frecuentade dal mont. E je un pont di riferiment de citât,servîs 200 stazions e je cognossude par la sô bielece. Mosche ven fondade tal an 1147 da Jurji Dolgorukji. Par la sô grandece, ven clamade "Tiarce Rome".