Moskau (russ'sch Москва = „Moskwa“) is de Hööftstadt vun Russland. Moskau liggt an’n Moskwa-Stroom. De Stadt weer ok Hööftstadt vun de fröhere Sowjetunion un vun dat vorrevolutschonäre Russland vun’t 15. Johrhunnert bet 1703 wesen. De Regerensseet in de Stadt is de Kreml.
De Stadt weer 1147 dat eerste Maal nöömt. In de Johren 1237/1238 wörr Moskau vun de Mongolen innahmen. Denn wörr de Stadt Hööftstadt vun en uonafhängig Förstendom. In’t 15. Johrhunnert möök de Zar Ivan III. se to sien Hööftstadt vun Russland. Bi’n Inmarsch vun Napoleon in’t Johr 1812 harrn de Inwahners Füür in ehr Stadt leggt un sünd weglopen. De Truppen vun Napoleon mööt de Stadt verlaten. 
Moskau is Anfangspunkt vun de Transsibirische Iesenbahn, de wichtigste Iesenbahnmagistraal vun dat Land över Nischni Nowgorod un Kirow no Wladiwostok.
Anner Verkehrsverbinnen löppt no:

Sankt Petersborg-Skandinavien
Archangelsk
Nischni-Nowgorod-Kirow-Nowosibirsk-Wladiwostok/-Ulan Bator-Peking (Transsibirische Iesenbahn)
Kasan
Samara-Astana-Zentralasien
Wolgograd-Kaukasus
Rostow
Krim
Kiew
Minsk-Middeleuropa
Minsk-Vilnius-Kaliningrad
Riga
Moskau hett en good System vun Ünnergrundlienen, wat Metro heet. 1935 is mit de Bo anfungen worrn, hüüt sünd dor 11 Lienen mit mehr as 150 Statschonen in Bedrief. Poor vun düsse Statschonen süht ut as Palästen.
De Stadt hett 10,5 Millionen Inwahners (2002, 1989 8,9 Millionen), de Grootruum Moskau bi 12 Millionen (1994).
Attraktschonen:

de „Wolkenkratter“ in Zuckerbäckerstil, to'n Bispeel de Uni
Rot Platz
GUM
Arbat
Bolschoi Theater
...
De Dagblääd in Moskau sünd:

Iswestija
Kommersant
Komsomolskaja Prawda
Krasnaja Swesda
Moskowskaja Prawda
Moskowski Komsomolets
Moscow Times
Nesawisimaja Gaseta
Parlamentskaja Gaseta
Prawda
Rossijskaja Gaseta
Tribuna
Trud
Wedomosti
Wetschernjaja Moskwa
Wremja-MN
Wremja Nowosti