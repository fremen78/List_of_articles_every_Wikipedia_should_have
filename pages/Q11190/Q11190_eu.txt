Medikuntza gaixotasunak ezagutu, hauen prebentzioa kudeatu eta pertsonak sendatzea helburu duen praxi eta zientziari deritzo. Medikuntzak hainbat jardute hartzen ditu barne, osasuna mantentzeko asmoarekin eritasunak zainduz eta sendatuz. Medikuntza garaikideak zientzia eta ikerkuntza biomedikoak, genetika eta teknologia medikoa erabiltzen ditu lesioak eta eritasunak diagnostikatu, tratatu eta saihesteko; sendagaiez eta kirurgiaz baliatzen da, eta baita terapiaz ere, hala nola psikoterapia, oholtxoak, osasun-produktuak eta erradioterapia.
Medikuak dira jardunbide honetan dabiltzanak.


== Historia ==


=== Kronologia ===

Mesopotamian jakituria farmakologiko zabala eta Egipton momifikatzeko teknika aurreratuak ezagutzen zituzten eta Tell-Amarnan aurkituriko papiroetan ikus daitekeen bezala Antzinako Egipto anatomia eta gaixotasunen prebentziori buruzko ezagupen zabalak zituzten. Egipton sortu ziren lehen mediku eskolak eta bertan hasi zen medikuntza sineskerietatik aldentzen. Greziar eta Erromatar medikuak Egiptoarren medikuntzan oinarritu ziren beren idatziak egiteko.
Txinako medikuntza ying eta yang printzipioetan oinarritzen zen; akupuntura, fitoterapia, eta abarren bidezko medikuntza naturala eta prebentzioa sustatu zituen.
Grezian Hipokrates nabarmendu zen; bere metodoak erromatarren garaia arte iraun zuen, eta Galenok jarraibidea eman zion arrazoiketa klinikoa eta diagnosiaren metodikotasuna bultzatuz.
Erdi Aroan Greziako doktrinak berreskuratu ziren medikuntza arabiarraren bitartez; eduki zientifikoari zegokionez, Elizak bere kontrolpean hartu zuen.
Pizkundeak ezagutza anatomiko eta esperimentalaren hasiera ekarri zuen. Vesaliok disekzioak ikertuz obra itzela paratu zuen, Parék egungo kirurgiaren zimentarriak ezarri zituen eta Harveyk odol-zirkulazioa aurkitu zuen, eta honen ondotik aurkikuntza-segida nabarmena gertatu zen.
Hala ere, XVI. mendean medikuntza kirurgia baino atzerago zegoen artean.
XIX. mendean anestesia aurkitzearekin eta Pasteurren eta Koch-en lanen bitartez, medikuntza aro garaikidean sartu zen.
XX. mendearen lehen erdiaren ezaugarri nagusia fisika, kimika eta biologiaren teknika eta metodoak gero eta gehiago erabiltzea izan zen; ondorioz, batetik ikerketa-, diagnosi- eta tratamendu-bideak ugaritu ziren, eta, bestetik, espezialitate bakoitza bere esparrua mugatuz joan zen.


=== Antzinaroa ===
Munduan ezagutzen diren lehen testu medikoak gaur egungo Siriako Ebla hiri zaharrean aurkitu ziren eta K.a. 2500. urtekoak dira.
Egipton, Imhotep (K.a. XXVII. mendea) bere izenaz ezagutzen den lehen medikua da historian. Egiptoko testu medikorik zaharrena K.a. 2000. urte inguruko Kahun-eko Papiro Ginekologikoa da, gaixotasun ginekologikoak deskribatzen dituena. Edwin Smith Papiroa, K.a. 1600ekoa, kirurgian lan goiztiarra da, eta Ebers Papiroa, K.a. 1500ekoa, medikuntzari buruzko testuliburu baten antzekoa da.
Txinan, txinerazko medikuntzaren ebidentzia arkeologikoak Brontze Aroko Shang dinastiakoak dira, fitoterapiarako hazietan eta ustez kirurgiarako erabiltzen diren tresnetan oinarrituta. Huangdi Neijing, medikuntza txinatarraren gurasoa, K. a. II. mendetik aurrera idatzitako eta III. mendean bildutako testu medikoa da.
Ospitaleen lehen erregistroak Mihintale-n daude, Sri Lankan, pazienteentzako tratamendu medikoak egiteko instalazioak egon izanaren frogak aurkitu baitira.
Grezian, Hipokrates medikuak, "medikuntza modernoaren aitak", medikuntzaren ikuspegi arrazional baten oinarriak ezarri zituen. Hipokratesek medikuentzako zin hipokratikoa aurkeztu zuen, gaur egun ere garrantzitsua eta indarrean dagoena, eta lehenengoa izan zen gaixotasunak akutu, kroniko, endemiko eta epidemiko gisa kategorizatzen, "larriagotzea, birgaixotzea, erresoluzioa, krisia, paroxismoa, gailurra eta susperraldia" bezalako terminoak erabiliz.


== Biografia interesgarriak ==

Klasikoen artean Galeno eta Hipokrates ezinbestekoak ditugu, antzinako garaietatik medikuntza landu zutenak eta gaur egun ere erreferentziazkoak direnak oinarrizko kontzeptu batzuetan.
Aro modernoan, aldiz, aipagarriak dira Alexander Fleming, Sigmund Freud, Robert Koch, Severo Ochoa, Louis Pasteur eta Ramón y Cajal.


== Adarrak ==


=== Espezialitateak ===

Espezialitate medikoak hiru multzotan banatu ditzakegu: Medikoak beraiek, Kirurgikoak eta Osagarriak.
Lehenengoak, barne medikuntzak barne hartzen zituen hasiera batean, baina denborarekin banantzen joan dira, besteak beste endokrinologia, hematologia, kardiologia, nefrologia, pneumologia eta neurologia.
Kirurgikoen artean, kirurgia orokorra, obstetrizia, oftalmologia, otorrinolaringologia eta traumatologia ditugu, beste batzuen artean.
Espezialitate osagarriak diagnostikoaren bidean laguntzen dutenak daude, anatomia patologikoa, erradiologia eta mikrobiologia. Halaber, beste motatakoak ere baditugu, medikuntzaren historia, medikuntza legala eta Medikuntza prebentiboa, tartean.

Alergologia
Anestesiologia
Analisi klinikoak
Anatomia patologikoa
Kirurgia
Kirurgia kardiobaskular
Kirurgia orokorra eta digestio aparatukoa
Kirurgia maxilofazial
Kirurgia pediatriko
Kirurgia plastiko, estetiko eta konpontzaile
Kirurgia toraziko
Neurokirurgia
Dermatologia medikokirurgiko eta benereologia
Elektroerradiologia
Geriatria
Hidrologia
Histopatologia
Immunologia
Lan medikuntza
Medikuntza estetiko
Kirol medikuntza
Familia medikuntza
Medikuntza intentsiboa
Barne medikuntza
Hematologia
Kardiologia
Nefrologia
Pneumologia
Gastroenterologia
Erreumatologia
Onkologia
Endokrinologia
Lege eta auzitegi medikuntza
Medikuntza nuklear
Medikuntza prebentibo eta osasun publikoa
Neurofisiologia klinikoa
Neurologia
Obstetrizia eta ginekologia
Odontoestomatologia
Oftalmologia
Otorrinolaringologia
Pediatria
Psikiatria
Erradiodiagnosia
Berriz hezte
Sexologia medikuntza
Traumatologia eta kirurgia ortopediko
Urologia eta andrologia


== Hiztegi medikoa ==
B

Buruko min
D

Diagnosi
Doministiku
E

Ebola birusa
Ekografia
Epidemia
Erizain
Eztul
G

Gaixotasun
Gutxiegitasun
L

Legenar
Legionelosi
Legenar
Lunbalgia
M

Mediku
Min
P

Pandemia
Proba osagarri
Profilaxi
S

Sarkoidosi
Sintoma
T

Tratamendu
Tuberkulosi
Txerto
Z

Zeinu
Zirujau
Zirrosi


== Osasun erakundeak ==


=== Euskal Herrian ===
Osakidetza
Osasunbidea
Osasungoa Euskalduntzeko Erakundea
DYA


=== Munduan ===
Gurutze Gorria
IPPNW
Mugarik Gabeko Medikuak
Munduko Osasun Erakundea (MOE)


== Ikasketak ==
Gaur egun, Euskal Herriko Unibertsitatean (EHU) Medikuntza ikasketak egiteko aukera dago Leioa, Gasteiz eta Donostiako campusetan, bai eta Nafarroako Unibertsitatean ere.
XVI. mendetik 1901. urtean itxi zuten arte, Oñatiko Unibertsitatean eskaintza hauxe egon zen.


== Erreferentziak ==


== Ikus, gainera ==
Euskal Herriko medikuntzaren historia


== Kanpo estekak ==
Medikuntzaren Euskal Museoa