Le medicina ([me-di-ts√≠-na]) es le scientia e practica de diagnose, tractamento, e prevention de maladias in le corpore human. Le parola "medicina" deriva del latin medicus, significante "un medico". Le medicina comprende un varietate de practicas pro reguardo del sanitate disveloppate pro mantener e restaurar le sanitate pro le prevention e le tractamento del maladia. Le medicina contemporanee applica le scientias biomedic, recerca biomedic, genetica, e technologia medic pro diagnosticar, tractar e prevenir lesiones e maladias, generalmente per medio de pharmacos o chirurgia, pro etiam per medio de therapias tanto differente como psychotherapia, ferula e traction externe, instrumentos medic, biologic, radiation ionisante e alteres.
Le medicina existeva durante milles de annos, durante le majoritate del quales illo esseva un arte (un area de habilitate e cognoscentia) e frequentemente habeva connexiones con le credentia religiose e philosophic del cultura local. Per exemplo, un shaman applicava herbas e precava pro sanar, o un ancian philosopho e medico qui applicarea sanguine de accordo con le theorias del humorismo. In recente seculos, desde le advenimento del scientia moderne, un grande parte del medicina ha convertite un combination de arte e scientia (e basic e applicate, sub le parapluvia del scientia medic). Durante que le technica pro le suturas es un arte apprendite per le practica, le cognoscimento de que eveni a nivello cellular e molecular in le texitos que on sue, surge per le scientia.
Le formas del medicina prescientific alora es cognoscite como medicina traditional o medicina popular. Illos remane in uso commun con o in vice del medicina scientific e es appellate medicina alternative. Per exemplo, le evidentia super le efficacia del acupunctura es "variabile e inconsistente" pro ulle condition, ma generalmente illo es secur quando illo es realisate per un professional. In contrasto, le tractamentos foras del limites del securitate e efficacia es nominate charlataneria.


== Scopos del medicina ==
Le medicina debe aspirar a esser honorabile e diriger su proprie vita professional; esser moderate e prudente; esser economicamente sustenibile; esser juste e respectar le optiones e le dignitate del personas.
Le valores elemental del medicina contribue a preservar su integritate fronte al pressiones politic e social que defende un scopo alien o anachronic. Le scopos del medicina es:

Le prevention de maladias e lesiones e le promotion e conservation del sanitate.
Le relievo del dolor e le suffrentia causate per maladias.
Le attention e curation del malades e le custodia del incurabiles.
Le elution del morte prematur e le cerca de un morte tranquille.
Le scopos erronee del medicina es:

Le uso incorrecte de technicas e cognoscentias medic.
Le uso de information re sanitate public pro justificar le coercition antidemocratic de grande gruppos de personas a fin de modificar lor comportamentos "insan".
Le medicina non pote consister in le benesser absolute del individuo, ultra su bon stato de sanitate.
Non corresponde al medicina definir lo que es le ben general pro le societate.


== Materias basic ==
Anatomia
Histologia
Physiologia
Biochimia
Biophysica
Biologia
Cytologia
Pharmacologia
Psychologia medic
Historia del medicina
Genetica


== Specialisationes del Medicina ==
Allergologia
Analyse clinic
Anatomia pathologic
Andrologia
Anesthesiologia e reanimation
Angiologia, chirurgia vascular
Apparato digestive
Biochimia
Cardiologia
Chirurgia cardiovascular
Chirurgia general e del apparato digestive
Chirurgia orthopedic e traumatologia
Chirurgia pediatric
Chirurgia plastic reparatori
Chirurgia thoracic
Chirurgia oral maxillofacial
Chirurgia vascular
Dermatologia e venereologia
Endocrinologia e nutrition
Stomatologia
Pharmacologia clinic
Geriatria
Gynecologia e obstetricia
Hematologia
Immunologia
Medicina aeronautic
Medicina de emergentia
Medicina del sport
Prime succurso = medicina familiar e del communitate
Medicina intensive
Medicina interne
Medicina nuclear
Medicina preventive
Medicina veterinari
Microbiologia e parasitologia
Nephrologia
Neurochirurgia
Neurophysiologia clinica
Neurologia
Obstetricia e gynecologia
Ophthalmologia
Oncologia medic
Oncologia radiotherapic
Otorhinolaryngologia
Pediatria
Pneumologia
Psychiatria
Radiologia
Radiophysica
Radiologia
Rehabilitation
Rheumatologia
Urologia


== Vide etiam ==
Bulimia nervose
Cancere de mamma
Dysfunctiones sexual
Maladia tropical
Gonorrhea
Infertilitate human
Medicamento
Obesitate
Prime succurso
Syphilis


== Referentias ==