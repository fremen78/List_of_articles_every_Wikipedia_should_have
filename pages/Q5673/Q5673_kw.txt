Hans Christian Andersen (2a a vis Ebrel 1805 â€“ 4a a vis Est 1875) o awtour danek. Kynth o ev skrifer askorrus a wariow, romansow, bardhonieth ha viajskrifow, aswonnys an gwella yw ev rag hwedhlow liennek rag fleghes.
Hwedhlow Andersen, 156 anedha dres naw lyver ha treylys yn moy es 125 yeth, a dheuth ha bos rann vras gonisogeth hag omwodhvos kemmyn an West. Hedhadow dhe fleghes yns i, mes ynwedh i a dhiskwedh dyskansow vertu erbynn kaletter rag redyoryon adhves maga ta. Y hwedhlow an moyha a vri yw "Dillas Nowydh an Emperour", "An Vorvoren Vyghan", "An Eos", "An Soudor Sten Len", "An Eskisyow Rudh", "An Bennseviges war an Bysen", "Myghternes an Ergh", "An Heyjik Hager" ha "Mowes Vyghan an Tanbrennyer". Y hwedhlow a wrug aweni ballets, gwariow ha fylmow bew ha bewhes.
Andersen a veu genys yn Odense, Danmark. Y das o gwrier eskisyow hag y vamm a wolghas dillas. Pur voghosek yns i. Y das  a verwis, pan o Andersen 11 bloodh. 14 y vloodh, Andersen a asas y dre ha'y vamm ha mos dhe Kopenhavn dhe driga. Ev a verwis a ganker an avi.

Yma'n erthygel ma owth usya an Furv Skrifys Savonek a-barth Kernowek kres.