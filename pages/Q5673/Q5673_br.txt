Hans Christian Andersen (distaget [ˈhanˀs ˈkʰʁæʂd̥jan ˈɑnɐsn̩] e daneg) (2 a viz Ebrel 1805 en Odense, Danmark - 4 a viz Eost 1875 e Rolighed, Frederiksberg) zo ur skrivagner danat, barzh ha romantour, brudet dre ar bed-holl gant ar c'hontadennoù en deus skrivet.

Goap a voe graet outañ e-pad pell amzer en e vro ken e voe brudet e Bro-Saoz hag en Alamagn, a-raok bezañ anavezet evel skrivagner meur e Danmark. E Bro-Saoz e tarempredas Charles Dickens, en Alamagn e reas anaoudegezh gant Chamisso, hag e Bro-C'hall gant Heinrich Heine, Honoré de Balzac, Alphonse de Lamartine e ti Virginie Ancelot.
3381 destenn a zo bet skrivet gant Andersen ha troet ez eus bet kalz anezho e 125 yezh. Deuet eo e vojennoù da vezañ lodenn eus sevenadur hollek Europa hag ar broioù saozneger, aezet da gompren gant ar vugale met gant kentelioù buhez hag ur spered stourm a-enep da walleurioù ar bed enno, ar pezh a c'hell bezañ boued preder evit an dud-vras ivez.


== Un darnig eus kontadennoù Andersen ==
Keiserens nye Klæder - 'Dilhad nevez an Impalaer'
Grantræet - 'Ar Saprenn'
Den Lille Pige med Svovlstikkerne - 'Plac'hig an Alumetez'
Den lille Havfrue - 'Ar Vorganezig Vihan' (troet gant Roparz Hemon, Plac’hig vihan ar mor, Gwalarn 12, 1928, skeudennaouet gant Loik)
Nattergalen - 'An Eostig'
Prindsessen paa Ærten - 'Ar Briñsez hag ar Bizenn'
Sneedronningen - 'Rouanez an Erc'h'
Den Standhaftige Tinsoldat - 'Ar Soudard plom feal', tin o talvezout kement ha staen.
Tommelise - 'Bodlen'
Den grimme Ælling - 'An Houadig Divalav'
De vilde Svaner - 'An Elerc'h Gouez'


== Gwelet ivez ==
Marvailhou Andersen


== Lennadur ==
Hans ar penn pout, 4 c'hontadenn troet e brezhoneg, An Alarc'h embannadurioù, 2015.