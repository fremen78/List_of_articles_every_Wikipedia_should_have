Hans Christian Andersen (Odense, 1805. április 2. – Koppenhága, 1875. augusztus 4.) dán költő és meseíró.


== Életútja ==
Andersen apja szegény cipész volt, akinek 1816-os halála után a 11 éves fiú abbahagyta az iskolát, és otthon az összes beszerezhető színdarabot elolvasta, köztük Ludvig Holberg és William Shakespeare műveit. Utóbbi összes színművét kívülről megtanulta, és fabábuival a maga készítette játékszínházban el is játszotta őket.

14 éves korában ment Koppenhágába, hogy ott a királyi színháznál zenész legyen. A színház igazgatósága és VI. Frigyes király támogatásával 1822–1828 között latin iskolába, majd egyetemre járt.
Híres meséi: A tűzszerszám, Borsószem hercegkisasszony, A kis hableány, A császár új ruhája, A rendíthetetlen ólomkatona, A rút kiskacsa, A Hókirálynő, A kis gyufaáruslány.
Sokat utazott Európában. 1841-ben Magyarországon is járt, ahol többek közt bejárta Pestet, Budát, és Mohácsot.
Dán, német és görög legendákra, történelmi tényekre, a néphitre, valamint kora irodalmi mozgalmaira támaszkodott. Történetei a biedermeier kor legjelentősebb meséi, ma szinte a világ minden országában ismertek.
Mesekönyvei sikerét fokozták illusztrációi; első illusztrátora a szintén dán Vilhelm Pedersen (1820–1859) volt.


== Emlékezete ==
A nagy meseírót idéző tiszteletadás az 1967 óta évről évre világszerte megünnepelt International Children's Book Day (Gyermekkönyvek Nemzetközi Napja vagy Nemzetközi Gyermekkönyv Nap), amelyet Andersen születése évfordulóján tartanak. Emlékét élteti a nevét viselő kitüntetés, a Hans Christian Andersen-díj.
2005-ben, születése 200. évfordulójának tiszteletére Izraelben a Képzőművészeti Egyetem az Izraeli Éremművész Szövetséggel és a Dán nagykövetséggel közösen nagyszabású nemzetközi éremművészeti pályázatot és kiállítást rendezett. A kiállításon több magyar művész is részt vett, közülük ketten díjat is nyertek.
Az egyik magyar érem a kiállításról


== Magyarul ==


=== 1875-ig ===
Andersen meséi; ford. Szendrey Júlia; Lampel, Pest, 1858
Mesék, kalandok s történetek; ford. Vachott Sándorné; Pollák, Pest, 1866 (Ifjúsági könyvtár)
Mesék, kalandok és történetek. Nyolcz képpel; ford. Vachott Sándorné; 2. jav., bőv. kiad.; Légrády, Bp., 1871 (Ifjúsági könyvtár)
Andersen újabb meséi s képei; ford. Czanyuga József; Lampel, Bp., 1874
Andersen meséi; ford. Szendrey Julia; Lampel, Bp., 1874 (hasonmásban: 2000)


=== 1876–1919 ===
Regék és mesék; ford. Milesz Béla; Franklin, Bp., 1879 (Olcsó könyvtár)
Andersen János Keresztélyː Képeskönyv képek nélkül; ford. Schambach Gyula; Franklin, Bp., 1882 (Olcsó könyvtár. Új olcsóbb kiad.)
Andersen újabb meséi; ford. Szép József; Lampel, Bp., 1890
Andersen meséi; szabadon átdolg. Paul Arndt, ford. Győry Ilona; Lauffer, Bp., 1890
Andersen válogatott meséi; ford. Móka bácsi Halász Ignác; Athenaeum, Bp., 1894
Andersen újabb meséi; ford. Szép József; 2. bőv. kiad.; Lampel, Bp., 1897
Andersen meséi; ford. Mikes Lajos; 3. átdolg., bőv. kiad.; Lampel, Bp., 1901
Andersen meséi; ford. Endrei Zalán; Beer "Kosmos" Ny., Bp., 1903
Andersen összes meséi; ford. Mikes Lajos; 5. bőv. kiad.; Lampel, Bp., 1904
Napkelet tündérvilága. Tündérmesék és regék. Az ezeregyéjszaka legszebb meséi; ifjúsági átdolg. Kemény György / Andersen meséi; ford., átdolg. Névy Béla; Athenaeum, Bp., 1905
Andersen meséi; Magyar Könyvkiadó, Bp., 1905
Andersen legszebb meséi. A magyar ifjuságnak elmeséli Baróti Lajos; Rozsnyai Károly, Bp., 1906
Andersen legszebb meséi. A magyar serdülő ifjúság számára közrebocsájtja Oldal János; Légrády Ny., Bp., 1906
Andersen meséi; ford. Dávid Margit; Magyar Kereskedelmi Közlöny, Bp., 1907
Az én életem meséje; ford. Szeberényi Lajos Zsigmond; Franklin, Bp., 1911 (Olcsó könyvtár)
Mesevilág; Grimm, Andresen, Bechstein nyomán átdolg. Rózsi néni; Eisler, Bp., 1916
Andersen legszebb meséi. Kisgyermekeknek elbeszéli Roboz Andor; Eisler, Bp., 1916
A csudálatos kalucsni; Muskát Ny., Bp., 1918 (Világregények)


== Jegyzetek ==


== További információk ==
http://www.hcandersen-homepage.dk/ H.C. Andersen information. Information about his life, childhood home, Hans Christian Andersen House and museum, fairy tales and stories, literary aktivities, drawings, papercuts and picture pages.
Andersen meséi (MEK) (magyarul)
Andersen-életrajz (literatura.hu) (magyarul)
Szövegek (németül)
Dán Andersen-oldal
Nemzetközi Gyermekkönyv Nap, 2001-es magyar fővédnökséggel Archiválva 2020. szeptember 27-i dátummal a Wayback Machine-ben
Az International Children's Book Day, 2010-es plakátjával
A Hans Christian Andersen Award, érmének képével