Младен Миљановић (Зеница, 16. јун 1981) је српски пост-концептуални умјетник за видео и преформансе из Босне и Херцеговине. Редовни је професор на Академији умјетности Универзитета у Бањој Луци на Катедри за сликарство и Интермедијалну умјетност, ужа умјетничка-научна област: Сликарство (група предмета Интермедијалне умјетности). Члан је Асоцијације умјетника "Дијагонала", Бања Лука. Миљановић је остварио и веома запажену међународну каријеру. Ниво препознавања његовог рада га чине једним од најрелевантнијих умјетника Републике Српске, Босне и Херцеговине али и региона. 


== Биографија ==
Младен Миљановић је рођен у Зеници 1981. године. Породица Миљановић, отац Димитрије и мајка Душанка, је живјела у гарсоњери у насељу Брист у Зеници. Школовање је започео у Основној школи Сестре Дитрих у Зеници. Почетком ратних 90тих година сели се у Осјечане Горње, село свог оца, гдје завршава Основну школу Чедомир Јаћимовић (данас ЈУ ОШ Радоје Домановић) 1996. године. Средњу школу завршава у Добоју. Након средње школе одлази у војску и завршава Војну школу резервних официра у Добоју гдје касније обучава 30 војника. Након завршетка војне службе уписује Академију умјетности Универзитета у Бањој Луци, смјер Сликарство гдје је дипломирао (2006. године, звање: Дипломирани сликар - професор Ликовне културе) и магистрирао (2010. године, звање: Магистар ликовних умјетности из области Сликарства). Докторирао је на Факултету ликовних уметности у Београду на смеру Нови медији.


== Професионално искуство ==
Прије уписа у Академију умјетности радио у клесарској радионици на изради надгробних споменика и изучио је вјештине које је касније користио и у својим радовима јер је један од најважнијих материјала са којим ради управо камен.
Педагошки рад
Др Младен Миљановић је запослен на Академији умјетности Универзитета у Бањој Луци од 28.3.2007. године.

Од 2013. до 2015. године био је руководилац студијског програма Ликовних умјетности. 
Од 2016. до 2019. године обављао је функцију Продекана за умјетност и међународну сарадњу, гдје је допринио повезивању Академије са другим универзитетима те реализацији низа међународних пројеката и гостовања предавача са иностраних универзитета.
Постао је редовни професор (24. септембар 2020.) на Академији умјетности Универзитета у Бањој Луци, гдје предаје предмете: Умјетност нових медија, Интермедијалне умјетности, Видео умјетности и Перформанса. 
У протеклих неколико година проф. Миљановић је одржао низ предавања на универзитетима, и у музејима у свијету од којих се издвајају: Универзитет у Амстердаму (Холандија), Културни центар Баден Вутенберг у Берлину (Њемачка), Краљевски колеџ у Лондону (Велика Британија), Пера музеј у Истанбулу (Турска), Роберт Гордон Универзитету у Абердину (Шкотска).
Миљановић се бави и друштвеним и терапеутским аспектима умјетности као иницијатор радионица и колоније за особе са инвалидитетом. Волонтер је у удружењу особа са онеспособљењем "Удас", гдје је водио сликарску и вајарску радионицу.


== Стваралаштво ==
У својим умјетничким радовима Миљановић упућује на савремено стање свијести и друштвене проблеме. Он се бави симболима и мотивима, који доминирају у рату, истражује и рефлектије историју, значење и садржајни састав простора, мјеста и градова, при чему се служи различитим медијима.
Умјетнички радови / изложбе / радионице - приказ дијела умјетничког опуса

Младенови радови су представљани у свјетским музејима и галеријама као што су наступи у 15. Видео-бијеналу у Бусану, 13. Бијеналу у Каиру, поред осталих групних изложби. Његови самостални пројекти представљани су широм света, а издвајају се наступи: МУМОК, Беч (2010); Галерија МЦ, Њујорк (2012); Галерија ацб, Будимпешта (2014–2017); Галерија А+А,  Венеција (2012); Музеј савремене умјетности Републике Српске, Бања Лука (2008); Neue Galerie, Грац (2007), те многи други.
Био је први представник из Републике Српске у оквиру павиљона Босне и Херцеговине на 55. Бијеналу у Венецији, када је павиљон „Врт уживања” у продукцији Музеја савремене умјетности Републике Српске стручна јавност прогласила за један од 10 најбољих павиљона на Бијеналу.


== Награде и признања ==
2005. Награда Ротари клуба за постигнути успјех на студијима, Бања Лука, Босна и Херцеговина
2006. Награде Музеја савремене умјетности Републике Српске за најбоље радове на завршној изложби Академије умјетности 
2007. “Звоно” награда за најуспјешнијег младох умјетника у Босни и Херцеговини, Сарајево, Босна и Херцеговина
2009. “Хенкел Арт” 09, МУМОК музеј, Беч, Аустрија И то у конкуренцији 846 умјетника из 32 земље, те је тиме и самостално излагао у МУМОК музеју у Бечу (Аустрија)
2017. Номинација за награду"Sussmann Award", Беч, Аустрија 
2020. Међународна награда „Бели Апхроид”, Марибор, Словенија
2020. Награда Меморијала Надежде Петровић, Чачак, Србија
2021. "Плакета Града Бања Лука" ”за изузетна остварења у области умјетности”


== Референце ==


== Литература ==
Realtime Monument; Editors: Mišela Blanuša and Mladen Miljanović; Texts: Boris Buden, Hito Steyerl, Uroš Čvoro, Mišela Blanuša and Mladen Miljanović; Publisher: Museum of Contemporary Art Belgrade; Format: 17x23,5 cm; Year: 2022, pages: 204, print run: 300; ISBN:978-86-7101-383-3
Finestra Aperta; Texts: Uroš Čvoro, Mladen Miljanović; Publisher: Cultural Center Banski Dvor; Format: 16x21 cm; Year: 2020, pages: 90, print run: 400; ISBN:978-99976-786-2-1
The Didactic Wall; Editor: Irfan Hošić; Texts: Irfan Hošić and Mladen Miljanović; Publisher: REVIZOR, Foundation for Contemporary Art; Format: 17x23 cm; Year: 2019, pages: 124, print run: 1000 x (2 editions)
Strike; Editor: Suzana Vuksanović; Texts: Rona Kopecky, Suzana Vuksanović and Mladen Miljanović; Publisher: Museum of Contemprary Art Vojvodina; Format: 17x23 cm; Year: 2017, pages: 104, print run: 400; ISBN:978-99938-45-83-6
In My Parents Bedroom; Editor: Sarita Vujković; Texts: Rona Kopecky, Uroš Čvoro, Sarita Vujković and Mladen Miljanović; Publisher: Museum of Contemprary Art RS; Format: 16,5x22,5 cm; year: 2017, pages: 168, print run: 700; ISBN:978-86-6333-043-6
Mladen Miljanović; Editor: Milena Jovićević; Texts: Predrag Terzić and Mladen Miljanović; Publisher: University of Montenegro; Format: 16,5x22,5 cm; year: 2017, pages: 50, print run: 500; ISBN:978-86-7664-130-7
The Garden of Delights - 55th Venice Biennale; Editor: Sarita Vujković; Texts: Sarita Vujković, Irfan Hošić, Sonja Briski Uzelac, Edelbert Koeb and Mladen Miljanović; Publisher: Museum of Contemprary Art RS; Format: 18x24 cm; year: 2013, pages: 208, print run: 1500; ISBN:978-99938-45-67-6
Good Night/State of Body; Author: Mladen Miljanović; Editor: Claudia Zini (Venice); Reviews: Bosko Bošković (NY) Aurora Fonda and Claudia Zini (Venice), Nenad Malešević (Belgrade); Publisher: Dijagonala; Format: 14,5x20,5cm; Year: 2012, pages: 116, print run: 500
Museum Service; Curator:Tina Lipsky; Preface:Edelbert Koeb, director - MUMOK; Publisher: MUMOK, Museum Moderner Kunst Stiftung Ludvig Wien; Format: 13x18,6cm: year: 2010, Pages: 96, print run: 600
In The Service of Art; Author: Mladen Miljanović; Editor: Boško Bošković (NY); Reviews: Sara Reisman (NY) and Sonja Briski Uzelac (ZG); Publisher: Besjeda; Format: 14,5x20,5cm; Year: 2011, pages: 152, print run: 700
Occupational Therapy; Publisher: Museum of contemporary arts RS; Year: 2008; Pages: 100; Print run: 750; ISBN 978-99938-45-36-2
Relations - Dialogues Bosnia and Herzegovina; Publisher: Apollonia, Art Exchanges; Year: 2007; Pages: 80; Print run: 500; ISBN 978-2-9527497-2-5
I Serve Art; Publisher: SCCA, Center for Contemporary Arts Sarajevo: 2009; Pages: 60; Print run: 750
Occupo; Publisher: Neue Galerie Graz am Landesmuseum Joannneum; Year: 2007; Pages: 20; Print run: 100
I Serve Art; Publisher: Academy of Arts, University of Banja Luka; Year: 2007; Pages: 34; Print run: 300


== Спољашње везе ==
https://www.mladenmiljanovic.com/