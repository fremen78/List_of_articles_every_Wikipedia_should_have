Ani hag̃ua oĩ ojejukáva ikatu jajapo heta mba'e, ku ojejukáva niko he'ise tapicha omano omanoségui ha ojejukaségui, ha ani hag̃ua ñande rapichakuéra ojejuka oĩ mba'e oporoñangarekóva ha mba'e oporopytyvõva.


== Mba'éichapa ikatu jaikuaa pe ojejukaséva ==
Ani hag̃ua oĩ ojejukáva, jaikuaa raẽ oĩpa pe ojejukaséva. Apytu'ũkuaaty niko ombo'e heta mba'e rechaukaha oĩ jaikuaa hag̃ua oĩ peteĩ ojejukaséva. Umíva apytépe jajesarekoite va'erã tapicháre he'íva "ikañyséha" ha "okese ha ndopayveseiha" térã "ohoseha mombyryete", ikatu avei he'i "omanoseha" taha'e ha'éva ipukarãnte.
Jajesareko ko'ã mba'e rehe:

Opitaitereíva 
Ndokeporãiva térã oke vai vai 
Ndokaruporãiva térã ndo'uséiva 
Ndojahuséiva ha noñemopotĩséiva
Ipirevaíva, ipochy reíva, oñembyasy meméva, hekokangýva
Ojepy'apyitereíva térã ojepy'apy reíva 
Py'ỹinte ojehechaséva tesaparápe ha noñeñangarekovéima
Ipy'atarováva ha ipy'aheta reíva (ikatu iñapytu'ũ jekáva)
Oimo'ã ha ojepy'amongetaitereíva iñemanóre. 
Py'ỹinte ohechase ha ohenduse umi mba'e mano rehegua
Oñemoha'eñóva ha oikoséva ha'eño;


== Mba'épa ikatu jajapo ==
Jaheka va'erã apytu'ũkuaaty ñepytyvõ, taha'e ha'éva apytu'ũ terápia rupive térã ñepohãno ambuéva;
Ñahenói va'erã umi ohayhúva chupe (hogagua, iñemoñare, iñirũnguéra);
Ojehecháramo tesaparápe, ikatu oñemoĩ chupe tasyópe opyta hag̃ua upépe;
Ñamaña ha ñañangareko va'erã hese;
Ani jaheja oipuru rei pohã, droga térã jey'urã oporomonga'úva;
Jaipe'a chugui umi mba'e ha'e ikatu oipuru ojejuka hag̃ua (taha'e ha'éva mboka, kyse,pohã térã vícho jukaha);
Ñañemongeta va'erã mba'éichapa ikatu jaipe'a umi mba'e ijetu'úva hekovégui.


== Mandu'apy ==


== Joajuha ==
 Wikimedia Commons oguereko ta'ãnga Ani hag̃ua oĩ ojejukáva reheguaCommons.
Jejukaha rehegua Tesãi Arapygua Atyguasu kuatiaroguépe, karaiñe'ẽme.