Cû tèrmini glubbalizzazzioni si ìnnica lu finominu di crisciuta prugrissiva dî rilazzioni e dî scanci di diversu tipu a liveddu munniali 'n diversi ammiti assirvatu a partiri dâ fini dû XX sèculu. Sicunnu Anthony Giddens la glubbalizzazioni è l'istinsiunu di li rappurti ntra lochi giugraficamenti e culturalmenti distinti nta manera tali ca li lochi stissi trasunu 'n comunicazzioni ntra iddi.
'N campu ecunòmicu "glubbalizzazzioni" dinota la forti ntigrazzioni ntô cummerciu munniali e la criscenti ntirdipinnenza di li paisi l'uni di l'àutri. Câ stissa palora si ntenni macàri l'affirmazzioni dî multinazzuznali ntô scènariu di l'ecunumia munniali. 'N stu sitturi si fa rifirimentu di vota 'n vota e â pruduzzioni spissu dislucata ntê paisi di lu sud di lu munnu; e â vinnuta, ca vidi li prudotti d'arcuni marchi tantu spunsurizzati 'n cummerciu 'n casi tutti li paisi dû munnu.
E' propiu nta l'accizzioni ecunòmica ca la glubbalizzazzioni è cuntistata d'arcuni muvimenti no-global e new-global. (vidi videmma Pòpulu di Seattle, No logo)
Cu "glubbalizzazzioni", a liveddu midiaticu, cci si rifirisci â diffusioni di menzi di cumunicazzioni glubbali, comu Internet. Ntô stissu campu lu tèrmini ìnnica macàri la prugrissiva diffusioni di nutizzìi supra suggetti ntirnazziunali ntê nutizziari lucali.
Nfini lu tèrmini "glubbalizzazzioni" è utilizzatu videmma 'n ammitu culturali e ìnnica giniricamenti lu fattu ca nta l'èbbica cuntimpurania ci s'attrova spissu a rappurtàrisi cu l'àutri culturi, e a liveddu nnividuali a causa di migrazzioni stàbbili, e nazziunali ntê rapporti ntra li stati. Spissu ci si rifirisci macàri a l'elivata e criscenti mubbilitati dî pirsuni cu na pirmanenza limitata timpurarmente (turisti, òmini d'affari, ecc..).
Nta lu mmagginariu cullèttivu la "glubbalizzazzioni" è spissu pirciputa comu nu finòminu prugrissivu, ca si jiu sviluppannu liniarmenti ntô tempu 'n modu naturali, e ca vidi la cunnizzioni attuali ntê sudditti ammiti comu na fasi ntirmedia tra lu giniricu passatu e lu futuru.
Ntâ cuscenza dî pòpuli lu finòminu si sta cunsulidannnu nzèmmula â diffusioni dû puntu di vista glubbali e ô mpegnu cuncretu pi nu munnu megghiu ô di ddà dî propi ntiressi pirsunali e dî cunfini nazziunali. Si parra sempri cchiù spissu di "glubbalizzazzioni dî dritti" e ntonsi di rispettu di l'ammienti, d'eliminazzioni dâ puvirtati, d'abbulizzioni dâ pena di morti e emancipazzioni fimminili 'n tutti li paisi dû munnu.
Chiossai, di pari passu â diffusioni di nutizzìi supra scala munniali e â prugrissiva prisa di cuscenza dî prubblimatichi glubbali, accuminzanu a svulcirisi granni manifistazzioni câ participazzioni cuntimpurania 'n nummàrusi lucalitati di dicini di miliuna di pirsuna cecio.