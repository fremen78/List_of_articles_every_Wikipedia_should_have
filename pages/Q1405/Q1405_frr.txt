Augustus (bäären Gaius Octavius, uk Octavianus neemd; * 23. September 63 f.Kr. uun Room; † 19. August 14 uun Nola bi Neapel) wiar faan 27 f.Kr. tu san duas de iarst keiser faan det Röömsk Rik. Hi wiar Julius Cäsar san gratnefe.


== Leewent ==
Efter Julius Cäsar san duas naam de stootsmaan Marcus Antonius at meecht faan det Röömsk Republiik. En konflikt begand man twesken ham an de röömsk Senaat, wat för Octavianus üüs Cäsar san efterfulger wiar. En kurt bürgerkrich bruch ütj, diaruun Octavianus uun a slacht bi Mutina jin Marcus Antonius woon. Kurt diarefter begand man en konflikt twesken Octavianus an a Senaat, an hi wurd frinjer mä Antonius an en öler stootsmaan, Lepidus.
At republiik wurd 40 apdiald: Antonius fing a uast, Octavianus a waast an Lepidus Afrika. Lepidus ferlus bal at meecht. Auer Antonius tup mä Kleopatra VII. köningin faan Egypten wiar an handelt ham üüs en uastelk prins, begand en konflikt twesken ham an Octavianus. Octavianus naam efter en slacht Alexandria: Antonius an Kleopatra ded jo kurt diarefter tu kurt.
Octavianus kaam 29 tu Room turag an naam a tiitel imperator auer. 13. Janewoore 27 saad hi amtelk, dat at republiik welermaaget as. Trii daar leeder ded tu ham a Senaat a tiitel Augustus. Det republikaans ütjsen faan Augustus sin reegiment fersteet man en monarchii, wat en autokraatisk karakter hed.


== Luke uk diar ==
Röömsk Keisern faan det Juulisk-Claudisk Dynastii: Augustus (27 f.Kr.-14), Tiberius (14-37), Caligula (37-41), Claudius (41-54), Nero (54-68).