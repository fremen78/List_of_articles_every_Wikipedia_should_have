Gaio Giulio Cesare Ottavian Aogusto (lat. C. Octavius; doppo l'adoçion da parte de Cesare: C. Iulius Caesar Octavianus; da-o 27 a.C. o nomme ófiçiâ o l'è Imp. Caesar Augustus). - primmo imperatô roman (Romma 63 a.C. - Nola 14 d.C.). 
Fondatô de l'impeo roman, a so œuvia a serò definitivamente a crixi da repubbrica, ormai inadeguâ a reze o stato attraverso l'oligarchia senatoia, sostituindo un regimme monarchico solidamente stabilizzao in sce l'esercito e in sce-o dominio de provinçe: in ço fu continuâ l'œuvia de Cesare, sarvo che Aogusto o vosse evitâ ogni aspetto de usurpaçion e de dittatua, giustificando o so regimme da-o punto de vista repubbrican. No gh'è dubbio però che questa soluçion (pe-a quæ l'imperatô o derivava o poei da-o senato, mentre a so aotoritæ, co-e so forçe militæ e economiche, a l'ea in realtæ indipendente da-o senáto) costituì o disciddio intrinseco do prinçipato, che Aogusto o lasciò a-i so successoî. Otr'a-a soluçion costituçionâ, l'œuvia veamente grandiosa de Aogusto fu a realizzaçion de l'unitæ de l'impeo, saiv'a dî a collaboraçion armoniosa di elementi eterogenei che o componeivan sotta una força regolatrixe, ch'a l'asseguava o benêse e a paxe, soddisfaxendo a l'antigo ideâ de l'aboliçion de guære tra i parteçipi da mæxima çiviltæ.


== Vitta e attivitæ ==
Figgio de Gaio Ottavio e de Açia (nevo de Giùlio Cézare), o nascette in Romma o 23 seténbre do 63 a.C. e o fu adotao da Cesare into 45 a.C.; da Apolloñia (dov'o se trovava quande Cesare o fu assascinao) o vègne a Romma into mazzo do 44 a.C., rivendicando i diritti de figgio e erede do dittatô. O refúo de Marco Antogno a consegnâghe a sottræta ereditæ o feççe sci che in gio a-a so persoña se riunisse tutte e forçe che, a-a morte de Cesare, voeivan repigiâ i antighe poxiçioin e che speravan de poei dominâ megio co-o zoenetto Ottavian che no co-o potentiscimo Antogno. In tâ moddo se creò a scingolâ scituaçion pe-a quæ o l'ebbe a-o so seguito di veteren de Cesare e insemme o gruppo senatoio za avversaio de Cesare. Ne sorse de conseguença o conflíto con Antogno, o quæ o fu vinto in doe battagge a Modena (44-43 a.C.) e o riparò in Gallia. Ottavian o ruppe quindi l'artifiçiosa alliança co l'oligarchia senatoia e, appoggiao da-a força armâ, o l'assonse o consolato. 
A-o scopo de frontezzâ o peigo di repubbrichen cesariciddi, o vègne a un accordio con Antogno, costituindo con lê e con Leppido o segondo triunvirato (43 a.C.). Assemme a Antogno o vinse, a Filippi, Bruto e Cascio (42 a.C.). Mentre Antogno o l'ebbe o comando de l'Oriente, Ottavian o se assonse o compito di assegnaçioin a-i veteren de tære in Itallia, ma o dovette affrontâ una guæra çivî, provocâ tra i Italichi da Lucio Antogno (fræ do triunviro), ch'o sconfisse a Peruggia (40 a.C.). Rinnovæ i accordi con Antogno a Brindixi, o combatté Sesto Pompeo che, da-a Seçilia e da-a Sardegna, o l'ezerçitava un peigoso dominnio in sce-o mâ, e, co l'agiutto de Agrippa, o-o vinse a Nauloco (36 a.C.). Eliminao quindi Lepido ascì (a-o quæ spettava o comando de l'Affrica), o fu padron de l'Occidente, e percose Antogno co-i so accordi con Cleopatra o manifestava o dezegno de voei trasformâ l'Impêo Roman inte 'na monarchia orientâ, o diciarò guæra a Cleopatra e a Açio (31 a.C.) o sconfisse a reña e Antogno; a vittoia a fu coonâ l'anno doppo co-a preiza de Lusciandria e i suiciddi de Antogno e Cleopatra; in tâ moddo Ottavian o conquistò ascì l'Egitto. Into 29 a.C. o celebrò a Romma un triplixe trionfo e o serò o tempio de Giano. L'era de guære civî a l'ea terminâ.
Vegnúo padron de l'Impêo, o dovette resciorve o problema costituçionâ: o l'insei a sostança monarchica do nœuvo regimme inte l'ambito de forme repubbricañe. A ço servì no tanto o consolato (rivestio consecutivamente da-o 31 a-o 23 a.C.), quanto l'impêio proconsolâ, ch'o ghe dava o comando militâ, e a poistæ tribuniççia (assonta into 23 a.C.), ch'a ghe conferiva, co-o drito de veto, una poxiçion dominante fra i âtre magistratue; fu conservao ascì o tittolo de Imperator, generâ vittoioso; a so poxiçion predominante a se rifletteiva into titolo de Aogusto, co-o so scignificao de onô e veneraçion (no de culto), do quæ o senáto o l'inscignì into 27 a.C. Into 12 a.C. o fu fæto ponteffixe mascimo, into 2 a.C. o l'ebbe o tittolo de pater patriae. O nœuvo regimme o seppe interpretâ a consciença da miscion dominatrixe e çivilizatrixe de l'Impêo Roman, e da paxe feconda de œuvioxitæ, de orde e de benêse; e questi ideæ de gloia e de paxe, che se riflettan inte lettie e inti arte do tempo, poettan oscurâ i antighi idiæ de libertæ. 
L'imperatô o l'attuò ascì una grandiosa riforma de l'organizzaçion do stato (quæ a l'ea recesta da-a crixi di antighi ordinamenti e da-e exigençe do nœuvo scistema polittico). L'amministraçion (a danno de magistratue repubbricañe) a fu missa inte moen de fonçionai dipendenti da l'imperatô, formando coscì una nœuva categoria de burocrati e determinando l'asceiza da classe equestre. Aogusto o preize in sce lê a cua de l'annoña, de vie, di conduti, ecc., a moniaçion in óo e in argento. O divize e provinçe in senatoie e impêiæ, o creò o fisco impeiâ co-i redditi de provinçe da lê dipendente; o providde a l'instituçion do censo provinçâ. O creò di contingenti fisci de legioin (25 unitæ) pe e zone de confin renañe, danubiañe e orientæ, nonché in Egitto, Africa e Spagna. O divize l'Italia inte 11 regioin, o riorganizzò l'amministraçion de Romma, ch'o divise inte 14 regioin, o stabilì e coorte urbañe comme guarnixon, e coorte di viggili pe a segueça e a difeiza contra i incendi. Fu da lê istituio e coorte pretoie e fissæ into numero de nœuve, de quæ træ stabilie in Romma e i âtre spantegæ in Italia. O combatté o mácostumme co-ina vasta legislaçion ch'a metteiva e associaçioin sotta o controllo do stato, o puniva e máversaçioin elettoræ, o tutelava a famiggia, ecc. o çercò de ravvivâ a religion tradiçionâ. A Romma (foro de Aogusto, Campo Marçio, ecc.) e fœua o desgugette una grandiosa attivitæ ediliççia. O fondò 28 nœuve colonnie.

A-o tempo mæximo Aogusto o dove' provedde a-a tranquillitæ de provinçe peifeiche: inti anni 27-24 a.C. fu conduto di açioin vittoriose contra i Cantabri; i popoli alpin fun sottomissi doppo de ripetue açioin; i rapporti coi poppoli de l'Oriente fun regolæ, in gran parte pe meito de Agrippa, con di vantaggioxi accordi: Erode, re de Giudea, o vègne vassallo di Romen; i Parti restituin into 20 a.C. i insegne perdue da Crasso e da Antogno. Into 19 a.C. a Penizoa Iberica a l'ea definitivamente paçificâ doppo i açioin condute da Agrippa. Inti anni 16-15 a.C. una spediçion into Noego a fu con pin successo conduta da Tibeio: fu creao e provinçe Reçia e Noego. Tibeio in trei anni (12-9 a.C.) de sanguinenta guæra contra i Pannoin o portò o confin a-o Danubbio; in Germania fu conduto de vittoiose spediçioin da Druso (12-9 a.C.) e da Tibeio (8 a.C.) e a region tra o Ren e l'Erba a fu assoggettâ. I Parti dovettan inte l'1 a.C. rinnovâ i accordi ape' di preparativi de una spediçion diretta da Gaio Cesare. In Germania, dove Maroboduo o menaççava e poxiçioin romañe, Tibeio (4 d.C.) o l'aseguò torna a linnia de l'Elba, e o dovette quindi con una dúa lotta debellâ l'insurreçion scciupâ inta Panonnia e inta Darmaçia (6-9 d.C.). Into 9 d.C. Varo o subiva una grave desfæta da parte de Arminnio, inta serva de Tœütoburgo; Tibeio, accorioghe, o l'arósò a linia difensciva in sce-o Ren. Into 14 d.C., Aogusto o moì a Nœua e o fu sepelio a Romma into maozoleo do Campo Marçio. 
O l'ebbe træ mogê: Cloddia sciña a-o 41 a.C., Scriboñia ch'o sposò into 40 a.C. e da-a quæ o l'ebbe Giullia, e da-o 39 a.C. Livvia, za spoza de Tibeio Claodio Neron (da-o quæ questa a l'aveiva avúo Tibeio e a l'ea gravia de Druzo). Aogusto o se preoccupò a longo da succescion; apparse primma dexignao o nevo Marçello, ch'o sposò into 25 a.C. Giulia, ma o moì into 23 a.C.; quindi Agrippa, ch'o sposò a so votta Giulia, e into 18 a.C. o fu inscignio da poistæ tribuniçia ma o moì into 12 a.C., da pœu i figgi de Agrippa e de Giulia, Gaio e Luccio Cesare, che fun adotæ da Aogusto ma moin rispettivamente into 4 a.C. e into 2 d.C. Infin, essendo morto into 9 a.C. o Druso ascì, unnico erede poscibile fu o figiastro Tibeio, adotao into 4 d.C.


== Aogusto scritô ==
Aogusto o fu scritô púo e elegante. Scolao pe l'eloquença latiña do retô Marco Epidio, pe a cortua grega de Apollodoo de Pergamo, o fu sempre studioso de eloquença, ma con prevalente interesse politico e moralistico. Pe prudença politica o scrisse de longo i so discorsci; ançi se dixe ch'o preparesse pe iscrito di memoriæ pe i colloqui ciu importanti, pe no dî de ciu ò de meno de quello ch'o doveiva. E da-i nomioxi frammenti di epistole a-i famiggiæ e de quelle ófiçiæ se vedde com'o foise lontan da-o bezinscio preçioxismo axian ma ascì da-o vosciuo arcaismo; ni, colto com'o l'ea de grego, o l'evitava de paole e di esprescioin greghe. 
O scrisse: Rescripta Bruto de Catone, risposta a-o panegiigo de Caton fæto da Bruto; ezortaçioin a-a filosofia (Hortationes ad philosophiam); e proprie memoie in 13 libbri (Commentarii de vita sua) scin a-a fin da guæra cantabrica (24 a.C.); una Descriptio Italiae, œuvia giograffica inta quæ o se varse do materiâ lasciao da Agrippa; una Vita de Druso; un poemetto in esametri, Sicilia; un libbro de epigrammi (n'aresta doi de scarso valô lettiaio); o l'aveiva començao una trageddia Aiax, che da pœu, macontento da forma, o destrusse. Resta invece l'Index rerum a se gestarum, elenco de so impreize, da Aogusto redæto poco primma de moî, e affidao a-a custodia de Vestæ perché a-a so morte o foise incizo in sce de taoe de bronzo davanti a-o so maosoleo. De questo fu fæto numerose copie, uña de quæ squæxi intrega a l'è o coscì díto Monumentum Ancyranum.


== Iconografia de Aogusto ==
Otr'a-e belle effixe in sce-e monæe, se conserva de Aogusto ciu de 140 retræti in scurtua (da l'Italia e da-e vaie provìnçe) che o riproduan da-a zoeneçça a-a maturitæ. Noteive sorvetutto e teste marmoie do Museo Capitolin, de Istanbul (provegninte da Pergamo), de Ciuxi, de Ancoña, quelle bronzie de Londra (da Meroe), do Museo Profan a-o Vatican, e e doe stattoe, quella loricâ ritrovâ a Primma Porta (aoa into Vatican) e quella togâ comme pontefixe (ritrovâ in via Labegaña, aoa a-o Museo naç. rom.), cai d'œuvia da retratistega aogustea. Aogusto o compâ ascì into frexo de l'Ara Pacis, inta gemma aogustea de Vienna e into cammeo Strozzi-Blacas a Londra.


== Atri progetti ==

 Wikimedia Commons a contêgne di files in sce Aogusto