El sessu es una categoría biológica dela reprodución sessual que diferencia a los determinaus miembrus duna especii pa su reprodución i subsistencia. El sessu en seris vivus se dividi en machus i embras. El sessu existi en tous los animalis, hongus, argunas prantas i protistas i se contraponi a los organismus asessualis cumu las baterias, arqueas i virus que se reproducin ellus mesmus meyianti una replicación o igualamientu.
Pa los umanus nu es posibli determinal el sessu de divelsus seris vivus cumu los hongus, prantas, animalis invertebraus i argunus vertebraus cumu los pecis, anfibius i retilis. Sin embargu enos mamíferus i argunas avis es posibli sabel el sexu porque presentan dimorfismu sexual que significa que los machus i las embras presentan determinas caraterísticas en aspetu que los diferencian. Enos umanus se gastan otrus términus pa diferencial el sessu, se denomina ombri, varón o masculinu a los machus i mujer o femenina a las embras. 
La reprodución sessual enos seris vivus consisti ena únion delas células de ambus sessus pa hormal los proximus endivius que puein sel de qualquiel sessu. Las embras posin óvulus pala fecundación ya sea en animalis, hongus o prantas, mentris que los machus enos animalis posin espermas que son células flagelas opistocontas, por su parti los hongus i prantas posin esporas, peru estas se diferenzian ya que las esporas de prantas tienin horma ovala i la delos hongus horma flagela opistoconta igual que la delos animalis i pol ellu se considera que los hongus i animalis estan más estrechamenti emparentaus entri ellus que conas prantas.


== Referencias ==