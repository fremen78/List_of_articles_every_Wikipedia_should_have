Il metri al è la unitât di misure de lungjece. Al è la unitât di base tal sisteme metric e tal sisteme internazionâl di unitâts.


== Definizion ==
Un metri al è la distance fate de lûs intal vueit intun interval di 1/299.792.458 di secont.


== Storie ==
La definizion di metri e rimonte al 1791, stabilide de Academie francese des siencis come 1/10 000 000 de distance jenfri il Pôl Nord e l'Ecuatôr.

Tal 1893, il metri standard e fo misurât cuntun interferometri, imprest fat su da Albert A. Michelson. Tal 1925, l'interferometri al jere regularmentri in ûs tal Ufici internazionâl des pesis e misuris. Tant par altri, il prototip internazionâl dal metri e restà il stes fin tal 1960, cuant che la diesime-prime Conference gjenerâl des pesis e misuris e definì il metri intal gnûf sisteme internazionâl, come 1.650.763,73 lungjecis di onde intal vueit de emission narancine-rosse intal spetri eletromagnetic di un atom di krypton-86. L'origjinâl dal prototip dal metri al è ancjemò conservât al UIPM sot de condizions specificadis intal 1889.
Par ridusi ancjemò lis malciertecis, la diesime-setime conference gjenerâl des pesis e misuris intal 1983 e sostituì la definizion dal metri cun la sô atuâl:
Il metri al è la lungjece dal percors fat de lûs tal vueit dilunc di un interval di timp di 1/299 792 458 di secont


== Multiplis e sotmultiplis ==