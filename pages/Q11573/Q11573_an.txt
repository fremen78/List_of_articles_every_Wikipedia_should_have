Iste articlo ye sobre una unidat internacional de mesura. Ta atros usos se veiga Metro (desambigación).

O metro (d'o griego μέτρον metron, mida) ye una unidat de mida de longaria d'o Sistema Internacional d'Unidaz (en ye a unidat basica de mida de longaria). A suya definición actual ye a longaria d'o recorrito en o vueito por a luz mientres un tiempo de 1/299 792 458 de segundo (arredol de 3,34 nanosegundos).
En 1791, mientres a Revolución Francesa, l'Academia de Ciencias de Francia establió o metro ta uniformizar as unidaz de mida francesas, con muitas diferencias entre as provincias francesas, en o marco d'a creyación d'un sistema de midas mas racional. Definioron a unidat como a diezmillonesima parte d'a distancia que bi ha entre o Polo y a linia d'o ecuador terrestre. Espresato como se define a milla nautica, ye a longaria d'un meridiano terrestre que forma un arco de 1/10 de segundo de grau centesimal.
Dimpués se facioron bellas probanzas, que remataron en 1889 cuan se depositó en a seu en París d'a Oficina Internacional de Pesos y Midas un metro-patrón construito en platín iridiato.


== Equivalencias ==
1 000 000 000 000 pm - un billón de picometros.
1 000 000 000 nm - mil millons de nanometros.
1 000 000 μm - un millón de micrometros.
1000 mm - mil milimetros.
100 cm - cient centimetros.
10 dm - diez decimetros.
0,1 dam - zero coma un decametro.
0,01 hm - zero coma zero un hectometro.
0,001 km - zero coma zero zero un kilometro.
0,0001 mam - zero coma zero zero zero un miriametro.


== Se veiga tamién ==
Unidaz de mesura aragonesas.