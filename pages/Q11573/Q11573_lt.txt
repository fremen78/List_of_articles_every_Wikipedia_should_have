Metras (žymima m; iš sen. gr. μέτρον 'matas, matuoklė') – ilgio arba atstumo matas, bazinis SI sistemos  vienetas.
1791 m. metras buvo apibrėžtas Prancūzijos Mokslų Akademijos kaip 1/10 000 000 atstumo nuo pusiaujo iki Šiaurės ašigalio, matuojant per Paryžių. Dabar jis Tarptautinio svorių biuro apibrėžiamas kaip atstumas, kurį nuskrieja šviesa visiškame vakuume per 1/299 792 458 sekundės dalį.


== Istorija ==
Metras pirmą kartą buvo įvestas Prancūzijoje XVIII a.
1795 m. balandžio 7 d. Prancūzijos Nacionalinis Konventas priėmė įstatymą dėl metrinės sistemos įvedimo. 1795 m. buvo pagamintas pirmasis metro etalono prototipas.
2018 m. lapkričio 26 d. Generalinė svorių ir matų konferencija (pranc. Conférence Générale des Poids et Mesures, CGPM) nutarė pakeisti sistemos SI pagrindinių fizikinių dydžių vienetų apibrėžimus ir susieti juos su patikslintomis fundamentaliųjų gamtos konstantų vertėmis. Naujoji SI įsigaliojo 2019 m. gegužės 20 d.


== Daliniai ir kartotiniai dydžiai ==