Անվան այլ կիրառումների համար տե՛ս՝ Սրբոց Վարդանանց եկեղեցի (այլ կիրառումներ)

Սրբոց Վարդանանց, հայ առաքելական եկեղեցի Իրանի մայրաքաղաք Թեհրանում։ Պատկանում է Մեծի Տանն Կիլիկիո կաթողիկոսության Թեհրանի թեմին։ Գտնվում է Դահ Մեթրի Արամանեի պողոտայում (Նիզամ ալ-Մուլք փողոցի կողքին)՝ Հեշմաթիե թաղամասում։ Վերջինս կոչվում է «Սարդարապատ» (Սարդարապատի ճակատամարտի անունով)։ Իրանում կառուցված վերջին եկեղեցին է։


== Պատմություն ==
Հեշմաթիե թաղամասում (ինչպես մյուս հայաբնակ շրջաններում) հայ համայնքի ձևավորումը սկսվեց 1940-ականների վերջին։ Ավելի վաղ այստեղ եղել է սուրբ Գրիգոր Լուսավորիչ մատուռը (այժմ՝ «Շահազիզ» մարզահամերգային համալիր)։ Այն ոչնչացվեց 1967 թվականին։
Թեհրանի հայոց առաջնորդության օգնությամբ սկսում է Հեշմաթիե թաղամասի նոր եկեղեցու կառուցումը, որը բարդացավ Իրանի իսլամական հեղափոխությունից հետո տեղի ունեցած որոշակի հանգամանքների պատճառով։ Սրբոց Վարդանանց եկեղեցին չունեցավ հիմնական անհատ բարերարներ։ Այն ստեղծվել է համայնքի բնակիչների կողմից, օրհնվել էր Մեծի Տանն Կիլիկիո կաթողիկոս Արամ Ա-ի կողմից՝ 1996, 2005 և 2008 թվականներին՝ իր երեք այցելությունների ընթացքում։ Եկեղեցին վերջնականապես հիմնադրվեց և օծեց 1986 թվականի Հունիսի 13-ին։
Եկեղեցին կոչվեց Ավարայրի ճակատամարտում մարտնչած Վարդան Մամիկոնյանի և Վարդանանց անունով, որոնք նահատակվեց հանուն քրիստոնեության։ Սպարապետ Վարդան Մամիկոնյանը պայքարել է Սասանյանների բանակի դեմ, նահատակվել իր հավատքի և ժողովրդի համար։ Ըստ այդմ, սուրբ Վարդանը հայ եկեղեցու կարևորագույն սրբերներից մեկն է և ողջ հայ ժողովրդի համար։


== Ճարտարապետություն ==
Տեղի համայնքի գոյատևման անհրաժեշտություն էր նոր եկեղեցու կառուցումը։ Դահ Մեթրի Արամանեի պողոտայում «Սահակյան» դպրոց էր, որն ունեցել է կրոնական արարողությունների համար դահլիճ։ Քանի որ եկեղեցի կառուցելու համար տարածություն չկար, դահլիճը ձևափոխվեց եկեղեցու։ Եկեղեցու շինությունը 250 քառակուսի մետր տարածք ունի 400 քմ տարածքով հողատարածքի վրա։ Այն 39.70 մետր երկարությամբ և 10.10 մ լայնությամբ։


== Տես նաև ==
Սրբոց Վարդանանց Նահատակաց եկեղեցի, Երևան


== Ծանոթագրություններ ==