Sir Charles Spencer Chaplin, KBE (London, le 16 de april 1889 â€“ Corsier-sur-Vevey, Switza, le 25 de decembre 1977), cognoscite como Charlie Chaplin, esseva un actor e director comediante anglese, ganiator del premio Oscar. Chaplin deveniva un del plus famose actores e un notabile director de film, compositor e musicante in le cinema del Statos Unite de America. 
Chaplin jocava in, dirigeva, scribeva, produceva, e ultimatemente componeva musica pro su proprie films como un del plus creative e influential personas del era de cinema silente. Su carriera in intertenimento durava plus que 65 annos, comenciante super le scena victorian e in le Music Hall in le Regno Unite como un actor infante, e continuante quasi usque a su morte al etate de 88 annos. Su vita public e private causava e adulation e controversia. Con Mary Pickford, Douglas Fairbanks, e D. W. Griffith, Chaplin co-fundava United Artists in 1919.

In un recension del libro Chaplin: A Life (2008), Martin Sieff scribeva que "Chaplin non solmente esseva 'grande', ille esseva gigantesc. In 1915, ille erumpeva super un mundo plagate per guerra e lo dava le dono del comedia, riso, e consolation durante que illo esseva lacerate per le Prime Guerra Mundial. Trans le 25 annos sequente, per le Grande Depression e le ascension de Hitler, ille persisteva in su labor. Ille esseva plus grande que omnes. Es dubitose que alicun persona ha unquam date plus de intertenimento, placer, e consolation a tante esseres human, quando illes habeva le plus de necessitate de isto."


== Referentias ==


== Ligamines externe ==

Charlie Chaplin al IMDb - Internet Movie Database (anglese)