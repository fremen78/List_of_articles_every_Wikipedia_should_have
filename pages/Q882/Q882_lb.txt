Den Charlie Chaplin, KBE, eigentlech Charles Spencer Chaplin, gebuer de 16. Abrëll 1889 zu London, a gestuerwen de 25. Dezember 1977 zu Vevey um Genferséi, war en englesche Filmschauspiller, Komponist a Regisseur.
Den Charlie Chaplin ass aus ganz aarme Verhältnesser komm an huet sech d'éischt als Geleeënheetsaarbechter a mat klenge Bünerollen duerchgeschloen. Duerno gouf hie Clown a Schauspiller bei enger Wandergrupp. Op enger Amerikatournee huet hien en Engagement als Filmkomiker zu Hollywood ugeholl.
Hien huet schonn a sengem éischte Joer (1914) 35 Filmer gedréint.
The Tramp (1915) a The Immigrant (1917) waren dem Charlie Chaplin seng éischt Meeschterwierker.
1919 huet hien zesumme mat der Mary Pickford an dem Douglas Fairbank d'United Artists gegrënnt, fir déi den Chaplin no 1923 ausschliisslech gespillt huet.


== Éierung ==
An der Gemeng Suessem, zu Bieles,  gouf eng Strooss no him genannt.


== Filmographie ==


=== als Regisseur (Laangspillfilmer) ===
1921: The Kid - Haaptacteuren: Edna Purviance, Jackie Coogan
1923: A Woman of Paris - Haaptacteuren: Edna Purviance, Carl Miller
1925: The Gold Rush - Haaptacteuren: Mack Swain, Georgia Hale
1928: The Circus - Haaptacteuren: Merna Kennedy, Harry Crocker
1931: City Lights - Haaptacteuren: Virginia Cherrill, Harry Myers
1936: Modern Times - Haaptacteuren: Paulette Goddard, Henry Bergman
1940: The Great Dictator - Haaptacteuren: Jack Oakie, Reginald Gardiner
1947: Monsieur Verdoux - Haaptacteuren: Mady Correll, Robert Lewis
1952: Limelight - Haaptacteuren: Claire Bloom, Buster Keaton
1957: A King in New York - Haaptacteuren: Dawn Addams, Maxine Audley
1967: A Countess from Hong Kong - Haaptacteuren: Marlon Brando, Sophia Loren


== Um Spaweck ==