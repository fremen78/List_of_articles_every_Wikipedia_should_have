Charles Spencer Chaplin, amerikan a orin breizhveuriat, a oa un aktour, leurenner hag erbarer filmoù bet ganet d'ar 16 a viz Ebrel 1889 e Londrez ha marvet d'an 25 a viz Kerzu 1977 e Corsier-sur-Vevey e Suis.
Brudet er bed a-bezh eo e dudenn Charlie, a zo skeudennet amañ a-zehoù.


== Buhez ==
Mab d'ur c'haner ha d'ur ganerez music-hall aet da baour e oa. Ken abred ha 1897, eizh vloaz dezhañ neuze, e pignas Charlie Chaplin war al leurenn gant e vreur Sidney evel dañserien zroch.
Da c'houde e voe gwelet e pantomimoù a droas dre Europa, ar Stadoù-Unanet ha Kanada. E-kerzh un droiad er Stadoù-Unanet eo e voe merzet gant Mack Sennett, en lakaas da sinañ ur gevrad en Hollywood.
Fent an troioù-kamm dreist-holl a oa er filmoù kentañ ma c'hoarias Charlie Chaplin ; diouzhtu avat e voe gwelet enno an dudenn a raje e vrud er bed a-bezh da c'houde : tog pompad, melloù botoù, bragoù mil pleg, mourrenn peg ouzh un dremm vorlivet, bazh-kamm ha kerzhed un houad.
Ag aktour e tremenas da leurenner ha neuze da filmaozer kent kenderchiñ e filmoù dezhañ adalek 1917 dre ar gompagnunezh United Artists ("Arzhourien Unanet") a grouas gant Mary Pickford, Douglas Fairbanks ha D. W. Griffith.
Abred e voe Charles Chaplin brudet er bed a-bezh, evel ma c'hallas merzout pa roas tro ar bed er bloavezh 1932.
Alies e c'hoarie perzh tud paour oc'h en em zifenn diouzh ar re binvidik ha galloudus, ar pezh a degasas kudennoù dezhañ er Stadoù-Unanet, ha ret e voe dezhañ o c'huitaat e 1952 en abeg da bolitikerezh ar senadour republikan Joseph Raymond MacCarthy. 
Kevret gant merc'h Eugene O'Neill, e wreg abaoe 1943, he merc'h hag o seizh bugel ez eas da Suis d'em staliañ e 1953 kent mervel eno e 1977.


== Charlie ==
Diwar troioù-kamm ar filmoù kentañ en Hollywood e troas Chaplin war-du ur fent soutil, fromus ha barzhoniel em droas tamm-ha-tamm da vurutelladennoù nerzhus direizhderioù ar gevredigezh, pa ziskouezent pilpouzerezh ha feulster ur bed tapet en enkadenn armerzhel ha gourdrouzet gant ar faskouriezh.
Dont a reas Charlie, an dudenn bet krouet gantañ, anezhañ un dister a zen paour, emsavet, dic'halloud ha leun a youl-vat, da vezañ un arouez eus tud e amzer o stourm evit o frankiz hag o dellezegezh enep an deknokrated e servij an armerzh hag ar gensentourien o zouell, o c'horvo hag o argas bemdez.


== Filmoù ==


=== Keystone Studios ===
1914


=== Essanay Studios ===
1915

1916
Police
1918
Triple Trouble


=== Mutual Film Corporation ===
1916

The Floorwalker
The Fireman
The Vagabond
One A.M.
The Count
The Pawnshop
Behind the Screen
The Rink

1917

Easy Street
The Cure
The Immigrant
The Adventurer


=== First National ===
1918

A Dog's Life
The Bond
Shoulder Arms

1919

Sunnyside
A Day's Pleasure
The Professor

1920

The Kid
The Idle Class

1922
Pay Day
1923
The Pilgrim


=== United Artists ===
1923
A Woman of Paris
1925
The Gold Rush
1928
The Circus
1931
City Lights
1936
Modern Times
1940
The Great Dictator
1947
Monsieur Verdoux
1952
Limelight


=== Diwezhatoc'h ===
1957
A King in New York
1959
The Chaplin Revue
1967
A Countess from Hong Kong


=== Arall ===
The Nut
Souls For Sale
A Woman of the Sea(1926)
Show People (11 a viz Even 1928)


== Notennoù ==