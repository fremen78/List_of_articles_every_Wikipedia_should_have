Charlie Chaplin (naskita Charles Spencer Chaplin, Jr. (1889 til 1977) esis burleska Angliana aktoro di cinemo ed anke filmifisto.
Lua precipua rolo note en muta cinemo es vaganto, mizeroza e fripona, kontresocia ed obstinanta, revoltanta e sentimentala.


== Vivo ==
Chaplin komencis kariero kom filmo-aktoro en decembro 1913, ye la Keystone-studieyo di Mack Sennett en Kalifornia. Ilu deskovresis da la Keystone-studieyo dum turo di Usa kun la komedio-kompanio di Britaniana teatrala direktisto Fred Karno.
En lua duesma filmo por Sennett, Chaplin aparis kom mendikanto, kun la male fitanta pantalono e mikra chapelo per qui ilu divenis famoza. En ca filmo, Kid Auto Races at Venice, la mendikanto esas spektanto qua obstruktas altra spektanti ye konkurso-evento.
Il balde komencis direktar la filmi en qui il aparis. Il livis la studieyo di Sennett pos un yaro; il povis postular alta pago pro sua populareso. 
Ye 5 di februaro 1919, Chaplin, Douglas Fairbanks, Mary Pickford e D. W. Griffith fondis la filmo-kompanio "United Artists". La skopo esis ke aktori povus plu bone direktar sua interesi, vice dependar de komercala studieyi, qui regulizis salarii di aktori e facis kreiva decidi. Dum ke l'industrio pri filmi evolucionis en sequanta yari, "United Artists" adaptis su.


=== The Kid ===
Ye 21 di januaro 1921, ilua filmo The Kid unesmafoye videsis. Ol esis ilua unesma filmo di plena longeso (68 minuti). La filmo esis sucesoza, e nuntempe esas egardata kom un ek la maxim notinda de la ero di muta cinemo. The Kid kombinas dramato e komedio; Chaplin pleas vaganto, ja vidita en ilua antea filmi, qua adoptas yunulo, pleata da Jackie Coogan, lor evante sis yari. Coogan pose divenis notinda puero-aktoro en filmi.