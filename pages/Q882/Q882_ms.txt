Sir Charles Spencer Chaplin  (16 April 1889 – 25 Disember 1977) adalah seorang pelawak, pelakon dan pengarah filem Inggeris. Chaplin menjadi salah seorang pelakon dan pembuat filem, komposer dan pemuzik terkenal pada awal hingga pertengahan era sinema Klasik Hollywood di Amerika Syarikat. Beliau juga terkenal kerana kemahiran berlawak dan komedi slapstik.
Chaplin merupakan satu personaliti yang paling kreatif dan berpengaruh pada era filem-senyap. Dia telah dipengaruhi oleh pelawak sebelumnya, pelawak filem senyap Perancis, Max Linder, yang dia tujukan salah satu filemnya. Kehidupannya dalam dunia hiburan merentangi selama lebih daripada 75 tahun, dari pementasan era Victoria dan dewan muzik di United Kingdom sebagai pelakon kanak-kanak, sehingga hampir dengan kematiannya pada umur 88. Kehidupan awamnya yang berprofil tinggi dan persendirian merangkumi kedua-dua sanjungan dan kontroversi. Chaplin telah dikaitkan dengan politik berhaluan kiri ketika era McCarthy dan dia akhirnya terpaksa berpindah ke Eropah dari 1952.
Pada tahun 1999, Institut Filem Amerika meletakkan kedudukan Chaplin ke-10 legenda skrin besar lelaki sepanjang masa. Pada tahun 2008, Martin Sieff, dalam semakan buku "Chaplin: A Life", menulis: "Chaplin tidak hanya 'besar', beliau adalah gergasi (dalam bidang hiburan). Pada tahun 1915, dia menembusi dunia yang sering dilanda peperangan itu dengan membawa hadiah komedi, gelak-ketawa dan pelepasan ketika dunia melalui Perang Dunia I. Dalam tempoh 25 tahun akan datang, kerjayanya melalui Kemelesetan Besar dan kebangkitan Adolf Hitler, dia tinggal di tempat kerja .... Adalah diragui bahawea terdapat mana-mana individu lain yang pernah memberikan hiburan, keseronokan dan pelepasan pada makhluk manusia dengan sebegitu banyak ketika mereka paling amat memerlukannya". George Bernard Shaw menggelar Chaplin "satu-satunya genius untuk keluar dari industri filem".


== Tahun-tahun awal (1889-1913) ==


=== Latar belakang dan kesukaran zaman kanak-kanak ===
Charles Spencer Chaplin dilahirkan pada 16 April 1889 oleh ibunya Hannah Chaplin (née Hannah Harriet Pedlingham Hill, 1865–1928) dan bapanya Charles Chaplin Sr. (1863–1901). Tidak terdapat rekod rasmi kelahirannya, sungguhpun Chaplin percaya bahawa dia dilahirkan di East Street, Walworth, di Selatan London. Ibu dan bapanya telah dilahirkan empat tahun sebelumnya, pada masa yang mana Chaplin Sr. menjadi penjaga sah bagi anak luar nikah Hannah, Sydney Chaplin (1885–1965). Pada masa kelahirannya, keluarga Chaplin kedua-duanya adalah penghibur di dewan hiburan tradisi: Hannah, anak pada pembuat kasut, mempunyai kerjaya ringkas dan tidak berjaya menggunakan nama pentas Lily Harley, sementara Charles Sr., anak tukang penyembelih, bekerja sebagai penyanyi popular. Keluarga Chaplins menjadi renggang sekitar 1891; setahun kemudian, melahirkan anak ketiga — Wheeler Dryden bersama penghibur dewan muzik Leo Dryden. Anak tersebut diambil oleh Dryden ketika berusia enam bulan dan tidak menyertai kehidupan Chaplin selama 30 kemudian.
Zaman kanak-kanak Chaplin ini adalah dipenuhi dengan kemiskinan dan kesusahan, mendorong penulis biografinya David Robinson untuk menerangkan trajektori akhirnya  sebagai "cerita yang paling dramatik dari kemiskinan kepada kekayaan yang pernah diceritakan." Tahun-tahun awalnya dihabiskan bersama ibu dan adik beliau di daerah Kennington, London; Hannah tidak mempunyai cara pendapatan, selain daripada kejururawatan sekali-sekala dan menjahit, dan Chaplin Sr tidak memberikan sokongan untuk anak-anaknya. Disebabkan kemiskinan ini, Chaplin telah dihantar ke rumah kerjaketika berusia tujuh tahun. Majlis perbandaran menempatkannya di Sekolah Daerah Pusat London untuk orang miskin, yang diingati Chaplin sebagai "satu kewujudan yang menyedihkan". Dis disatukan bersama ibunya sekejab ketika berusia sembilan tahun, sebelum Hannah terpaksa memasukkan keluarganya kembali ke rumah kerja pada Julai 1898. Budak-budak tersebut segera dihantar ke Sekolah Norwood, satu lagi institusi kebajikan.

Pada September 1898, Hannah Chaplin telah dimasukkan ke pusat mental "Cane Hill" kerana dia kelihatannya mengidap psikosis yang disebabkan oleh kekurangan zat dan jangkitan sifilis. Chaplin teringat kesedihan akibat berita itu: "Mengapakan ini berlaku? Ibu, begitu penyayang dan gembira, bagaimana dia boleh jadi tidak siuman?". Untuk dua bulan ketika dia berada di sana, Chaplin dan adiknya telah dihantar untuk tinggal bersama bapa mereka, yang mereka hampir-hampir tidak kenali.  Charles Chaplin Sr, ketika itu merupakan penagih alkohol yang teruk, dan kehidupan bersama lelaki tersebut adalah cukup buruk untuk menyebabkan lawatan dari Persatuan Kebangsaan bagi Pencegahan Kekejaman Kanak-kanak. Dia meninggal dunia dua tahun kemudian, ketika berusia 37 tahun, akibat sirosis hati. 


== Kemasyhuran ==


== Akhir usia ==


== Rujukan ==


== Pautan luar ==

Tapak web rasmi by Association Chaplin
Charlie Chaplin di Pangkalan Data Filem Internet (IMDb)
Templat:TCMDb name
Karya-karya oleh Charlie Chaplin di Projek Gutenberg
 Karya oleh Charlie Chaplin di LibriVox (buku audio domain awam)
Petikan akbar mengenai Charlie Chaplin di 20th Century Press Archives daripada ZBW 
Karya oleh atau tentang Charlie Chaplin di Internet Archive

Templat:Tunas-pengarah-filem