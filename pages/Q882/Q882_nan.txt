Charlie Chaplin (1889 nî 4 goe̍h 16 – 1977 nî 12 goe̍h 25), pún-miâ Charles Spencer Chaplin, sī Eng-tē ê hí-chhut ián-oân, tn̂g-kî toà Bí-kok (1914 kàu 1952 nî), bat tit tio̍h Oscar Chióng. Chaplin sī tiān-iáⁿ-kài kài ū-miâ ê thiú-kha (clown), i o̍h-khoán (mime) ê ki-su̍t tùi āu--lâi ê piáu-ián-chiá ū toā éng-hióng. I siāng ū-miâ ê kak-sek hō chò "Lô-hàn-kha-á" (The Tramp); che sī 1 ê chhēng-chhah, khì-chit bē-su sin-sū ê iû-bîn. Chaplin in-ūi chèng-tī oá chó-phài, āu--lâi siū tio̍h FBI tiau-cha.