Sir Charles Spencer Chaplin, (Londye, 16 jasyrundy ary 1889 – Vevey, 25 jasypakõi ary 1977) ha'e akue peteĩ ñoha'ãngahára oporombopukáva, purahéi haihára, ta'angamýi apohára, motenondehára ha haihára Tavetã Joaju pegua. Oñemboherakuãite oñoha'ãngávo Charlot rérape, heta ta'angamýi ñe'ẽ'ỹvape. Ojehechakuaa ichupe mbopukaha rembiechaukahára tuichaitéva ramo. Ñorairõ Guasu Peteĩha pahápe, oiko chugui ñoha'ãngahára kuimba'e ojekuaavéva.
Itúva ha isy omba'apo tekoha'ãngápe avei, tuichaitépe purahéi tekoha'ãngápe. Chaplin oñepyrũ hembiapo 5 ary orekóvo. Ary 1912 jave, omba'apo ñoha'ãngahára ramo heta tekoha'ãngápe oparupi. 
Hi'ava tee Charlot oñepyrũ ary 1914 ta'angamýi hérava Making a Living-pe ha upe aryite jave ojapo 35 ta'angamýi mbyky (cortometraje), umi apytépe oĩ Between Showers, Tango Tangles ha A Film Johnnie. Ha'angamýi herakuãvéva ha'e The Gold Rush (ary 1925), City Lights (ary 1931), Modern Times (ary 1935) ha The Great Dictator (ary 1940). Arykuéra 1910 guive, Charles omotenonde heta ha'angamýi.
Chaplin-me oñeme'ẽ va'ekue heta jopói herakuãva. Oñeme'ẽ pe Oscar Terakuã Porãre ary 1928-pe ha ary 1972-pe.
Chaplin omenda irundy jey –Mildred Harris, Lita Grey, Paulette Goddard ha Oona O'Neill rehe–, ha oguereko akue heta ñembokiha ambuéva. Charles Chaplin omano Arareñói ary 1977-pe.


== Mandu'apy ==


== Joajuha ==
 Wikimedia Commons oguereko ta'ãnga Charlie Chaplin reheguaCommons.