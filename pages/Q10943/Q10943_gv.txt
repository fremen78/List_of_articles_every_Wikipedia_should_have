She troar vainney fondagh yn-ee jeant ass cooid phroteenagh ny bainney eh caashey.  Ta ymmodee sorçhyn dy chaashey ayn, as blass as cummey er lheh ec dagh fer; ta'n chooid smoo jeu jeant ass casein liorish glubbey.


== Jannoo ==
T’ad jannoo caashey ass proteen as sahll vainney.  She bainney ollee, ollee oaldey, goair as kirree t’ayn son y chooid smoo.  T’ad cur er y vainney geayraghey as binjaghey, as t’eh rheynn ayns groo as meaig.  Son y chooid smoo ta janteyr caashey cur stiagh stoo toshee gyle bacteyragh er son geayraghey as binjey er son binjaghey, agh ta shiartanse dy chaashey jeant lesh geayr hene; myr sampleyr, ta paneer jeant lesh feeyn geayr, soolagh limon ny geayr elley.  T’ad tayrn magh y groo fondagh as eh y ‘aastey ayns faastan.
Ta tree soorçhyn mooarey dy chaashey ayn:

Caashey binjey – jeant ass bainney lesh geayr as binjey.  Ta’n chooid smoo jeh caashey jeant myr shoh.
Caashey bainney soor – jeant ass bainney liorish geayraghey najooragh, ny lesh bacteyryn geayr bainnagh.
Caashey meaig – jeant ass meaig ta faagit lurg jannoo bainney, myr sampleyr Ricotta.


== Sorçhyn ==

Shimmey sorçh dy chaashey t’ayn.  Ta mysh 500 sorçh goit rish ec yn International Dairy Federation.   Ta ard-ynseyderyn elley cur enney er 400, 500 ny 1,000.  Ta sorçhyn goll er rang-oardraghey rere slattyn towse, myr sampleyr eash appee, coyannoo, saase jannoo,cooid hahllagh,çheeroaylleeaght as reddyn elley.   Dy cadjin, t’ad croghey er cooid ‘liugh, cooid hallagh as saase appee. Ta shiartanse dy ‘lieh er chur roue corssyn rang-oardree: ta corys Pieter Walstra croghey er bun- as fo-stooghyn toshee as er cooid ‘liugh, as ta corys Walter & Hargrove rere saase jannoo as aarheynn rere cooid ‘liugh.


== Imraaghyn ==