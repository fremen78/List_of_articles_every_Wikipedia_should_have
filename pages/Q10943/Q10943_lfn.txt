Ceso es un comeda produida de lete de boves, bufalos, capras o oveas. La lete es asidida, comun con un cultur de bateria. Alora, la ajunta de calio (o un sustitui como asida asetica o vinagra) causa coagula, donante calia e sero. Seguente, la calia es taliada e secida, e sal es ajuntada. La cesos cru es alora completida. Per otra cesos, la calia secida es caldida a entre 35°C e 55°C.
Alga cesos conteni ance mofos, o a la crosta o tra la intera.
Tipos de ceso:

ceso blu (pe roquefort, gorgonzola, stilton)
ceso de capra (pe chèvre, caprino)
ceso de mofo (pe brie, camembert)
ceso de sero (pe ricotta)
ceso dur (pe cheddar, colby, monterey jack)
ceso filida (pe mozarella)
ceso fresca (pe cream cheese, cottage cheese, neufchâtel, queso fresco)
ceso marinida (pe feta)
ceso media (pe gouda, edam, emmentaler, gruyère, jarlsberg)
ceso mol (pe havarti, munster)
ceso raspable (pe parmesan, romano)
ceso prosededa