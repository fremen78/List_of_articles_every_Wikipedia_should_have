Ar c'heuz (gerioù all : formaj ha fourmaj) a zo ur boued fardet diwar al laezh pe diwar an dienn. Meur a seurt keuz zo, hervez al laezh, ha dreist-holl hervez al loened bronnek a vager a-ratozh evit o laezh : saout, givri, deñved, kezeg, kañvaled, dremedaled, yaked, lamaed hag all.


== Gerdarzh ==
Tostaat a reer ar ger keuz eus ar wrizienn indezeuropek kwat a dalv kement ha goiñ (latin : caseus, kembraeg : caws, kerneveureg : keus, kes). Ar ger fo(u)rmaj a zeu eus al latin formaticum (= moul) dre ar galleg kozh formage.


== Fardañ keuzioù ==
Peurliesañ e vez fardet ar c'heuzioù gant al laezh kaouledet, met meur a zoare-ober a zo.

Tommet e vez al laezh kaouledet ha lakaet da c'hoiñ pe ne vez ket. Ma vez lakaet da dommañ e ya ar c'heuz da galetaat.
Dizourañ al laezh kaouledet a c'heller ober pe chom hep ober.
Tanavaat al laezh kaouledet a c'heller ober.
Gwaskañ al laezh kaouledet a c'heller ober.
Lakaat al laezh kaouledet en ur moull) a c'heller ober.
Hervez an doare-ober e c'heller fardañ :

keuzioù blod o zoaz (keuzioù fresk) ;
keuzioù kalet o zoaz ;
keuzioù gwasket blod o zoaz (reblochon) ;
keuzioù gwasket kalet o zoaz (comté) ;
keuzioù louedet o c'hreun ;
keuzioù brizh o zoaz (roquefort).


== Keuz Breizh ==
Gwelout ar pennad Keuzioù Breizh.
Un nebeud skouerioù : 

Curé nantais
Toma ar Menez Are
Toma Rewiz