Se også Go (programmeringsspråk)

Go (japansk: 囲碁 igo, kinesisk: 围棋 weiqi (pinyin) eller wei-chi (Wade-Giles), koreansk: 바둑 baduk) er et strategisk brettspill for to deltakere, svart og hvit. Go er et spill med fullstendig informasjon.


== Historisk opprinnelse ==
Den eldste historiske referanse til spillet anses alment å være i de historiske annaler ved navn Zuozhuan (ca. 4. århundre f.Kr.), der det beskrives en historisk begivenhet i år 548 f.Kr. Det nevnes også i bok XVII i Analektene og i de to bøker forfattet av Mencius (ca. 3. årh. f.Kr.). I disse verkene omtales spillet som yì (弈). Det var langt senere at det ble kjent som  weiqi i Kina.


== Spillet ==
Go spilles på et brett med et kvadratisk rutenett. Spillbrikkene, som kalles steiner og er farget henholdsvis svarte og hvite, plasseres på skjæringspunktene mellom firkantene i rutenettet, aldri i rutene. Man får også legge steiner på kantene og hjørnene av rutenettet. Steiner som har blitt lagt ut, flyttes aldri til nye punkter, men kan eventuelt fanges og legges til side. Spillet går ut på å ta over så mye territorium som mulig gjennom å innringe tomme skjæringspunkter eller motstanders steiner med sine egne steiner. Territorium gir poeng som sammenregnes på slutten sammen med antallet fanger, og den med flest poeng har da vunnet. Spillets grunnregler, som er relativt få og enkle, gir opphav til et spill med ekstremt høy kompleksitet og dybde, og den eksisterende teorien er meget omfattende.
Rutenettet som go spilles på kan være av skiftende størrelse. Standardstørrelsen er 19x19. Nybegynnere begynner ofte med å utforske mulighetene på et 9x9-brett. En annen størrelse som blir brukt er 13x13. Et parti mellom to gode spillere på et 19x19-brett kan ta fra en til flere timer. (Med nxn-brett menes et brett med n antall skjæringspunkter langs hver side, ikke antallet ruter som jo alltid blir én færre.)
Det finnes et smart handicapsystem som gjør at en nybegynner og en erfaren kan spille jevne og spennende partier samtidig som aktive konkurransespillere får rankingtall. Den svakeste spilleren er da svart og får et antall gratissteiner utlagt på spesielle punkter ved partiets begynnelse, mens hvit får gjøre det første ordentlige trekket. Forskjellen mellom to nærliggende rankingtall motsvarer en stein i handicap. Et vanlig parti uten handicap begynner alltid med at svart gjør det første trekket på et tomt brett. For å kompensere hvit for den ulempen det innebærer at svart begynner, gis ofte (i det minste i konkurransesammenheng) et antall bonuspoeng som kalles komi til hvit. Det vanlige er 6,5 poeng i komi. Å bruke komi som ikke er et heltall gjør at partiet ikke kan ende uavgjort.


== Norsk forbund og turneringer ==
Go i Norge ble stiftet i 1977 og arrangerer NM i go og andre turneringer hvert år.


== Referanser ==


== Litteratur ==
Brooks, E Bruce (2007), Warring States Project Chronology #2, arkivert fra originalen on 2012-08-05, https://archive.today/20120805173331/http://www.umass.edu/wsp/project/introductions/chronology2.html, besøkt 2007-11-30  Arkivert 19. desember 2007 hos Wayback Machine.
Fairbairn, John (1992), A Survey of the best in Go Equipment  in Bozulich 2001—pp. 142–155
Fairbairn, John (1995), Go in Ancient China, http://www.pandanet.co.jp/English/essay/goancientchina.html, besøkt 2007-11-02 
Fairbairn, John (2000), History of Go in Korea, arkivert fra originalen on 2011-06-08, https://web.archive.org/web/20110608021308/http://www.msoworld.com/mindzine/news/orient/go/history/origin_korea.html, besøkt 2007-11-06  Arkivert 8. juni 2011 hos Wayback Machine.
Fairbairn, John; Hall, T Mark (2007), The GoGoD Encyclopaedia, Games of Go on Disc 
Gao, Pat (2007). «Game or Sport?». Taiwan review. Los Angeles, CA: Kwang Hwa Publishing. 57: 55. Arkivert fra originalen 22. januar 2012.  Arkivert 22. januar 2012 hos Wayback Machine.
Potter, Donald L. (1984), «Go in the Classics», Go World (Tokyo: Ishi Press) (37):  16–18, arkivert fra originalen on 2010-12-18, https://web.archive.org/web/20101218113923/http://kiseido.com/classics.htm, besøkt 2007-11-02 
Potter, Donald L. (1985), «Go in the Classics (ii): the Tso-chuan», Go World (Tokyo: Ishi Press) (42):  19–21, arkivert fra originalen on 2010-12-18, https://web.archive.org/web/20101218113923/http://kiseido.com/classics.htm, besøkt 2007-11-02 


== Eksterne lenker ==
The Interactive Way To Go er et interaktivt læringsmiddel på flere språk som lærer bort det grunnleggende
goinorge.no