Go (japon.: 囲碁 i-go, kit.: 围棋 veici «ümbärdajad kakuded», kor.: 바둑 paduk) om veroline strategine laudanvänd.
Vänd om sätud amuižes Kitaiš voziden 2000 da 200 edel m.e. keskes. Edel 19. voz'sadad se oli tetab Päivnouzmaižes Azijas vaiše, rahvahidenkeskeine nimi libub vändon japonižes nimitusespäi. Nügüd'aigan go om kaikiš enamba levitadud intellektualižiš vändoišpäi mail'mas.
Go formiruib har'gmusid: taktine i strategine meletandmahtuz, kombinacine nägemine.
Tarbhaine inventar': oigedsaumaine laud nellikoidenke (goban, standartine 19×19 jonod, opendusen täht 13×13 i 9×9), mustad i vauktad kived (fiškad), mall'aižed kividen täht, instrument kirjutamha partijad (kifu) i časud aigan kontrolin täht. Partijan hätkeližuz oleleb kümnes minutaspäi severziš-se časuihesai.
Kaks' vändajad ühtnedas. Edel vändod laud om puhtaz, mustad zavottäs. Vändon met — ümbärta kivil enambad territorijad mi toižel ühtnijal. Gos om enamba variantoid mi šahmatoiš. AlphaGo-kompjuterprogram vägestab ristitud vspäi 2015.


== Homaičendad ==