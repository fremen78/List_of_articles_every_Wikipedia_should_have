Za ostala značenja, vidi Go (razvrstavanje).

Go je drevna dalekoistočna misaona igra. Prema legendi, Go je nastao u Kini prije 4000 godina, ali među povjesničarima ne postoji konsenzus oko starosti. U svakom slučaju, činjenica je da je to najastarija igra na tabli koja se igra s više-manje nepromijenjenim pravilima. Zanimljivo je da je Pula bila jedan od prvih evropskih gradova u kojemu se je igralo Go - tokom XIX stoljeća u mornaričkom klubu. Naime, moreplovci su igru donijeli iz Japana i aktivno igrali nekoliko godina.
Go se igra na drvenoj tabli ("goban") na kojoj se nalazi mreža 19 vodoravnih i 19 vertikalnih crta. Figure se zovu "kamenovi", a sve sve se jednake i ponašaju se prema istim pravilima. Za razliku od dame i šaha gdje su figure na početku postavljene i tokom partije se pomiču po tabli - partija Go-a počinje s praznom tablom. Svaki potez se sastoji u tome da se figura stavi na određeno mjesto i nakon toga ona ostaje na tom mjestu do kraja partije ili biva zarobljena ("pojedena") tokom partije od suigrača. Prosječna partija traje oko 250 poteza. Vremenski može trajati od 15minuta pa do više mjeseci.
Go je danas najpopularniji u Kini pod imenom "weiqi", Koreji ("baduk") i Japanu ("igo"). Na dalekom istoku postoji i razvijena liga profesionalnih Go igrača koji se kategoriziraju prema jačini od 1dan (najslabiji) do 9dan. Amaterski igrači imaju svoju izdvojenu kategorizaciju: igrač koji je tek upoznao pravila igre je 25kyu (u nekim kategorizacijama počinje se s 30kyu), nakon njega je 24kyu i dalje (silaznim brojevima) do 1kyu (najjači kyu). Nakon 1kyu po snazi dolazi 1dan (najniža amaterska majstorska kategorija), 2dan, itd. do 7dan-a.
Budući da u prosječnoj poziciji u jednoj partiji igrač ima vrlo velik broj mogućih poteza - igrači nemaju dovoljno vremena razmišljati o svakome od njih i zato se često igra intuitivno - "na osjećaj". Zbog toga je Go izuzetno težak problem programerima koji pokušavaju isprogramirati program koji dobro igra Go. Najjači računalni programi danas po snazi igranja imaju kategoriju od oko 7kyu.


== Eksterni linkovi ==

Gobooks Arhivirano 2006-11-15 na Wayback Machine-u contains an sophisticated database of Go books including sample pages, reviews, blurb, contents and availability.
GoDiscussions.com Arhivirano 2006-11-21 na Wayback Machine-u Large Go community with an active forum
Learn to play interactively
Go Base
Sensei's Library
Go4Go database Large collection of Go game records, daily updates, commentaries by A.Dinerchtein and Go forum