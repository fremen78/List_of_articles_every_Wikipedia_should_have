Les bovrins, dins l' vî walon, les rodjès biesses, c' est ene sôre di roemiants aclevés po l' laecea et l' tchå.
Sincieus no d' l' indje : Bos taurus

		
			
			
		
		
			
			
		
		
			
			
		


== Dizo-indjes ==
Les bovrins sont pårtis inte les torins (Bos taurus taurus) et les zebus (Bos taurus indicus).


== Motlî ==
Dins l' lingaedje corant, les rodjès biesses ont diferins nos, sorlon leu-z ådje eyet leu seke :

"vatche" po les frumeles k' ont ddja velé
"torea" u "gayet" po les måyes ki plèt siervi
"boû" po les amedés måyes
"åmaye" u "djinixhe" po les frumeles ki vont divni des vatches (d' èn an d' ådje disk' å prumî velaedje)
"åmea" po les måyes del minme ådje
"vea" po les djonnes do skepiaedje disk' a èn an; å skepiaedje, on mete di l' adire inte on vea-torea et on vea-djnixhe (/vjaɲ.niç/).
Li criyaedje des vatches si lome «boerlaedje».

Po cåzer des bovrins dins l' lingaedje corant, on dit eto "les biesses" u li "bisteu".
Les bovrins sont-st aclevés dins des ståves.
Li plaece la k' des gros menirs (rwè, princes, signeurs) aclevént bråmint des bovrins si loméve ene bovreye u ene vatchreye.
L' aclevaedje des bovrins a leyî des nos d' plaeces el Walonreye.


== Mopliyaedje ==
Cwand ele fwait s' djonne, li vatche vele.
Cwand ele ritchesse, on dit k' ele «va å gayet». 
Ele pout esse potchêye (sôteye) pa on gayet, u bén esmincêye. 
S' ele ni «rbodje» pus, on dit k' elle est plinne. Ele va nouv moes. 
Li dierin moes, on dit k' elle est «avanceye plinne». Adon ele asmete; c' est ene «asmetante». On ratind l' ele «casse» po waitî a leye djoû et nute, po cwand ele rivelrè.


== Velaedje ==
Loukîz a : «Velaedje»


== Maladeyes ==
Loukîz a : Maladeyes des rodjès biesses


== Raeces ==
Loukîz a : Djivêye des raeces di bovrins


== Hårdêye difoûtrinne ==
Tecses e walon sol bisteu (so l' Aberteke)


== Sourdants & pî-notes ==