Un arma nuclear es un arma que usa le energia producite per fission nuclear o fusion nuclear. Iste armas es multo potente, e un singule arma pote destruer un citate totalmente.
Le prime armas nuclear esseva facite per le Statos Unite durante le Secunde Guerra Mundial e usate contra le citates de Hiroshima e Nagasaki en Japon. Iste disveloppamento esseva appellate The Manhattan Project (le Projecto Manhattan).
Le armas nuclear es facite de elementos uranium o plutonium. Iste elementos pote esser facite pro evolver fission nuclear e ha un reaction in catena nuclear. Isto produce un multo grande quantitate de energia e radiation, e occidera qualcunque homines o animales in le vicinitate.
Un bomba de hydrogeno, o bomba fusion, es un arma nuclear qua anque ha un typo del elemento hydrogeno con un altere typo de combustibile. Le bombas de hydrogeno pote esser multe centos vices plus potente que le bombas de fission.
Le armas nuclear costa multe moneta a facer, pro que le materiales usate es multo rar. Totevia, multe paises ha potite facer armas nuclear, e hodie le sequente paises los possede: le Statos Unite de America (1945), Russia (1949), Regno Unite (1949), Francia (1960), China (1964), India (1974), e Pakistan (1998). On crede que Israel equalmente ha armas nuclear, ma illes nunquam lo ha admittite. Africa del Sud olim habeva armas nuclear, ma dice que illos hodie ha essite destruite. Quando paises vole obtener armas nuclear, on lo appella proliferation nuclear.


== Vide etiam ==

Mordechai Vanunu


== Referentias ==