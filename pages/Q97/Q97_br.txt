Unan eus meurvorioù ar blanedenn Douar eo ar Meurvor Atlantel, er reter da gevandir Amerika, hag er c'hornôg da Europa hag Afrika, hag an eil brasañ eo ivez. Goleiñ a ra tost d'ur bempvedenn (1/5) eus gorread ar blanedenn.
E Norzh ar Meurvor Atlantel e kaver Meurvor Arktika, hag er Su Meurvor ar Su.
3×1017m³ eo kementad ar meurvor.


== An anv ==
Dont a ra e anv eus hini Atlas, a oa un Titan e mojennoù Hellaz kozh. Talvezout a ra kement ha "Mor Atlas" eta. Koshañ meneg anezhañ a gaver en Istorioù Herodotos war-dro 450 kent J.-K.
E brezhoneg e vez graet ar Mor-Bras pe an Atlantik eus ar meurvor-se ivez.


=== Er yezhoù keltiek ===
Môr Iwerydd a vez graet anezhañ e kembraeg.
Cuan Siar eo e skoseg.


== Muzulioù ==
3 338 metrad eo donder well-wazh ar meurvor, ma talc'her ar morioù amezek er gont, pe 3 926 metrad ma ne reer ket. Donañ ma'z eo eo 8 605 metrad e Foz Puerto Rico. 
Evit al ledanded a ya eus 2 848 kilometrad etre Brazil ha Liberia da ur 4 830 kilometrad etre SUA hag Afrika an Hanternoz.