Atlandi ookean on suuruselt teine ookean Vaikse ookeani järel.
Piirneb läänes Põhja- ja Lõuna-Ameerika mandriga, idas Euraasia ja Aafrika mandriga, põhjas Põhja-Jäämere ning lõunas Antarktise mandriga (või Lõuna-Jäämerega, kui viimast pidada eraldi ookeaniks). Atlandi ookean hõlmab umbes viiendiku Maa pinnast. Ookean jaotatakse lõuna- ja põhjaosaks, neid eraldavaks piiriks loetakse tavaliselt ekvaator.
Atlandi ookeani põhjaosas asus palju väiksemaid meresid: Vahemeri, Mehhiko laht, Kariibi meri, Läänemeri, Hudsoni laht, Põhjameri, La Manche, Iiri meri ja Saint Lawrence'i laht. Mõnele Atlandi ookeani osale on pandud omaette nimi, kuid nende osade piire pole täpselt kindlaks määratud. Sellised on näiteks Sargasso meri, Bahama meri ja Labradori meri.


== Hoovused ==
Angola hoovus
Benguela hoovus
Brasiilia hoovus
Falklandi hoovus
Golfi hoovus
Põhja-Atlandi hoovus
Guajaana hoovus
Guinea hoovus
Kanaari hoovus
Labradori hoovus
Lõunapassaathoovus
Läänetuulte hoovus
Põhjapassaathoovus


== Vaata ka ==
Atlandi künnis
Atlandi ookeani ületus