Cheng Ho sanga Zheng He (Hanzi tradisional:鄭和, Hanzi biaso: 郑和 , Hanyu Pinyin: Zhèng Hé, Wade-Giles: Cheng Ho; gorar asli: 马三宝 Hanyu Pinyin: Ma Sanbao; gorar Arab: Haji Mahmud Shams) (1371 - 1433), ima sada pelaut dot panjelajah Tiongkok natarbonggal na mambaen panjelajahan antara taon 1405 sampe 1433.


== Biografi ==
Cheng Ho ima sada kasim Muslim na manjadi alak kapurcayoan Kaisar Yongle ngon Tiongkok (markuaso taon 1403-1424), kaisar napatolu ngon Dinasti Ming. Gorar aslinia ima Ma He, juo ipio dohot gorar Ma Sanbao (馬 三保)/Sam Po Bo, marasal sian provinsi Yunnan. Atia pasukan Ming manaklukkon Yunnan, Cheng Ho itangkup dot dungni ijadion Alak kasim. Ia ima alak marsuku Hui, suku bangso na sacara fisik mirip dot suku Han, tsi maragama Islam.
Cheng Ho marlayar tu Malaka i abad pa-15.
I taon 1424, kaisar Yongle wafat. Panggantinia, Kaisar Hongxi (markuaso taon 1424-1425, mamutuskon ando mangurangi pangaruh kasim i lingkungan karajaan. Cheng Ho mambaen sada nai ekspedisi i maso kakuasoan Kaisar Xuande (markuaso 1426-1435).


== Penjelajahan ==

Cheng Ho mambaen ekspedisi tu bahat daerah i Asia dot Afrika, ima:

Vietnam
Taiwan
Malaka / luak ni Malaysia
Palembang, Sumatra/ luak ni Indonesia
Jawa / luak ni Indonesia
Sri Lanka
India luak Selatan
Persia
Teluk Persia
Arab
Laut Merah, tu utara hingga Mesir
Afrika, tu selatan sampe Selat Mozambik
Arani maragama Islam, dongan-dongannia mamboto molo Cheng Ho sangat por roana mankarejoon Oji tu Mokkah songon na madung ikarejoon ni mandiang ayahnia, tai para arkeolog dot para ahli sejarah indape adong bukti kuat mangenai hal on. Cheng Ho mambaen ekspedisi paling otik pitu noli dohot manggunaon kapal armadania.


== Pelayaran ==

Cheng Ho mamimpin pitu ekspedisi ganan na idokon alak Tionghoa Samudera Barat (Samudera Indonesia). Ia mangoban bahat hadiah na lobi ngon 30 utusan karajaan tu Tiongkok - tarmasuk Raja Alagonakkara ngon Sri Lanka, na ro tu Tiongkok get mangido moof tu Kaisar.
Catatan pardalanan Cheng Ho i dua palayaran naparabisan, na iyakini manjadi palayaran naumdao, tai olosna ilala ni Kaisar Dinasti ching


== Sumberna ==