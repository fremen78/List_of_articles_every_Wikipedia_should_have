Zheng He (1371, Kunming – 1433, Nankín) foi un marín y esplorador chinu que realizó delles travesíes nomaes en conxuntu «L'eunucu Sanbao al océanu occidental» (三保太監下西洋) o «Zheng He al océanu occidental», de 1405 a 1433.


== Viaxes ==
L'océanu occidental confórmenlu los llugares d'Asia y África que Zheng He esploró, incluyendo'l sureste asiáticu, Sumatra, Xava, Ceilán, India, Persia y el Golfu Pérsicu, Arabia, el Mar Roxu hasta Exiptu y el sur d'África hasta la canal de Mozambique.
El númberu de viaxes de so varía dependiendo del mou de división, pero navegó y esploró al menos siete vegaes l'océanu occidental cola so flota, d'unos 30.000 homes y setenta naves. Llevó a China trofeos a esgaya y embaxadores de más de trenta reinos. La revista de los Estaos Xuníos Life dio-y a Zheng He'l puestu 14 ente les persones más importantes del caberu mileniu.


== Teoríes ==
El marín xubiláu británicu Gavin Menzies suxer que Zheng He circunnavegó'l globu y descubrió América a entamos del sieglu XV, anteriormente a los viaxes de Cristobal Colón y Fernando de Magallanes. 
Esta teoría básase no amañosu y avanzáu de la arquiteutura naval china del sieglu XV. Les prebes qu'apurriría Menzies seríen dellos afayos arqueolóxicos alloriantes, como una escultura de la dinastía Ming atopada en Kenia, y exemplares de porzolana atopaos en llugares como Perú y California. Sicasí, esta teoría de 1421 encontrare poco sofitu ente los historiadores; anque la reciente apaición d'un mapa d'esa época nel que figuren América y Oceanía, vien a encontala.


== Referencies ==


== Enllaces esternos ==
 Wikimedia Commons acueye conteníu multimedia sobre Zheng He.