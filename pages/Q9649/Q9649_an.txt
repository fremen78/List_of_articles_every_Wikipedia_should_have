L'aparato dichestivo ye o conchunto d'organos que participan en a dichestión, ye decir, a transformación d'os alimentos ta que puedan ser absorbitos y utilizatos por as celulas de l'organismo. En os metatous bi ha dos modelos d'aparato dichestivo: cambra gastrovascular y tubo dichestivo.
A fin d'o proceso dichestivo ye a mesma en toz os animals: as macromoleculas d'os alimentos (proteínas, grasas y polisacaridos), se desfan y se converten en moleculas prou chicotas pa que sigan absorbitas y pasan ta la sangre: aminoacidos, monosacaridos, acidos grasos y atras.
A dichestión en consiste en cuatre procesos que pueden dar-sen a lo mesmo tiempo en bel organo:

Dichestión mecanica
Dichestión quimica
Absorción
Defecación
En os mamiferos o tubo dichestivo ye formau por a boca, farinche, esofago, estomago, bodiello chicot y bodiello gordo, y bi ha unas glandulas anexas (figado y pancrias u rosta) que producen secrecions pa permitir reaccions quimicas de descomposición. As vías dichestivas propiament ditas son o esofago, o estomago y o bodiello u estentín.
As vías dichestivas tienen una paret con tres capas de teixiu bien definidas y homochenias, que son dende fuera t'adintro a capa serosa, a capa muscular y a capa mucosa. A capa serosa ye de teixiu conchuntivo. A capa muscular ye en a suya mes gran part de teixiu muscular liso con capa externa de fibras lonchidudinals y una capa interna de fibras circulars. A capa mucosa ye a mes interna y tien celulas glandulars.


== Referencias ==


== Bibliografía ==
C.P.J.Hickman: Principios Integrales De Zoologia - 10ª Ed. McGraw-Hill. 1998.
Natividad Ferrer Marí, Miguel Gracia Vicente, Manuel Medina Martínez: Bachillerato. Biología y Geología Bruño, 2008.


== Vinclos externos ==
 Se veigan as imáchens de Commons sobre l'aparato dichestivo.