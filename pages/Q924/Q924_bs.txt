Savezna Republika Tanzanija (svahili: Jamhuri ya Muungano wa Tanzania) ili Tanzanija je država na istočnoj obali Afrike. Graniči s Kenijom i Ugandom na sjeveru, Ruandom, Burundijem i DR Kongo na zapadu te Zambijom, Malavijem i Mozambikom na jugu. Na istoku, Tanzaniju zapljuskuju vode Indijskog okeana.
Savezna Republika Tanganjika i Zanzibar je nastala 1964. godine, spajanjem Tanganjike i Zanzibara, koji su u godinama prije ujedinjenja stekli nezavisnost od Velike Britanije. Država je kasnije preimenovana u Tanzanija (Tanganjika + Zanzibar). Godine 1996. glavnim gradom je službeno postala Dodoma, umjesto dotadašnjeg Dar es Salaama (u kojem su još uvijek neke vladine institucije).
Tanzanija je od sticanja nezavisnosti član Commonwealtha.


== Etimologija ==
Ime "Tanzanija" stvoreno je kao presječeni spoj imena dviju država koje su se ujedinile da bi stvorile zemlju: Tanganjika i Zanzibar. Sastoji se od prva tri slova imena dviju država ("Tan" i "Zan") i sufiksa "ia" u Tanzaniju.
Naziv "Tanganjika" izveden je iz svahiliske riječi tanga ("jedro") i nyika ("nenaseljena ravnica", "divljina"), stvarajući frazu "jedriti u divljini". Ponekad se to shvata kao referenca na jezero Tanganjika.
Termin "Zanzibar" dolazi od "zenji", naziva lokalnog stanovništva (za koje se kaže da znači "crnac"), i arapske riječi "barr", što znači obala ili obale.


== Historija ==
Naseljavali su je prvi Bantu-Crnci i Zulu. Uz duž obale trgovali su Arapi koji su se naselili u Zanzibaru. Bila je njemačka kolonija a poslije prvog svjetskog rata postala je pod upravom Engleske, a mali dio bio pod Portugalom. Poslije drugog svjetskog rata bila pod upravom Belgije i Engleske. Nezavisna od 1961. godine, a u savezu sa Zanzibarom 3 godine poslije.


== Vlada ==


== Političke podjele ==
Tanganjika 20 oblasti, Zanzibar 2 oblasti.


== Geografija ==
Nalazi se u istočnoj Africi izlazi na Indijski okean. Glavni grad je Dodoma. Površina je 934.000 km2 ima oko 33,5 miliona stanovnika. Ostali gradovi su: Dar Es Selam, Matvara, Kigoma, Areša, Tabora, Mbaja. Država se sastoji od Tanganjike i Zanzibara. Reljef je osim uz more nizijski, a u unutašnjosti planinski. Najviši vrh je vrh Kilimandžaro najviši vrh Afrike sa 5895 metara. Klima je ekvatorijalna, ali opada zbog nadmorska visine tako su najviši vrhovi nekih planina pod snijegom. Biljni svijet je raznolik: savane, stepe, šume,,.


== Privreda ==
Slabo razvijena zemlja koje muče međunarodni pritisci. Država pokušava da ima jaču ulogu pa vrši nacionalizaciju glavnih privrednih organa. Ima jedan od najnižih dohotaka po glavi stanovnika u Africi. Poljoprivreda: sisal-konoplja, pamuk, kokosov orah, banane, kikiriki, kukuruz, slatki krompir, agrumi, kafa, šećerna trska, pšenica. Industrija: tekstilna, drvna, prehrambena, hemijska, elektroindustrija, montaža vozila. Rude: dijamanti, safiri, zlato, kalaj, bakar, nikl, volfram, željezna ruda, srebro, prirodni gas, fosfati.


== Stanovništvo ==
Domorodačko stanovništvo čini 99% populacije. Ono se sastoji uglavnom od plemena Sukume, Heheti, Suahili i još oko 100 etničkih grupa. Domoroci pripadaju Bantu narodima koji nastanjuju centralne i južne krajeve Afrike. Arapi i Indijci žive u Zanzibaru, a Evropljani po gradovima. Od ukupnog stanovništva, muslimana i kršćana je oko 30-40%, dok su ostali pripadnici drugih religija, ateisti i animisti. U Zanzibaru 99% stanovništva su muslimani. U gradovima živi 25% stanovništva. Najveći grad je Dar es Salam sa oko 2 miliona stanovnika.


== Kultura ==


=== Književnost ===
Književna kultura Tanzanije prvenstveno je usmena.:str 68 Glavni usmeni oblici književnosti uključuju narodne pripovijetke, pjesme, zagonetke, poslovice i pjesme.:str. 69 Najveći dio usmene književnosti zabilježen je na svahiliju, iako su neka djela zabilježena i na drugim jezicima. Usmena književnost zemlje povremeno izumire zbog sloma višegeneracijske socijalne strukture, što otežava prijenos usmene književnosti s koljena na koljeno i zato što je prisutna sve veća modernizacija popraćena devalvacijom usmene književnosti.
Knjige u Tanzaniji često su skupe i do njih je teško doći.str. 75 Većina djela napisana je na engleskom i svahili jeziku. Za glavne ličnosti u literaturi smatraju se Shaaban Robert (otac svahilijske književnosti), Muhammed Saley Farsy, Faraji Katalambulla, Adam Shafi Adam, Muhammed Said Abdalla, Said Ahmed Mohammed Khamis, Mohamed Suleiman Mohamed, Euphrase Kezilahabi, Gabriel Ruhumbika, Ebrahim Hussein, May Materru Balisidzakga, Materru Abadalla i Penina O. Mlama.str. 76–78


=== Slikarstvo i skulpture ===
Dva su tanzanijska umjetnička stila dobila međunarodnu pažnju. Slikarsku školu Tingatinga, koju je osnovao Edward Said Tingatinga, karakterišu emajlirane slike jarkih boja na platnu, koje obično prikazuju ljude, životinje ili svakodnevni život. Nakon Tingatingine smrti 1972. godine, drugi umjetnici prihvatili su i dodatno razvili njegov stil. Historijski gledano, bile su ograničene mogućnosti za formalno evropsko umjetničko obrazovanje u Tanzaniji i mnogi ambiciozni tanzanijski umjetnici napustili su zemlju kako bi nastavili svoje školovanje.


=== Sport ===
Nogomet je vrlo popularan u cijeloj zemlji. Najpopularniji profesionalni nogometni klubovi u Dar es Salaamu su Young Africans F.C. i Simba S.C. Tanzanijski nogometni savez je glavno upravljačko tijelo u zemlji. Ostali popularni sportovi uključuju košarku, netball, boks, odbojku, atletiku i ragbi. Nacionalno sportsko vijeće poznato i kao Baraza la Michezo la Taifa upravljačko je tijelo za sport u zemlji.


=== Muzika ===
Tanzanija ima popularnu filmsku industriju pod nazivom "Bongo Movie". Muzička industrija poznata je kao "Bongo Flava", a često se ovaj naziv koristi i za opisivanje kompletnog žanra koji je popularan u ovoj zemlji.


== Također pogledajte ==
Commonwealth nacija


== Reference ==


== Vanjski linkovi ==

Službeni sajt Vlade Tanzanije
Tanzanija na  CIA World Factbook
Tanzanija na BBC News