Zjednoćena republika Tansanija (suahelsce a jendźelsce Tanzania) je njewotwisny stat mjez wuchodnym pobrjohom srjedźneje Afriki a Tanganjikaskim jězorom. Je nastała w lěće 1964 z něhdyšeju britiskeju kolonijow Tanganjika a Zanzibar, kotrejž běštej so hižo 1961 zesamostatniłoj. Leži při Indiskim oceanje a mjezuje z Burundijom, Keniju, Malawijom, Mosambikom, Ruandu, Ugandu, Sambiju a Demokratiskej republiku Kongo. K Tansaniji słušatej tež kupje Pemba a Unguja (wobě tworitej dźěl Zanzibara), kaž tež kupa Mafia. 
Stolica Tansanije je Dodoma wosrjedź kraja, najwjetše město a sydło knježerstwa pak Daressalam při morju.
Najwyši dypk Tansanije a zdobom cyłeje Afriki je Kibo w masiwje Kilimandźaro (5895 m).


== Wotkaz ==