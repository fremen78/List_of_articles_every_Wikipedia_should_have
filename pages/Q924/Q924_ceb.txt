Ang Tansaniya o Tanzania maoy usa ka nasod sa Sidlakang Aprika nga giutlanan sa Kenya ug Uganda sa amihanan, Rwanda, Burundi ug sa Republikang Demokratiko sa Congo sa kasadpan, ug Zambia, Malawi ug Mozambique sa habagatan. Sa sidlakan anaa ang Kadagatang Indyan.
Ang pangalan sa nasod usa ka portmanteau sa Tanganyika, ang mas dakong meynland nga teritoryo, ug Zanzibar, ang kapupud-an. Ang kining duha ka kanhing kolonya sa Britanya nahiusa niadtong 1964, ug namugna ang Hiniusang Republika sa Tanganyika and Zanzibar, nga gialisdan og ngalan ngadto sa Hiniusang Republika sa Tanzania. 
Sa tuig 1996 ang mga opisina sa gobyerno gibalhin gikan sa Dar es Salaam ngadto sa Dodoma, mao nga ang Dodoma ang kapital karon sa nasod. Ang Dar es Salaam mao gihapon ang prinsipal nga kommrsyal nga dakbayan.