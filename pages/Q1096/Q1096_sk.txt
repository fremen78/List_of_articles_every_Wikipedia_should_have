Nevýhoda ťahu (iné názvy: nevýhoda z ťahu, nesprávne: Zugzwang [cugcvang] ) je situácia v šachovej partii, ktorá vzniká obvykle v koncovke, keď zostalo na šachovnici málo kameňov. Vyskytuje sa aj v strednej hre, keď chýba málo kameňov, v pozíciách kde sú viazané  kamene. Ak ešte možno ťahať, ale každý ťah vedie k výraznému zhoršeniu pozície, hovoríme tomu pozičný zugzwang. 
Nevýhoda ťahu znamená, že hráč sa dostane do nevýhodného postavenia práve kvôli tomu, že je na ťahu.


== Príklad 1 ==

Ak je v postavení diagramu na ťahu biely, má dve možnosti. Buď zahrá 1. Kd6, čím vznikne pat (jedna z možností remízy) alebo odstúpi kráľom od svojho pešiaka, napríklad 1. Kc5, čierny zahrá 1. ... Kxd7 opäť s remízou.
Ak je na ťahu čierny, musí zahrať 1. ... Ke7 2. Kc7 a 3. d8D s ľahkou výhrou bieleho.


== Príklad 2 ==

Hráč, ktorý je na ťahu, musí odstúpiť kráľom od svojho pešiaka, stratí ho a súper premení svojho pešiaka na dámu.


== Príklad 3 ==

Ak by bol v tomto postavení na ťahu čierny, okamžite by prehral: 1. ... Kc8 2. Kb6. Na ťahu je však biely. Postup k výhre spočíva v tom, že biely dosiahne pomocou manévra kráľa také isté postavenie, ako na diagrame, s tým rozdielom, že na ťahu bude čierny. Je to tzv. prenesenie povinnosti ťahu na súpera
1. Kd5 Kc8 2. Kd4! Kb8 3. Kc4! Kc8 4. Kd5 (tomuto sa hovorí trojuholníkový manéver kráľa) Kc7 5. Kc5 a vzniklo to isté postavenie, ako na diagrame. Na ťahu je však čierny a rýchlo prehrá.


== Referencie ==