La pueste eletroniche (par inglês e-mail o email) si riferìs al sisteme che al permet di componi, mandâ e ricevi messaçs doprant sistemis di comunicazion eletroniche. Al dì di vuê scuasit ducj i sistemis di pueste eletroniche e doprin come canâl di trasmission la rêt Internet, di cui la pueste eletroniche e je un dai servizis plui popolârs; in confront cul servizi puestâl tradizionâl e à soredut i vantaçs di jessi un grum economiche e svelte, parcè che e pues rivâ ae destinazion in pôcs seconts.


== Storie ==
La pueste eletroniche e nas prime di Internet. Il so ûs al scomence tal 1965, par permeti la comunicazions tra ordenadôrs centrâi (mainframes). In seguit e fo implementade la pussibilitât di mandâ messaçs a ordenadôrs intune rêt, e daspò, a chei colegâts ae rêt ARPANET, che al è il von de rêt Internet. Tal 1972 al fo doprât pe prime volte il simbul "@" (cai, gubanute), par separâ il non dal utent di chel de sô machine. 


== Cjale ancje ==
Spam
@
Servidôr di pueste eletroniche
Direzion di pueste eletroniche


== Leams esternis ==
(inglês) Il prin messaç di pueste eletroniche