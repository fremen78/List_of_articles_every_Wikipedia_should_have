Energia on skalaarne füüsikaline suurus, mis iseloomustab keha või jõu võimet teha tööd.
Energiaressursside leidmise, ammutamise ja töötlemise ning saadud energia edastamise, salvestamise ja kasutamisega tegeleb energiatehnika. See koos energiamajanduse ja -poliitikaga moodustab energeetika valdkonna.


== Energia liike ==
Elektrienergia
Mehaaniline energia
Kineetiline energia
Potentsiaalne energia
Termiline energia
Tuumaenergia
Kiirgusenergia
Keemilise sideme energia
Hüdrauliline energia
Energia võib muunduda ühest liigist teise või kanduda ühelt kehalt teisele, kusjuures kehtib energia jäävuse seadus.


== Mõõtühikud ==
SI ühiku džaul kõrval on kasutusel muidki energia mõõtühikuid. Džauli määratluse kohaselt on džauliga samaväärne ühik vattsekund (W·s). Vattsekundist laiemalt kasutatavad on vatt-tund (W·h) ja eriti kilovatt-tund (kW·h ehk kWh).
SI-välistest energiaühikutest on kasutusel elektronvolt (eV), vähem kalor (cal) ja erg (erg).
Elektronvoltides väljendatakse aatomi-, tuuma- ja elementaarosakeste füüsikas energiatasemete ja osakeste energiat.
Kalor on olnud kasutusel kalorimeetrias. Tänapäeval väljendatakse kilokalorites toiduainete kalorsust (energiaväärtust) ja füsioloogilist põlemissoojust.
CGS-süsteemi ühik erg leiab kasutamist peamiselt teoreetilises füüsikas.


== Vaata ka ==
võimsus


== Kirjandus ==
Endel Risthein. Energiatehnika ja maailm, Tallinna Tehnikaülikooli kirjastus, 2013, 440 lk. ISBN 9789949235292