Energija je sposobnost tijela da vrši rad, a isto se tako može reći da su rad i energija ekvivalentni pojmovi, iako obim i sadržaj te dvije riječi nije sasvim identičan. U biti, promjena energije jednaka je izvršenom radu pa se stoga i izražavaju istom mjernom jedinicom - džul [J] u čast engleskog fizičara Jamesa Prescotta Joulea. 
Vršenje rada se može manifestirati na mnogo načina: kao promjena položaja, brzine, temperature itd.
U svemiru ne postoje tijela i sistemi koji ne posjeduju energiju. Energiju se ne može uništiti niti iz bilo čega dobiti, ona samo prelazi iz jednog oblika u drugi, s jednog tijela na drugo i uvijek u skladu sa zakonom o održanju energije. Postoje mnogi oblici energije koji opet imaju svoje podgrupe koje dolaze do izražaja kod proučavanja različitih znanstvenih problema:

Mehanička energija (Kinetička energija i Potencijalna energija)
Toplotna energija ili unutrašnja energija
Električna energija itd.
Simbol za energiju je 
  
    
      
        E
      
    
    {\displaystyle E}
  
 a osnovna jedinica je 
  
    
      
        1
        J
        =
        [
        W
        s
        ]
      
    
    {\displaystyle 1J=[Ws]}
  

Izračunavanje energije je jedan od bitnijih zadataka u tehnici, s obzirom na to da nam to daje informaciju o mogućem radu koji se može dobiti, a znanja o procesima i načinima pretvaranja raznih oblika energije u mehnički rad su kamen temeljac tehnološkog napretka i ljudske civilizacije.
U fizici elementarnih čestica se upotrebljava manja i mnogo prikladnija jedinica za energiju - elektronvolt [eV], koji iznosi 1.602176462×10−19 J. 1 elektronvolt je definisan kao ona energija koju ima čestica naboja 
  
    
      
        

        
        e
      
    
    {\displaystyle \mathbf {} e}
  
 kad je iz stanja mirovanja ubrza napon od 1 V.


== Izvori energije ==
Iako termin izvor energije u fizikalnom smislu nema smisla, jer se kosi sa osnovnim Zakonom o održanju energije, ovdje se podrazumijevaju oni elementi koji mogu dati određenu korisnu energiju tj. energiju koja će vršiti koristan rad. Svi sistemi mogu se podijeliti na dvije osnovne grupe tzv. 

Obnovljivi izvori energije i
Neobnovljivi (konvencionalni) izvori energije
Kada se govori o obnovljivim izvorima energije (često se koristi i termin ekološki čista energija) ne treba ih smatrati osnovnim izvorima niti se treba oslanjati samo na jedan sistem, nego se posmatra u globalnom smislu, korištenje što više različitih sistema kako bi se klasični izvori energije sačuvali što duže.
U obnovljive izvore energije ubrajamo:

Sunčeva energija
Energija vjetra
Hidroenergija
Toplotna energija
Energija plime i oseke
Energija talasa
Kapilarni sistemi
Gorive ćelije
Vodonik ..


== Također pogledajte ==

Eksergija
Entalpija
Entropija
Motor (mašina)
Mikro izvor energije


== Vanjski linkovi ==

Energija i razni energetski izvori
Interesantne činjenice o raznim energetskim izvorima
Prednosti obnovljivih izvora energije Arhivirano 18. 12. 2014. na Wayback Machine


== Reference ==