Ludwig Wittgenstein (26 de april 1889 in Vienna – 29 de april 1951 in Cambridge) esseva un philosopho austriac–britannic qui laborava primarimente in le logica, le philosophia del mathematica, le philosophia del mente, e le philosophia del linguage. De 1929 usque 1947 Wittgenstein inseniave al Universitate de Cambridge. Durante su vita, ille publicava solmente un breve libro (le Tractatus Logico-philosophicus, 1921, 75 paginas), un articulo, un critica de libro, e un dictionario pro pueros e pueras. Su voluminose manuscriptos esseva editate e publicate postumemente. Le Investigationes Philosophic (Philosophical Investigations) esseva publicate como un libro in 1953 e ha depost devenite recognoscite como un del obras de philosophia le plus importante del seculo 20. Su instructor Bertrand Russell describeva Wittgenstein como "le exemplo le plus perfecte que io ha unquam cognoscite del genio como traditionalmente concipite, passionate, profunde, intense, e dominante".