Ludwig Josef Johann Wittgenstein (Ludvig Vitgenštajn; 26. april 1889 – 29. april 1951) bio je austrijski i britanski filozof.
Ludwig Josef Johann Wittgenstein dao je doprinos u mnogim područjima moderne filozofije, najviše u logici i filozofiji jezika. Priznat je kao jedan od najuticajnijih filozofa 20. vijeka.
Njegova filozofija se često dijeli na rani period, primjerom Tractatusa, i kasniji period, artikuliran prvenstveno u Filozofskim istraživanjima. "Rani Vitgenštajn" se bavio logičkim odnosom između propozicija i svijeta, i vjerovao je da je davanjem prikaza logike koja leži u osnovi ovog odnosa riješio sve filozofske probleme. "Kasniji Wittgenstein", međutim, odbacio je mnoge pretpostavke Tractatusa, tvrdeći da se značenje riječi najbolje razumije kao njihova upotreba unutar date jezičke igre
Za svoga života izdao je samo jednu knjigu – Tractatus Logico-Philosophicus 1921. Knjiga je imala veliki utjecaj na Bečki krug pozitivista, no Wittgenstein se nikada nije smatrao dijelom te škole i smatrao je da su pozitivisti krivo interpretirali njegov rad. Godine 1929. dobija doktorat za Tractatus i mjesto predavača na Cambridgeu. Odbacuje i revidira svoj raniji rad i razvija novu filozofijsku metodu i razumjevanje jezika u svojoj drugoj knjizi Filozofska istraživanja, koja je objavljena posthumno.


== Također pogledajte ==
Filozofija
Savremena filozofija


== Reference ==


== Vanjski linkovi ==

Cambridge Wittgenstein Archive