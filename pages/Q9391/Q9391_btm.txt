Ludwig Josef Johann Wittgenstein (pandokonna [luːtvɪç ˈjoːzɛf ˈjoːhan ˈvɪtgənʃtaɪn], sorang i Wina, Austria, 26 April 1889 – maninggal i Cambridge, 29 April 1951 i umur 62 taon) ima salah sada filsuf paling marpengaruh i abad 20 dot puna kontribusi na godang i filsafat saro, filsafat matematika, dot logika. Ia marpandapot molo soal filsafat sapetona ima soal saro.
Ludwig Wittgenstein filsuf nasorang i Austria sidung i patorus sikolania i Inggeris. Kario parjolonia, Tractatus-Logico-Philosophicus puna pangaruh na lobi godang i gorakan kuliang Wina, tarutamo Ruldof Carnap dot Moritz Schick.
Ia ima sada murid Bertrand Russell, sada filsuf Inggeris targorar i Universitas Cambridge, na lumobi mampagaruhi pangidaan sogot. Wittgenstein mangajar i Trinity College, Cambridge dot sampe ujung ni ngoluna tinggal i kota on.