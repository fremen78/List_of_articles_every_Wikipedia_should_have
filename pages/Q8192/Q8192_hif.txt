Likhaai (script) uu chinh (symbol) hae jisme ek bhasa ke likha jaae hae. Dunia me dher rakam se likha jaae hae, jaise English ke Latin akchhar me likha jaae hae. Jaada kar ke har ek chinh ek awaaj ke represent kare hae, lekin isme aur jaada chij rahe hae. Dher rakam ke likhaai hae:

Logography me har ek chinh ek puura sabd, nai to bichaar (idea) ke represent kare hae, jaise Chaena akchhar
Syllabary jisme ek chibh ek syllable ke represent kare hae
Alphabet me ek chinh ek awaaj ke represent kare hae. Dher rakam ke alphabet hae:
Sachchaa alphabet jisme chinh duuno consonanta aur vowel ke represent kare hae, jaise ki Latin akchhar, Greek akchhar aur Cyrillic akchhar
Abjad jisme khaali consonants rahe hae aur iske right to eft likha jaae hae, jaise ki Arbii akchhar aur Hebrew akchhar
Abugida jisme consonants ke chinh me likha jaae hae aur vowel ke chinh isme jorraa jaae hae, jaise Devanagari jisme Hindi aur Sanskrit likha jaae hae.