Eh Sunnesystem is eh Dinge us em Weltall. Et besteht in de Rejel us ener Sunn un Planete.
Et bekannteste Sunnesystem is dat unsere, indem mir mit unserer Ääd üm de Sunn kreise.
Su eh Sunnesystem ensteht immer dann, wenn en neue Sunn jebore witt un üm dä neue Steern noch jede Menge Dreck erüm kreis. Dä Dreck klummp dann almählich zesamme un et enstonn zuerst eh Planetesimal un dann de Planete. Un noh_m selve Prinzipp krijje mansche Planete och Moonde.


== Unser Sunnesystem ==
Unser Sunnesystem besteht us eener Sunn un 8 Planete un die heeßen esu:

Merrkuur
Veenuß
Ääd
Mars
Juppitter
Saturn
Uranus
Nepptuun
Pluuto wor joohrelang ene Planeet, äver de Weßßenschafler han sisch am 24. Aujust 2006 dorop jeeinich, dat hä keeijne mieh ees. Statt dessen witt hä jetzt zo de Zwerchplaneete jezällt.
Ansunnste jehüren noch eh paar andere Dinge zo unserem Sunnesystem. Do is noch dä Asteoridejüddel, etliche Moonde üm de Planete dromerüm, jede Menge Komete un janz wick drusse de Ortsche Wulk us dä de Komete kumme.


== Andere Sunnesysteme ==
Lang han de Wissenschaftler jeglööv et jööv nur unser Sunnesystem, äver füür eh paar Joor han se ene Planet usserhalb vun unserem Sunnesystem enddeck. Sick dem han se at etliche andere enddeck äver noch keene, dä su is wie uns jode ahlle Ääd.


== Luur och ==