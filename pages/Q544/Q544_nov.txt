Li Sunal sisteme kontena nusen Sune e li objektes kel es tenat da lu per gravitatione. Traditionalim on dikte ke lu konsista in li Sune, nin planetes e lusen 158 nun konosat lunes. Tamen, grandi nombre de altri objektes, inklusent asteroides, meteoroides, planetoides, kometes e interplanetal polve anke orbita li Sune.
Quankam li termine ”sunal sisteme” ofte bli aplika a altri stelal sistemes e li planetal sistemes kel povud fa lus, lu striktim devud refera spesifikatim a nusen sisteme. Kand on parla pri altri stelal sisteme (o planetal sisteme) es kustomari kurtifika lun nome a ”li <nome> sisteme" (exemplim ”li Alfa Sentauri sisteme” o ”li 51 Pegasi sisteme”).