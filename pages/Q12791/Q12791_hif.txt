Ek talwaar, ek dhaar waala (bladed) hathyaar] hae jisse kaata aur dehin me dhakelaa jaaae sake hae. Iske dhaar, ek chhuurri aur khanjar (dagger) se lambaa rahe hae aur ii ek muthia (hilt) se jurraa rahe hae. Ek dhakele waala talwaar ke dhaar sidha rahe hae aue iske nook (tip) rahe hae. Ek kaate waala talwaar jaada kar ke curved rahe hae aur isme dhaar chaahe ek nai to duuno bagal rahe hae. Dher talwaa ke duuno kaate aur dhakele ke khaatir banaawa jaae hae.


== Itihaas ==
Pahila hathyaar, jiske talwaar bola gais hae , ke Turkey me 3300BC me kaam me laawa jaawat rahaa, aur ii 60 com (24 inch) lambaa rahaa. Ii bronze ke banaa rahaa aur kuchh me silver bhi rahaa. Talwaar chhuurri, nai to khanjar se aais hae. Brize Age me talwaar, ek khanjar se alag hoe gais, jab iske dhaar aur lambaa hoe gais aur isme hilt rahaa.Ii rakam ke talwwar ke banae ke sahaj hoe gais jab arsenic copper aur tin-bronze se banaawa jaae lagaa. Talwaar, jiske dhaar 60 com se lambaa hae ke banaana pahile nai possible rahaa kaaheki Bronze tehrraa hoe jaat rahaa. Talwaar ke khanjar se develop hote deher time lagaa aur 1700 BC me Crete me 100cm lambaa talwwar ke banaawa gais rahaa.


== References ==