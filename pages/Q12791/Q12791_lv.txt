Zobens ir tuvcīņas aukstais ierocis, kurš veidots no garenas metāla plāksnes ar asām malām un paredzēts ciršanai un parasti arī duršanai. Tā asmens ir garāks kā nazim vai duncim. Tas sastāv no divām daļām — asmens un spala. Gadsimtu laikā dažādu tautu zobenu veidi un to izgatavošanas tehnikas ir mainījušās.
Vārda izcelsme ir saistāma ar jēdzienu zobs un tā darbību (kost), tātad - nodarīt kaitējumu pretiniekam.
Ap 2000. gadu p.m.ē. pirmie vienkāršie bronzas zobeni tika izgatavoti Ēģiptē. Pirmie dzelzs zobeni tika kalti Grieķijā ap 1100. gadu p.m.ē.


== Skatīt arī ==
Gladiuss (īsā zobena paveids Senajā Romā)


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Zobens.
Latvijas Nacionālās enciklopēdijas šķirklis
Encyclopædia Britannica raksts (angliski)
Encyclopædia Universalis raksts (franciski)