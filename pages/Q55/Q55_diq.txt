Holanda (be Holandki: Koninkrijk der Nederlanden, Qraliya Holanda) jû dewleta Ewropaya u mıntıqa ra merkezê Ewropa dera. Zımey (Şımalê) Holanda de Deryayê Zımey, veroc (cenub) de Belçıka u rocakewtene (rocvetış, şerq) de Almanyaya Federale estê. Paytextê Holanda Amsterdamo.  Holanda ezaya NATOy, Yewiya Ewropa, Mıletê Yewbiyayeya. Sistemê Holanda'o siyasi monarşiya qanuniya, labelê Holanda dewletê da demokrata; sistemê iqtısadi sosyalizmo.


== Tarix ==
Zaf merdumê ilmê iqtısadi u tarixi vanê Holanda dewleta kapitalista verêna. Serra 1606ıne de borsay Amsterdami vıraziyawa. Ena borsa dınya de ê yewina. Seserra 18 u 19ıne de Holanda zaf koloniy gırewti: İndonezya, Surinam, şerqê/rocakewtena Hindıstani u Afrikaya Cenubi. Holanda Herbê Dınya'ê Yewine de bêteref mende, labelê Herbê Dınya'ê Dıyıne de Almanyaya Federale Holanda işğal kerde.


== İklım u sûki ==


=== İklım ===
İklımê Holanda zaf honıko. Mıntıqa ra, zımeyê (vakurê) Holanda serdıno. Semedê awa honıke (Gulf Stream) ra hewayê Holanda zaf serdın niyo.   


=== Sûki ===
Sûkê gırdi:

1. Amsterdam. Nıfus: 742,951
2. Rotterdam. Nıfus: 604,819
3. Den Haag. Nıfus: 472,087.
4. Utrecht. Nıfus: 282,000
5. Eindhoven. Nıfus: 209,286
6. Arnhem. Nifus: ?
Sûka Amsterdami zaf aver şiyayiya u tede banê xeylê berzi estê. Amsterdam bacarê dewizio, paytextê borsao u merkezê ticaretê Holanda u Ewropao.  


== Nıfus ==
Nıfusê Holanda 17 milyono. Merdumê ğeribi 2 Milyoni estê. Şarê Tırkan ra u ê binan ra ki Holanda de cıwiyenê, zey Farsan, Endonezıcan u Surunamıcan uêb. estê. Dinê Holanda Xıristiyaniya u itıqadê mıletê Holanda Protestan u Katoliko, labelê dino de resmi niyo. Tayê mısılmani, Musewiy u ateisti ki estê. Zıwano xoyo resmi Holandkiyo. Nuştekar u wendoğê xo zafê.


== İqtısad ==
İqtısadê Holanda zaf qewetıno. Teknolociye u sektorê iqtısadê Holanda zaf raver şiyê. Firmeyê zey Philips, Shell, Unilever u Heinekeni şırketanê Hollanda rayê. Standardê heyati Holanda de zaf hewlo.


== Çımey ==
Siteyê Holandayo resmi Archived 2006-04-26 at the Wayback Machine