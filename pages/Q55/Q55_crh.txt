‌

Felemenk, resmiy adı Felemenk Qırallığı (felemenkçe Nederland, Koninkrijk der Nederlanden) - ğarbiy Avropada bir memleket. Şimal deñiziniñ sailinde yerleşir (sailniñ uzunlığı – 451 km). Almaniya ve Belçikanen qomşudır (sıñırnıñ uzunlığı – 1027 km).
Paytahtı – Amsterdam, ükümetniñ iqametgâhı – Haaga şeeridir.
Diger iri şeerleri Rotterdam – dünyanıñ eñ iri limanı, Utrecht – ülkeniñ demiryol sistemasınıñ merkezi ve Eindhoven.
Felemenk hususiy statusqa malik olğan Aruba adası ve Felemenk Antil adaları ile birlikte Felemenk Qırallığını teşkil eter. Bu vilâyetler arasındaki munasebetler 1954-ci yılda qabul etilgen "Felemenk Qırallığınıñ Statusı" (Statuut voor het Koninkrijk der Nederlanden) adlı senetnen tertiplenir.
Felemenk konstitutsion monarhiyanen yönetilgen bir Avropa ülkesidir. Felemenk nufus şiddeti fazla olğan bir ülkedir. Ülke topraqlarınıñ şiddeti deñiz seviyesiniñ altındadır. Felemenk Avropa Birligi, NATO, OECD azasıdır. Felemenk aynı zamanda Schengen Zonası ve Benelüks toplulığınıñ bir parçasıdır. Belçika ve Lüksemburgnen birlikte Benelüks ülkelerini oluştırğan 3 ülkeden biridir. Ayrıca Kyoto Şartnamesini imzalağandır. Ülke Eski Yugoslaviya Halqara Ceza Makemesine, Halqara Adalet Divanına, Halqara Ceza Makemesine ve Europolge ev saipligi yapmaqtadır.

Ülke hususan qaşqavalları, yel degirmenleri, ayaqmaşnaları, lâleleri, Holştayn adı berilgen sığırları ve sotsial aqları ile tanılır. Felemenkte bir cınıslı evlenmeler ruhset etilgendir.