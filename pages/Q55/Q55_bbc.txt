Harajaon Bolanda (Hata Bolanda : Koninkrijk der Nederlanden ; pandokhonan :  [ˈkoːnɪŋkrɛiɡ dɛr ˈneːdərlɑndə(n)]) i ma sada nagara monarki konstitusional na maringanan di hasundutan ni Banua Eropa jala marnampunahon pigapiga luat di Karibia. Di Eropa, adong do sampulu dua propinsi di bagasan nagara nian jala marbatasan dohot Jerman di bariba habinsaran, Belgia di bariba hasundutan, Laut Utara di bariba manabia jala batas laut dohot Britania Godang. Adong do pe luat ni Bolanda di Karibia i ma Sint Eustasius, Bonaire dohot Saba na gabe luat na sudung ni Bolanda. Adong do opat luat na gabe bagian ni Harajaon Bolanda i ma Bolanda, Aruba, Curaçao dohot Sint Maarten - i ma nagara konstituen (anggo di hata Bolanda didok landen). Huta sabungan ni Harajaon Bolanda maringanan di Amsterdam, hape Den Haag dibahen gabe lumban raja ni Bolanda.


== Nagara konstituen ==
Sadari on Harajaon Bolanda marnampunahon opat nagara konstituen i ma Bolanda, Aruba, Curaçao dohot Sint Maarten. Parbedaan ni Harajaon Bolanda (Kingdom of Netherlands) dohot Bolanda (Netherlands): Harajaon Bolanda i ma sada nagara na mardaulat, tagan Bolanda i ma sada sian opat nagara konstituen. Tolu pulo di Laut Karibia (Aruba, Curaçao dohot Sint Maarten) i ma tolu nagara konstituen. Tolu pulo na asing di Laut Karibia (Bonaire, Sint Eustasius dohot Saba) i ma munisipalitas khusus di bagasan Bolanda. Sahat parsiranghonna di taon 2010, ditompaon pulopulo nian do gabe Antillen Bolanda , hape nunga haruar do Aruba sian punguan Antillen Bolanda di taon 1986.


== Pustaha ==