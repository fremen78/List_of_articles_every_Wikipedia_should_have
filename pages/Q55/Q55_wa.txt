Discramiaedje des årtikes avou "Bas Payis"
Les Bas Payis (on dit sovint, tot s' brouyant, li Holande), c' est èn estat metou a Bijhe del Beldjike, k' a stî sovint raloyî avou leye des trevéns d' l' istwere. 
I s' ont pårti podbon e 1830, al Revolucion braibonresse.
I s' ont rmetou eshonne, economicmint, tot-z askepiant l' Beneluss, do côp après l' guere di 1940-1945, ki fourit l' nawea do Cmon Martchî a shijh (1957).


== Djeyografeye ==


=== Diferince etur "Bas Payis", "Holande" eyet "Neyerlande" ===
Bas Payis : Les "Bas Payis", c' est el no dné å payis. Li problinme, c' est k' c' est uzé å pluriyal. Adon, li prumî sinse des "Bas Payis" sereut li teritwere des edroets ki sont foirt djondants, virpus dzo, el livea del mer do costé do Beneluss. 
Holande : El Holande, c' est ene bazår do deus provinces : èl Holande Bijhrece ey el Holande Nonnrece.


=== Provinces ===
La lisse des provinces.

¹ obén 's-Hertogenbosch


== Lingaedjes ==
Neyerlandès : lingaedje oficir, basti dispu l' 15inme sieke sol holandès, li tîxhwès braibançon eyet l' flamind, et k' l' ortografeye d' asteure a stî ehåyeye e 19inme sieke.
Lingaedjes coinreces :
frizon : ricnoxhou statut, deus eures par samwinne dins l' province del Frize coûtchantrece. Davance, eto cåzé el Province di Groningue (Frize levantrece).
limbordjwès : dins l' province di Limbork.
plat tîxhwès (platdüüsk) sol limotche di l' Almagne, inte li Limbork eyet l' Frize.


== Istwere ==
Li Beldjike et les Bas-Payis d' ouy fôrmént les Bas Payis borguignons (15inme sieke), pu espagnols (16inme sieke)
Mins, après l' guere di cwatru-vints ans (1568-1648), les Bas Payis do Nôr divnît on dislaxhî payis (Republike des Set Bas Payis Unis), ki va viker disk' e 1795. 
E 1795, les Francès s' rindît mwaisses de facto et-z askepyî on "payis-poplinete" lomé "Republike batave" (1795-1806), pu "Rweyåme di Holande" (1806-1810). Ci-cial fourit govierné pa Louwis -Napoleyon Bonapåre, li fré da Napoleyon. 
De 1810 a 1813, les Pays-Bas divnît on boket del France.
Di de 1813 a 1815, i fourît lomés "Principåté". 
Al fén, e 1815, i fourît rashonnés ås ancyins Bas Payis otrichyins et al Principåté d' Lidje dizo l' alomåcion di Rweyåme Uni des Bas Payis.
I pierdît l' boket metou nonnrece di cisse sitindêye la, ki divna l' Beldjike al Revintreye di 1830. Li Grande Dutcheye do Lussimbork esteut då Rwè d' Holande, mins nén del Holande.
Tins del guere 1914-1918, les prijhnîs bedjes ont stî resserés dins des camps el Holande.


== Impire colniå ==
Les Bas Payis estént mwaisses d' impire colniå, la k' gn a veut :

li Gwiyane holandesse (asteur Sourinam)
les Indes neyarlandesses (les "ziverkôfs"), asteure l' Indonezeye.
Des cinsîs holandès si setlît eto e l' Nonne-Afrike ey el Namibeye d' asteure.


== Rilomêyès djins des Bas-Payis ==
Willem-Alexander
Johan Cruyff
Jan Janssen
Timothy Kimman (Jebroer)
Wiyåme d' Orandje
Mark Rutte
Baruch Spinoza
Vincent Van Gogh
Anton Mussert
Loukîz eto : Sicrijheus e neyerlandès


== Referinces ==