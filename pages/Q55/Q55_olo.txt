Alangomuat libo Hollandii (golland. Nederland) on valdivo, kudamas on kaksi ozua: Päivänlasku-Jevroupan oza da Karibanmeren suaret Boneir, Sint-Estatius da Saba (niidy kučutah Kariban Gollandiekse). Päivänlasku-Jevroupan aloveh on Pohjanmeren rannal (randuviivan pitkevys on 451 km), se rajoittuu Germuanienke (577 km) da Bel’gienke (450 km).
Valdivolline flagu on kolmevärine (ruskei, valgei, sinine piduhusviivoin). Kanzalline pruazniekku on 27. sulakuudu (Kuningahan päivy).
Alangomualoin peruszakonan mugah valdivon virralline piälinnu on Amsterdamu. Ga tovelline piälinnu on Gaagu, kudamas on kuningahan rezidensii, parluamentu, haldivo da toizien mualoin posol’stvat. Toizet tärgiet linnat ollah Rotterdamu (muan suurin portu), Utrehtu (muan raududorogusistieman keskus), Eindhovenu (elektroniekan keskus). 
Pinduala on 41 543 km², rahvahan lugumiäry on 17 022 101 hengie.