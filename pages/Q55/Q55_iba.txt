Belanda tauka nama enda formal iya Holland, iya nya sebengkah menua ti bepalan ba Eropah Barat Laut enggau kandang menua tasik di Caribbean. Iya nyadi menua ke pemadu besai ari empat bengkah menua ke nyadi konstituen Perintah Belanda. Belanda ngembuan dua belas bengkah provinsi; lalu beadan enggau Jereman ba sepiak timur enggau Belgium ba sepiak selatan, sereta ngembuan pantai ba Tasik Utara ba sepiak utara enggau barat. Menua tu bekunsi garis entara tasik enggau United Kingdom, Jereman enggau Belgium. Jaku resmi menua tu jaku Belanda, sereta jaku Frisia Barat nyadi jaku resmi kedua ba provinsi Friesland. Ba kandang menua Caribbean, Jaku Inggeris, Jaku Belanda enggau Papiamento nyadi jaku resmi dia.


== Penerang ==