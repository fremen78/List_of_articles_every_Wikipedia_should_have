Ti kanser  (dengngen), ammo iti mediko a kas ti arimpatayen a neoplasma, ket maysa a nawatiwat a grupo dagiti nadumaduma a sakit, nga amin ket mangiraman ti panagpadakkel ti selula. Iti kanser, dagiti selula ket agbingbingayda ken saan a matengngel iti idadakkelda, nga agporma dagitoy kadagiti arimpatayen a bung-or, ken rautenda dagiti asideg a paset ti bagi. Ti kanser ket mabalin pay nga agwaras kadagiti ada-dayo pay a paset ti bagi babaen ti limpatiko a sistema wenno waig ti dara. Saan amin a bung-or ket adda kanserna. Dagiti di maarimpatayen a bung-or ket saanda nga agtulltuloy a dumakdakkel, saanda a rauten dagiti kaarrubada a kulanit, ken saan nga agwarwaras iti bagi. Adda dagiti sumurok a 200 a sabsabali nga ammo a kanser a mangisagaba ti tattao.


== Paammo ==

Dagiti nagibasaran
Holland, James F. (2009). Holland-Frei medisina ti kanser (Maika-8 nga ed.). New York: McGraw-Hill Medical. ISBN 978-1-60795-014-1.