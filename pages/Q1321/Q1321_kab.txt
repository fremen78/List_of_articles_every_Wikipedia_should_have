Tutlayt taspenyult (s tespanyult: español) neɣ Takastilant 
 (s tespanyult: castellano) d tutlayt tamaddudt n tgelda n Spanya yakk d tuget n tmura n Temrikt n Wenẓul d Temrikt Talemmast, akken i tga d yiwet seg snat tutlayin timaddudin n Puerto Rico. Ttmeslayen-tt gar n 477 alamma d 572 n yimdanen am tutlayt tayemmat deg umaḍal, akken i tga tutlayt taṛumanseyt timenziwt yakk.
Taspenyult sgi ttmeslayen di tgelda n Spanya ɣɣaren-as taspenyult takastilant i wassaɣ ɣer tama tamazrayt n Kastiya, anda i tella d tutlayt taɣelnawt n Ikestalen. Imesnilsanen ttɣilen d akken tutlayt-a tekker-d di tama n Cordillera i d-yezgan deg ugafa n Spanya, sin akin tenfufed deg yakk tamiwin-is deg tasut tis 8 d tis 9. Ma d tespanyult sgi ttmeslayen di Temrikt Talatint ɣɣaren-as taspenyult tamrikant.
Dɣa taspenyult takastilant d tespanyult tamrikant ttemcabint s waṭas, maca llan kra n imgaraden deg ususru d yirmawen. Ismawen deg tespenyult - am waṭas n tutlayin niḍen - bḍan ɣer wunti d umalay, akken illan daɣen kra n yismawen irwasanen ur nelli la d untiyen la d imalayen, amedya deg yismawen ibeddun s umagrad «Lo »; (Lo mejor, Lo bueno, Lo fácil...), ma d abaraz amagnan n wawalen iga d; isem n umeskar, amyag, asentel.


== Tiwelhiwin ==