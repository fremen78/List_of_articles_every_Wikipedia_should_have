Kihispania (espa√±ol; Kiingereza: Spanish) ni lugha ya kimataifa ambayo ni lugha ya kwanza kwa watu milioni 493; kwa jumla pamoja na wasemaji wa Kihispania kama lugha ya pili kuna milioni 568 duniani wanaosema vizuri Kihispania.


== Historia ya lugha ==
Asili ya lugha hiyo ni katika nchi ya Uhispania (Ulaya kusini magharibi), lakini kutokana na historia ya ukoloni na ya biashara lugha hiyo imesambaa sana, hasa Amerika ya Kusini na ya Kati.
Lugha iliyozaa Kihispania ni Kilatini cha Waroma wa Kale waliotawala kwa muda mrefu Uhispania. Ndiyo sababu maneno yake yanatokana na Kilatini kwa asilimia 80, lakini pia na Kiarabu kwa asilimia 8.
Kati ya lugha za Kirumi Kihispania ni lugha ya kisasa ambayo ni karibu zaidi na lugha ya kale, isipokuwa Kisardinia na Kiitalia.


== Nchi zinazotumia Kihispania kama lugha rasmi ==


=== Amerika ya Kati na Karibi ===
Costa Rica
Cuba
El Salvador
Jamhuri ya Dominika
Guatemala
Honduras
Mexico
Nicaragua
Panama
Puerto Rico


=== Amerika ya Kusini ===
Argentina
Bolivia
Chile
Colombia
Ecuador
Guyana
Paraguay
Peru
Uruguay
Venezuela.


=== Afrika ===
Guinea ya Ikweta
Visiwa vya Kanari


== Nchi zenye wasemaji wengi wa Kihispania ==
Nchini Marekani Kihispania ni lugha ya pili baada ya Kiingereza hasa katika majimbo ya Kusini zilizokuwa zamani sehemu za Mexiko.
Ufilipino kwa sababu ilikuwa koloni la Uhispania


== Viungo vya nje ==
makala za OLAC kuhusu Kihispania Archived 12 Mei 2015 at the Wayback Machine.
lugha ya Kihispania katika Glottolog
http://www.ethnologue.com/language/spa
Free SPANISH LANGUAGE course by email
Ramani za Matamshi ya Lahaja ya Kihispania
Lugha isiyo rasmi ya Kihispania