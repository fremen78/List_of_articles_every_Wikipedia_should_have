Un familie es un social gruppe de homes quel es ligat per parentitá, maritage o adoption. Tradionalmen un familie consiste ex un cuple e su infantes. Ma anc altri parentes quam li genitores del cuple, oncles o tantas posse esser membre del familie. Durant que traditionalmen it esset quasi obligatori por un cuple de esser maritat por formar un familie, hodie anc ne-maritat partneres sovente forma un familie e have infantes. On parla hodie pri li pluralisation del formes del vive in occidental societás.
Li parol familie es derivat ex li Latin familia, quel significa un comunité de persones quel habita in un menage.


== Functiones del families ==
Un familie have diferent functiones por li societá

Li reproduction
Un economic function
Un function del socialisation
Un juridic function
Un religiosi e political function.