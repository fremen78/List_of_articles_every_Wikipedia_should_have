Kanz vai pereh om socialine institut, ristitkundan bazine pala i om sen kaikiš znamasižembiden arvokahuziden keskes.
Kanz harakterizuiše nenil tundusil: tulendan naimiželoho ičetaht, ühtnijoiden kodielon ühtmuz, naimiželon kosketusiden olemine, lapsiden sündundan takaind i heiden socializacijan da kazvatusen naprindad.
Ristitkundan joga ühtnijal kanzan i naimiželon olendan harakteristik kaičese hänen elon hätkte, mugomidenke toižidenke ühtel rivel kut socialine status, etnine olend, elokahuz i materialine olend. Erasiden tedonägemižtahoiden mödhe, arni kanzan form voi märita makrosocialižiden sistemiden evolücijan päčuradust äjiden voz'sadoiden aigan. Venämas «Kanzaline kodeks» reguliruib kanzan kosketusid.


== Toižendad ==
Erištadas perehen i sen organizacijan severt-se toižendoid demografijan mödhe:

partnöriden lugun mödhe: monogamine, poligamine (poliginii-äiakaižuz, poliandrii, ročin kanz);
lapsiden lugun mödhe: infertiline (lapsetoi), penen suruden (ühtenke vai kahtenke lapsenke), keskmäižen suruden (koume..nell' last), äjidenke lapsidenke;
ristitun sijan kanzas mödhe: kazvatajiden, reproduktivine;
kanzan eländkodin sijadusen mödhe: neolokaline, matrilokaline, patrilokaline.


== Kanzha sidodud vepsän tärtused ==
Jäl'gič, kabituz — jäl'gmäine laps' kanzas.
Kaks'kerdaine kanz — kogoneb oluhasišpäi i ühten noren kazvatajaspäi.
Kanznik, perehnik, ristikanz — kanzan ühtnii.
Ukompol' — uk kut kanzan ühtnii.


== Kanzha sidodud vepsän muštatišed ==
Erased muštatišed oma ottud «Mi meles, se i keles»-kogodusespäi.

Kanz kadjoiš, a elo hardjoiš.
Kanzata om paha elo.
Sures kanzas kaik sijad oma magedambad.


== Kacu mugažo ==
Heimolaižuz
Kanzannimi


== Homaičendad ==