A famiglia ghjè l'istituzione fundamentale in ogni sucetà umana, basata nantu à u matrimoniu o a cunvivenza, incù i caratteri di l'esclusività, di a stabilità è di a respunsabilità, framezu à quale a sucetà stessa si riproduce è si perpètua, tantu nantu à u pianu biulogicu quant'à u pianu culturale.

In a cultura uccidentale una famiglia hè spessu definita in modu specificu cum'è un gruppu
di personne affiliate da ligami legali o di cunsanguinità, matrimoniu, antenati cumuni, o aduzzione per esempiu.
Esistenu sucetà non uccidentale chì cuncepiscenu a famiglia nantu à cuncetti altri chè quelli  di u sangue.


== Famiglia Nucleare : ==
Chjamemu famiglia nucleare, a famiglia di tippu uccidentale basata principalamente nantu à un coppiu è i sò zitelli.
Campanu tutti inseme sottu à listessu tettu.
NB : A parola "nucleare" vene da u latinu "nucleus" chì sinificheghja u nòcciulu.


== Famiglia stesa : ==
A famiglia stesa face campà inseme una più grande parte di a famiglia, generazione anteriore (mammone, babboni), è più landane (cugini, zii etc.).
Favurizeghja a sulidarità, a cura di i più anziani, è permette di francà cundizione di vita più difficiule.
Stu tippu di famiglia si ritrova in sfarente tribù ingiru à u mondu.


== Clanu : ==
Un clanu hè un mudellu di famiglia arcistesa chì adunisce numerose piccule famiglie chì averianu un antenatu cumunu, spessu mistificatu.
Generalamente i membri di un clanu anu ubligazione di sulidarità trà di elli, sicondu i paesi ponu avè un'esistenza legale, un capiclanu, organizà adunite, feste, sanzione, etc.
NB: A parola clanu vene da u Gaelicu "Clann" chì pò avè u sensu di "figlioli" o di "famiglia".
Esempii :

In Scozia i membri di un clanu si ricunoscenu fendu precede a parola "mac" davanti à a so casata, ciò chì si pò traduce "i figlioli di".
Mac Gregor ==> i figlioli di Gregor, Mac Donald ==> i figlioli di Donald, etc.

In Irlanda si ricunoscenu fendu precede a parola "O" davanti à a so casata, ciò chì si pò traduce "i discendenti di".
O'Brien ==> i discendenti di Brien, O'Connor ==> i discendenti di Connor, etc.


== Ligami interni : ==
Vede famiglia nucleare nantu à wikipedia in francese
Vede famiglia stesa nantu à wikipedia in francese
Vede clanu nantu à wikipedia in francese.
Cunsiglii di matrimoniu