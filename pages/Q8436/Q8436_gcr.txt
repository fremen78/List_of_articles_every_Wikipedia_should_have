Oun Fanmi sa oun kominoté di moun réini pa dé lyen di paranté ekzistan andan tout sé sosyété imen-yan, sélon antropològ Claude Lévi-Strauss. Li sa doté di oun non, di oun domisil, é ka kréé antr sé mamb oun obligasyon di solidarité moral é matéryel (notaman antr époux, di roun pa, é antr parant é timoun, di rounòt pa), sansé protéjé yé é favorizé yé dévlopeman sosyal, fysik é afektif. Si sa nosyon sa iniversel, nomb di endividi ki ka enkli ou solidarité akordé sa varyab, a mèm oun di sé nosyon santral annan kiltir. Li ka an dékoulé dé grann diférans pa ègzanp annan drwa, annan transmisyon di patrimwan ou rélijyon-an.