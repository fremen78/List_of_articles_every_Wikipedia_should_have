E kevredigezh Mab-Den, an tiegezh pe ar familh (eus al Latin: familia) zo un ensavadur war un dro sokial, gwirel hag ekonomikel a gaver dindan stummoù disheñvel en holl gevredigezhioù, hervez an antropologour Claude Levi-Strauss. An tiegezh zo ur strollad sokial a vod tud zo liammet etrezo dre ar gwad pe dre liammoù kerentiezh sevenadurel. Er pep brasañ eus ar c'hevredigezhioù ez eo an ensavadur pennañ a dalvez da zesevel ha da sokialaat ar vugale. Un tiegezh, ennañ an tad, ar vamm, hag o bugale, a vez graet tiegezh nukleel anezhañ. Gallout a ra bezañ enebet ouzh an tiegezh ledan. 
An tiegezhioù, en hor c'hevredigezh dreist-holl, o deus ur bersonelezh lezennel, un anv, ul lec'h annez hag ur glad. Krouiñ a reont etre o izili ur redi lezennel ha sevenadurel a gengred buhezegezhel ha danvezel, sañset o gwareziñ hag harpañ o diorroadur sokial, korfel ha santadurel.
An tiegezhioù, evel unanennoù sokializadur hag ensavadur diazez eus ar gevredigezh, zo un danvez studi evit sokiologourien an tiegezhioù. Ar c'henealogiezh eo studi an tiegezhioù, eus o lignezioù hag o istor. En Etologiezh pe e studi al loened, ez eur en em rentet kont ez eus strolladoù e kalz spesadoù zo damheñvel ouzh an tiegezhioù eus hor c'hevredigezh.


== Tud an tiegezh ==


=== Kentañ derez a gerentiezh ===
En tiegezh gwelet adal an derez kentañ a gerentiezh emañ

an tad hag ar vamm, pe ar priedoù (ma'z int dimezet)
ar vugale : ar vibien hag ar merc'hed
ar bugel henañ, ar bugel etrehenañ, ar bugel yaouañ (ar yaouaerien)


=== An tiegezh ledan ===
Meur a zerez all zo :

an diskennidi : ar mibien-vihan hag ar merc'hed-bihan, hag o bugale; ;
an diagentidi : tadoù-kozh ha mammoù-kozh;
an dud nes : an deuñv hag c'houhez ;
diagentidi nes: tadoù-kaer ha mammoù-kaer, eontred ha moerebed,
diskennidi-kar : mab-kaer ha merc'h-kaer, kendirvi ha kenitervezed


== Notennoù ==