Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon. 

Igor Fjodorovitsj Stravinski (Russisch И́горь Фёдорович Страви́нский; door häömzelf sinds 't verblief in Fraankriek gemeinelek es Stravinsky gesjreve; Oranienbaum, 17 juni (Juliaans: 5 juni) 1882 - New York, 6 aprèl 1971) waor 'ne Russische, later Franse en tot slot Amerikaanse componis. Heer begós roond de iewwisseling es componis in e Russisch gekleurd romantisch idioom, meh oontwikkelde de jaore dao-op e gans eige idioom mèt sterke ritmische pulse en bietende dissonante. Heer verhuisde nao Paries, boe heer veur Sergej Djagilev zien Ballets russes drei zier succesvol ballètte sjreef. Nao d'n Ierste Wereldoorlog veranderde heer ziene stijl radicaol: ziene meziek waor vaanaof dat memint geïnspireerd op de klassieke stijl, dee heer door vervreemdende laoge eigetieds dees klinke. Dit neoclassicisme woort in 't Interbellum de norm; talloes componiste, in de ierste plaots in Fraankriek, stoonte oonder zienen invlood. Mèt d'n Duitsen inval in Fraankriek migreerde heer nao de Vereinegde Staote, boe heer mèt väöl succes bleef doorcomponere. Vaanaof de jaore 1950 lag heer ziech touw op d'n twelftoensmeziek. Stravinski weurt algemein gezeen es eine vaan de belaankriekste componiste vaan d'n twintegsten iew.

  Dit artikel is e sjtumpke. De kans Wikipedia helpe door 't aan te völle