Biologi er studiet af liv (organismer). Ordet er sammensat af de to græske ord bios, som betyder liv, og logia der kan oversættes med "læren om". 


== Biologiens historie ==
Biologien kan føre sine rødder tilbage til det gamle Grækenland. Specielt filosoffen Aristoteles (384 f.Kr. – 322 f.Kr.) gjorde mange iagttagelser om dyr og planters levevis og organiserede disse iagttagelser i teorier. Teorierne holdt sig i mere eller mindre uforandret form helt frem til 1400- og 1500-tallet. 
I 1600-tallet blev mikroskopet opfundet og banede dermed vej for en mindre revolution inden for faget. Fx så man for første gang små encellede dyr, bakterier og sædceller. Mikroskopet var med til at rykke kraftigt til diskussionen omkring livets oprindelse, og om hvorvidt liv kunne opstå spontant. En diskussion som fortsatte helt op til Louis Pasteurs forsøg i 1800-tallet og Charles Darwins udgivelse af Arternes oprindelse (The Origin of Species by Means of Natural Selection) i 1859. Evolutionsteorien blev udviklet af Charles Darwin og var drivkraften i de fremskridt som blev gjort inden for biologien i de følgende år. 
Wilhelm Johannsen “opfandt” navnet gen i begyndelsen af det 20. århundrede og dette sammen med opdagelsen af, at de nedarvede egenskaber ligger gemt i kromosomer, medførte store fremskridt inden for arvelighedslæren igennem den første del af det 20. århundrede. 
I 1953 fastslog James Watson og Francis Crick strukturen af DNA, det molekyle hvori det genetiske arvemateriale opbevares i alle kendte, levende organismer.


== Personer med væsentlig indflydelse på biologiens historie ==
Aristoteles
Anton van Leeuwenhoek
Carl von Linné
Francesco Redi
Charles Darwin
Louis Pasteur
Johann Gregor Mendel
James Watson
Francis Crick
Martinus Beijerinck
Sergei Winogradsky


== Forskellige grene inden for biologi ==
Biologer studerer generelle principper for hvordan levende organismer virker og er organiseret:

På det molekylære plan i molekylærbiologi, biokemi og genetik.
På det mikroskopiske plan i cellebiologi og fysiologi
Archaea – Arkebakterier
Monera – Bakterier
Protista – Mere komplekse encellede organismer og alger
Fungi – Svampe, gærceller
Plantae – Planter
Botanik
Animalia – Dyr, inklusive mennesker
Zoologi
Entomologi
Zoopatologi
Adfærd
Etologi
Kryptozoologi
På individplan i anatomi og etnologi
På populationsniveau med økologi
Skatologi
Humanbiologi
Ifølge nyere forskning; bl.a. 
Tree of Life web project: Life on Earth 
bliver organismer klassificeret på en nyere måde – se organisme og systematik.
Svenskeren Carl von Linné var den første der forsøgte at opdele alt levende i en systematik; hans Systema naturae bruges (med lidt ændringer) den dag i dag.
Et af de centrale emner inden for biologi er evolution, som er en teori der blev underbygget af Charles Darwin. En organismes evolution kan studeres ved hjælp af molekylærbiologi, hvor man analyserer gener og proteiner. Evolution kan også studeres som palæontologer gør det, ved at studere fossiler.


== Billeder ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Se også ==

Biolog
Kemi
Naturvidenskab
Økologi
Glykobiologi


== Eksterne henvisninger ==

Biologi ved Københavns Universitet Arkiveret 3. april 2007 hos  Wayback Machine Introduktion til biologiuddannelsen ved Københavns Universitet.
Bioteknologi ved DTU Arkiveret 25. november 2005 hos  Wayback Machine Introduktion til uddannelserne og forskningen ved Danmarks Tekniske Universitet.
BIOWEB – Lær biologi på internettet
Science Daily: 2003-10-31, Scientists Find Evolution Of Life Helped Keep Earth Habitable
17 December, 2003, BBCNews: Oldest evidence of photosynthesis Citat: "... If their findings are correct, life was very sophisticated, very early on in Earth history," said Buick ... But life may be older and more robust than we thought ..."
Vejvisere:
Biology I Reference Sites Arkiveret 10. december 2003 hos  Wayback Machine
Animalia Kingdom Reference Sites Arkiveret 10. december 2003 hos  Wayback Machine
Plant Kingdom Reference Sites Arkiveret 10. december 2003 hos  Wayback Machine
Microbiology Web Sites Arkiveret 11. december 2003 hos  Wayback Machine
Cell Biology – School and University – Graphics
Alphabetical list of bio sites Arkiveret 26. april 2008 hos  Wayback Machine