Li término "biologie" posse haver pluri definitiones.

Biologie es ante omnicos li studie del vivent entes, queles on conosse sur li planete Terra. Ma li distintion ínter vivent e ne-vivent organismes es quelcvez desfacil (vide víruses, viroides e priones).
In un plu larg sense, biologie o li scienties del vive es li gruppe de disciplines, classic e modern, queles studia li structuras, li functiones e li nivelles de organisation (molecules, cellules, organismes e lor circumité) de vivent entes.
Biologie es anc li studie del evolution de vivent entes, de lor relationes con unaltru e con lor circumité, e anc de lor trates queles es util al hom (aplicationes agricultural, medical, farmaceutic, chimic … )


==== Principal disciplines ====
Proque li subjecte es extremmen vast, li studie de biologie besona esser disdividet ad-in plu micri temas. Un possibil vise-punctu, un poc "reductionistic" ma havent li avantage de clarificar li temas, consiste in definir li nivelles de organisation. Por atinger un plu global comprension de biologie, "pontes" es talmen creat ínter li diversi disciplines.

Altri disciplines es asociat al biologie, p. ex. genetica o li scientie de hereditá.
Un del clave-conceptiones de biologie es li principie de evolution. Filogenie tracia li evolution de organismes e paleontologie studia fossil organismes e efortia traciar lor evolution. Ti disciplines es afin a taxonomie (o sistematica), quel have quam scope li classification de vivent entes por arangear les in gruppes (families, géneres, species, rasses, etc.) suficentmen homogen por esser comparat ínter unaltru in témpor e spacie.


==== Temas ligat a biologie ====
Anatomie -- Antropologie -- Astrobiologie --
Biochimie -- Biofisica -- Biogeografie -- Bioinformatica -- 
Biotecnologia -- Botanica -- Cellulari biologie -- 
Citologie -- Cronobiologie -- 
Ecologie -- Embriologie -- Endocrinologie -- Etologie -- 
Famosi biologos -- Farmacie -- Farmacologie -- Filogenie -- Fisiologie -- Genetica --
Histologie --
Imunologie --
Medicina -- Microbiologie -- Micologie -- Moleculari biologie -- 
Neuroscienties --
Paleontologie -- 
Sistematica --
Taxonomie -- Teorie de evolution -- Toxicologie -- Zoologie


==  ==