Die Bioloschie is die Wissenschaft, die sich mim Lebendische befasst. Des Word setzt sisch aus zwo Worde zusamme die ausm Grieschische stamme bios = Lewwe und logos = Lehre, werdlisch also die Lehr vum Lewe.
Innerhalb der Bioloschie gibt es Vielzahl vun Fachgebiede. Weil ma frieher de Bereisch des Lebedische in Planze un Diere oingedeelt hot, gibts immer noch die Unnerscheidung vun Botanik als Wissenschaft vun de Planze und Zoologie als Wissenschaft vun de Diere. Da ma inzwische wes, dass es noch Kleenschdlewwewese gibt, vun denne einische ach wedder in Schema Planze noch Diere passe, befasst sich mit denne die Mikrobiologie.
Dannewe gibts iwwergreifende Fachgebiede wie 

die Taxonomie, die sisch mit den Bestimmung der Arde vun Lewwewese un ihr Verwandschaft unnerernanner befasst,
die Genedik, die sisch mit de Erbanlache, ihrer Funktionsweise und Weiderendwicklung befasst,
Biochemie, die sisch mit de chemische Vorgäng in Lewwewese befasst,
die Biophysik, die physikalische Messunge zur Beschreiwwung vun Lewwewese befasst,
die Physiologie die sich mit de grundleschende Prozesse in Lewwewese befasst,
die Bioinformadik, die guckt inwieweid ma Compjuder zur Anayse vun Lewwewese nitze kann,
die Ökologie befasst sisch mit de Wechselwirkung der Lewwensforme unnerenanner un mit de unelewwte Umweld,
die Entwicklungsbiologie befassd sisch mim wachse und endfalde enzelner Lewwewese,
die Evolutionslehr mit de Entstehung der Arde un vum Lewwe iwwerhaupt,
Paläontologie befassd sisch mit de Lewwensforme uf de Erd seid de Entstehung vum Lewwe.
Fer faschd alle Gruppe vun Lewwewese gibts a Teilwissenschafde, so unersucht

die Virologie die Vire,
die Mykologie die Pilze,
die Entomologie die Insekde.
die Anthropologie die Mensche usw.
Diese Teilwissebschafde telen sich oft widder in weidere Teilwissenschafde, so gibts innerhalb des Insekdeforscher, also Entomologe

die Apidologie, wu Biene erforschd,
die Koleopterologie, die sisch mit Keffer befaßt,
die Lepidopterologie, wu Falder un Schmedderlinge erforschd,
die Myrmekologie, die Wissenschaft der Ameseforscher
die Odonatologie, zur Erforschung vun Libelle
A wischdische Teilfunktione und Organsysteme innerhalb vun Lewwewese wern vun eischene Telwissenschafde unnersuchd. So unnersuchd die

Immunologie die Abwehrfunktione von Orgonisme gesche oidringende Fremdlewwewese und Fremdsubstanze
die Neurobiologie mid dem Nervesystem usw.