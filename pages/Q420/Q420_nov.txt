Biologia es li studio, o sientie, de vivo. Lu trakta li tretes e konduites de organismes, qualim spesies e individus existeska, e lusen interakto kun mutu e li ambiente. Biologia inkluse larji spektre de akademial fakes kel ofte es regardat kom non-dependanti. Tamen, kunu lus trakta fenomenes relat vivant organismes (biologial fenomenes) trans larji range de skales.

Ye li nivele del organisme biologia ha explika fenomenes kom nasko, kresko e deskresko o morio de vivanti organismes. Similesos del yunes e patres (heredo) e floro de plantes ha perplexisa homaro depos ansieni tempes. Altri fenomenes kom li produktione de milke (laktatione) da matras after parturo, li chanjo de forme de animales after nasko (metamorfose), li nasko de serteni animales (fogles e repteres) ek semblantim non-vivanti oves, saniso de vundes o li movos de plantes (tropisme) ha bli studia. Sur plu larji skale de tempe e spasie, fenomenes kel ha atrakta li intereso de multi biologes es: domestikatione de animales, li larji varietate de vivanti organismes (biodiverseso), chanjos de vivanti organismes durant epokes (evolutione), extinktione, spesiatione, sosial konduite inter animales ets. 
Durant ke botanike trakta li studio de plantes, soologia es li fake de sientie kel trakta li studio de animales e antropologia es li fake de biologia por studia homal entes. Tamen, ye li molekulari nivele, vivo bli studia dal fakes de molekulari biologia, biokemie e molekulari genetike. Ye li sekuenti nivele del selule, lu bli studia kom selulari biologia, e ye multiselulari niveles, lu bli examina in fisiologia, anatomia e histologia. Developal biologia studia vivo ye li nivele del developo o ontogenia del individual organisme. Supruvadant li skale vers plu multi kam un organisme, genetike konsidera qualim heredo funktiona inter patre e yune. Etologia konsidera li konduite de grupes de plu multi kam un individu. Populational genetike studia ye li nivele de toti populatione e sistematike konsidera li relationes inter spesies e grupes de spesies. Interdependanti populationes e lusen habitatories bli examina in ekologia e evolutionari biologia. Spekulativ novi fake es astrobiologia kel examina li posibleso de vivo exter li Tere.


== Animalia ==


=== Mamiferes ===
Orcinus orca (karnevori delfine)
Felis silvestris catus
Homo sapiens
Homal evolutione


== Plantae ==


== Vida anke ==
Liste de biologes


==  ==