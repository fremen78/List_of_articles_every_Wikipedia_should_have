Biologi atau ilmu hayat adalah ilmu nang mampalajari aspék pisik kahidupan. Istilah "biologi" dipinjam matan bahasa Walanda, biologie, nang jua diturunakan matan gabungan kata bahasa Yunani, βίος, bios ("hidup") wan λόγος,logos ("lambang", "ilmu"). Istilah "ilmu hayat" diinjam matan bahasa Arab, jua baarti "ilmu kahidupan". Ubjik kajian biologi wahini banyak banar wan macakup samua makhluk hidup di babagai macam kahidupannya.
Bamacam-macam cabang biologi mangususakan diri di satiap kalumpuk organisma, kaya botani (ilmu masalah tatumbuhan), zoologi (ilmu masalah binatang), wan mikrobiologi (ilmu masalah jasad renik). Balain-lainan wan pangalumpukan didasari pada ciri-ciri pisik kalumpuk organisme dipalajari di sistimatika, nang didalamnya ada jua taksonomi wan palebiologi.
Bamacam-macam aspik kahidupan dikaji jua di biologi. Ciri-ciri pisik bagian awak dipalajari di anatomi wan morfologi, amun pungsinya dipalajari di fisiologi. Parilaku binatang dipalajari di etologi. Parkambangan ciri pisik makhluk hidup di kurun waktu panjang dipalajari dalam évolusi, lamum partumbuhan wan parkambangan di siklus kahidupan dipalajari di biologi parkambangan. Hubungan sasama makhluk lawan alam sakitarnya dipalajari di ékologi; Mikanisma pewarisan sipat (nang baguna dalam upaya manjaga kalangsungan hidup sabuting macam makhluk hidup) dipalajari dalam génétika.
Wahini bakambang aspék biologi nang mangkaji kamungkinan ba-évolusinya makhluk hidup kaina, jua kamungkinan adanya makhluk hidup di planét-planét salain bumi, yaitu astrobiologi. Pahadangan nintu, parkambangan tiknulugi mambada'i pangkajian di tingkat molekul panyusun organisma malalui biologi molekular lawan biokimia, nang banyak didukung ulih parkambangan téknik komputasi malalui bidang bioinformatika.
Ilmu biologi banyak bakambang di abad ka-19, nang dimulai lawan panamuan ulih ilmuan bahwa organisme baisi karakteristik inti. Biologi wahini adalah subjék palajaran sakulah wan univérsitas di saluruh dunia, nang jutaan makalah diulah satiap tahun dalam susunan luas jurnal biologi wan kadukteran.


=== Pambagian yang didasari pada interaksi ===
Hubungan antarunit kahidupan atawa antarunit kahidupan wan lingkungannya tajadi di semua tingkat urganisasi. Salain mampalajari kahidupan malalui babagai tingkatan di atas, biologi jua mampalajari hal-hal naya, malalui cabang ilmunya masing-masing.

Astrobiologi :  ilmu pangatahuan spékulatif sual adanya makhluk hidup salain di bumi.
biologi perkembangan (developmental biology): ilmu nang mampalajari tahap parkambangan makhluk hidup (ontogeni) matan hintalu nang dibuahi manjadi individu;
génétika: ilmu nang mampalajari pawarisan katurunan;
étologi: ilmu nang mampalajari parilaku makhluk hidup;
sistimatika: ilmu nang mampalajari kaanékaragaman organisma wan hubungannya lawan rélasi tartantu;
ékologi: ilmu nang mampalajari habitat wan interaksi makhluk hidup lawan lingkungannya;
évolusi: ilmu nang mampalajari pa-ubahan nang tajadi pada makhluk hidup; wan
mikologi : ilmu nang mempalajari sual cendawan/ jamur
mikrobiologi : ilmu nang mampalajari makhluk-makhluk mikroskopis
bahkan tadapat sub-ilmu biologi nang baraitan lawan ilmu lain nangkaya biokimia dan biofisik, dimana ilmu biologi dilihat matan sudut pandang kimia dan fisika.


== Cabang-cabang ==

Pas wayahini, biologi mancakup bidang akademik nang sangat luas, bajapaian lawan bidang-bidang sains nang lain, wan rancaknya dipandang sabagai ilmu nang mandiri. Barikut adalah cabang-cabang utama biologi:

Aerobiologi – mampalajari partikel organik di udara
Agrikultur – mampalajari prusis produksi hasil panen, wan labih manakanakan pada panarapannya
Anatomi – mampalajari bentuk, wan pungsi tumbuhan, hewan, wan organisme lain (tarutama manusia)
Arachnologi – mampalajari arachnida
Astrobiologi – mampalajari evolusi, distribusi, wan wayah nang dihadap kahidupan di alam semesta—jua disambat eksobiologi, eksopaleontologi, wan bioastronomi
Biofisika – mampalajari prusis biologis dalam kerangka fisika, lawan manarapakan tiuri, wan mitudi nang sacara tradisional digunakan dalam ilmu fisika
Biogeografi – mampalajari parsabaran spesies dalam konteks karuangan, wan waktu
Bioinformatika – panggunaan tiknulugi inpormasi hagan manaliti, mangumpulakan, wan manyimpan data genomik atawa data biologis lainnya
Biokimia – mampalajari reaksi kimia nang diparluakan kahidupan agar tatap bapungsi, biasanya pada tingkatan seluler
Biologi bangunan – manaliti lingkungan hidup di dalam ruangan
Biologi evolusioner – mampalajari asal usul, wan nini moyang spesies
Biologi integratif – mampalajari saban organisme
Biologi kelautan (atawa oseanografi biologis) – mampalajari ikusistim, tumbuhan, hewan, wan kahidupan samudra lainnya
Biologi konservasi – mampalajari palastarian, parlindungan, wan pamulihan lingkungan alam, ekosistem alam, vegetasi, wan margasatwa
Biologi lingkungan – mampalajari dunia alam saban sabarataan atawa dalam wilayah tertentu, tautama dampak manusia terhadapnya
Biologi molekuler – mampalajari biologi, wan fungsi biologi dalam tingkatan molekuler, bertumpang tindih dengan biokimia
Biologi populasi – mampalajari sekelompok organisme, termasuk
Ekologi populasi – mampalajari dinamika, wan kapunahan populasi
Genetika populasi – mampalajari parubahan frekuensi gen dalam populasi suatu organisme
Biologi perkembangan – mampalajari prusis pembentukan organisme dari zigot
Biologi sel – manaliti sel sabagai satuan nang utuh, wan interaksi molekuler, wan kimia nang tarjadi di dalam sel
Biologi struktural – cabang biologi molekuler, biokimia, wan biofisika nang tarkait lawan struktur molekuler makromolekul biologis
Biologi sintetis – mangintegrasi biologi lawan teknik; maulah pungsi biologis nang kadada di alam
Biomatematika (atawa biologi matematis) – panalitian prusis biologis sacara kuantitatif atawa matematis, wan labih manikinakan lawan parmudilan
Biomekanika – panalitian makanika kehidupan nang lebih manikanakan pada panarapan malalui prostetik atawa ortotik. Bidang ngini rancak dianggap sabagai cabang kedokteran
Biomusikologi – mampalajari musik matan sudut pandang biologis
Bioteknologi – cabang biologi nang hanyar, wan kadang-kadang kontroversial nang mampalajari manipulasi materi hidup, tarmasuk modifikasi genetik, wan biulugi sintetik
Botani – mampalajari tumbuhan
Ekologi – mampalajari interaksi antara organisme dengan lingkungannya
Embriologi – mampalajari perkembangan embrio (dari pembuahan hingga kelahiran)
Entomologi – mampalajari serangga
Epidemiologi – komponen penting dalam penelitian kesehatan, mempelajari faktor yang memengaruhi kesehatan suatu populasi
Epigenetik – mampalajari perubahan ekspresi gen atau fenotip seluler yang diakibatkan oleh mekanisme selain perubahan rangkaian ADN
Etologi – mampalajari perilaku hewan
Farmakologi – mampalajari persiapan, penggunaan, dan pengaruh obat-obatan
Fisiologi – mampalajari cara kerja organisme hidup serta organ-organnya
Fitopatologi – mampalajari penyakit pada tumbuhan (juga disebut patologi tumbuhan)
Genetika – mampalajari gen, dan pewarisan
Hematologi – mampalajari darah, dan organ pembentuk darah
Herpetologi – mampalajari reptil, dan amfibi
Histologi – mampalajari sel, dan jaringan, cabang mikroskopik anatomi
Iktiologi – mampalajari ikan
Kriobiologi – mampalajari pengaruh suhu yang rendah terhadap kehidupan
Limnologi – mampalajari perairan di daratan
Mamalogi – mampalajari mamalia
Mikrologi – manaliti organisme mikroskopik (mikroorganisme), dan interaksinya dengan kehidupan lainnya
Mikologi – mampalajari fungi
Neurobiologi – mampalajari sistem saraf, termasuk anatomi, fisiologi, dan patologinya
Onkologi – mampalajari prusis kanker
Ornitologi – mampalajari burung
Paleontologi – mampalajari fosil, wan bukti geografis kehidupan prasejarah
Patobiologi atawa patologi – manaliti penyakit, nangkaya panyabab, prusis, ciri, wan parkambangannya
Parasitologi – mampalajari parasit, wan parasitisme
Penelitian biomedis – manaliti awak manusia nang sihat, wan sakit
Psikobiologi – mampalajari dasar psikologi sacara biologis
Sosiobiologi – mampalajari dasar sosiologi secara biologis
Teknik biologis – mampalajari biulugi matan sudut pandang teknik, wan labih manikanakan pada pangatahuan tarapan. Bidang ngini tarkait lawan bioteknologi
Virologi – mampalajari virus, wan agen nang kaya virus
Zoologi – mampalajari hewan, tarmasuk klasifikasi, fisiologi, parkambangan, wan kalakuan (cabang meliputi entomologi, etologi, herpetologi, iktiologi, mamalogi, wan ornitologi)


== Daftar Lainnya ==

Daptar ilmuwan biologi
Asam deoksiribonukleat (DNA)
Binatang
Sel
Fotosintesis
Tumbuhan
Hidup wan kahidupan


==  ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Rujukan ==