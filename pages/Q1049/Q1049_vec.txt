El Sudan, ufisialmente, ła Republica del Sudan (in arabo جمهورية السودان الديموقراطية) el xe on Stato de la Africa oriental, inte el Corno d'Africa.
El confina co ł'Egito a nord, ła Łibia a nordovest, el Ciad a ovest, ła Republica Sentrafricana a sudovest, el Sud Sudan a sud, ł'Etiopia a sudest e ł'Eritrea a est; el se afacia sol Mar Roso a nordest.


== Etimołozia ==
El nome del Sudan vien da l’arabo Bilad es Sudan, che vol dire "paexe de i neri".
Bisogna parò tegnar conto che sudan, in arabo, ga anca el significà de "sciavo": el Sudan xe sempre stà un serbatoio de s-ciavi par i marcati de l’Arabia e del Maghreb.


== Zeografia ==

El ga na superfisie de 1 886 068 km².
Ghe xe qualche montagna al confin con l’Uganda.
Tuto el Sudan fa parte del bacin idrografico del Nilo. El Nilo entra inte el Sudan a Nimul, al confin con l’Uganda; el forma le paludi del Sudd e riceve le acque del Nilo Azuro a Khartoum; el riva al confin con l’Egito traversando la Nubia.
La costa l’è longa sirca 600 km.
El nord del Sudan l’è desertico, mentre el sud ga savane e foreste.


== Storia ==


=== Antighità ===
Da ricatamenti archeologici se sa che el Sudan xe sempre stà abità da i tempi preistorici.
El Sudan l’è nomenà ne la Bibia col nome de Kush.
El regno de la Nubia, inte el sud de l’Egito e el nord del Sudan de ancò, xe stà un regno potente. I Nubiani gavea acetà la cultura egizia, e i xe stà lori a reconquistar l’Egito dop che i Hyksos, popołasion semita de la Assiria, gavea ocupà el baso Egito. La Nubia xe el vero paexe de le piramidi, ghe ne a bizefe.
I romani no ga mai ocupà el Sudan, ma i ga mandà de i grupi de esploratori che i ze arivà in tel nord de l’Uganda e ga lassà na descrizion de le paludi del Sudd.
Inte el III e IV secolo d.C. el cristianesimo xe rivà in Sudan, portà da misionari del nord Africa e del Medio Oriente.
I regni de Makuria, Nobatia e Meroe i ga acetà ła nova fede e oncora ancùo se pol vedar i resti de le cexe e dei palazi de sti re.
Inte el 640, quando i arabi i ga tentà de conquistar el Sudan, i re cristiani ga resistio. El condotier Abdallah ibn Saad no l’è stà bon de vinsar e ga sotoscrito un tratato de pace che xe resistìo fin al 1275.
Inte el 1276, i Mameluchi che controlaa l’Egito i ga atacà la Nubia n’antra olta conquistando Dongola, la cavedal de Makuria. I arabi ie entrà inte el nord del Sudan, ma no ga podesto andar in tel sud parchè ghera la mosca tse-tse che ghe dava problemi a le bestie.


=== Modernità ===
Inte el 1820, l’Egito atacò n’antra olta el Sudan par sicurarse el marcà dei sciavi.
I misionari catoleghi ga tentà varie olte de far rinascar la fede cristiana in tel nord, ma i no ghe mai reussidi.
Nei ani cinquanta del 1800, i misionari veronexi del don Nicola Mazza ie riussìi a ndar in tel sud.
Inte el 1882 Muhammad ibn Abballa se dichiarò el Mahdi e ga conquistà tuto el nord del Sudan. Dopo verghe conquistà Khartoum, el Mahdi xe morto zoino.
El so sucesor, Khalifa, ga governà el Sudan fin che i inglexi ie riussìi a vinsar la bataglia de Omdurman (1898).
Co sta vitoria, i inglexi ga ciapà el controlo del paexe. Nominalmente i lavoraa co i egisiani, ma i veri paroni iera lori.
I inglesi gavea na regola: divide et impera, anca in Sudan, i inglexi ga diviso el paese in zone de influenza. I permetea el lavoro de i misionari, catoleghi e protestanti, inte el sud, sora-de-tuto par far scole e svilupar la zona. Ma i europei no podea lavorar libaramente al nord.


=== Indipendensa ===
El Sudan xe divantà indipendente inte el 1955.
Subito dopo, el sud ga scominzià la prima guerra civile  parche i sudisti no volea star soto el nord, ma partecipar a la vita del paese in modo paritario ai musulmani. Inte el 1964, el governo musulmano del nord ga espulso tuti i misionari. che lavoraa al sud.
Inte el 1969, Gaafer Mohamed Nimeiri ga fato un colpo de Stato sostenù da i comunisti.
Sta guera andò vanti fin al 1972, quando el acordo de Addis Abeba fu firmà dai i rapresentanti del sud e del nord.
La paxe no la andò vanti par tanto. Nimeiri l’era un ditator che volea impor la lege islamica su tuti, anca i cristiani; no ghera gnanca libartà de stampa e de movimento.
Inte el 1983, i soldai del sud che stava a Bor ga fato un amutinamento, scominsiando la seconda guera civil. El leader del sud xera John Garang che ga guidà la revolta fin a la fin del 2004.
Inte el 1989 co un colpo de Stato, el soldà Omar Hassan Ahmed el-Bashir el ga asunto el governo. El-Bashir ga continuà con la pułìtega de oprexion de le popołasioni marginali.
Dal 2003 la guera del governo la va anca contro el Darfur.
El governo central paga i i milisiani arabi janjaweed par copar la gente e distruzar i vilagi del Darfur. La comunità islamica no la dixe niente parchè ga interesi pułìteghi, econòmeghi e anca parchè i darfuriani xe musulmani, ma neri e quindi considerai manco importanti de la popołasion arabizada del nord.
Inte el janaro 2005, i acordi de pace, relativi a la guera intra nord e sud, ie stà firmà a Nairobi.
El 30 de lujo del 2005, Garang l’è stà copà e Salva Kiir, el so vice, l’è diventà presidente del sud e vice-presidente del Sudan.
El 9 de lujo 2011 el Sud Sudan el xe diventà indipendente.


== Pułìtega ==
Atualmente el Sudan el xe na republica presidensiałe ma tegnù da na giunta miłitare.
El governo de Khartoum l’è guidà da Omar Hassan Ahmed el-Bashir.
La capital xe Khartoum.


== Demografia ==


=== Etnie ===
Al nord ghe xe tribù nere arabizate: la xente se considera de cultura araba.
Inte el Darfur ghe xe tribu’ nere.
Al sud i popoli ie in majoria nilotici. I grupi majori xe i denka, i shilluk, i bari, i zande. Ghe anca grupi come i acholi che se cata anca in Uganda.


=== Religion ===
La majoria de i sudanesi xe musulmani (60%).
Le religioni tradisionali le xe sevie dal 27% de la xente. I cristaiani i xe el 14% (i catoleghi xe el 13%).


=== Łéngue ===
Al nord la xente usa la łéngua araba.


== Gałeria de someje ==

		
			
			
		
		
			
			
		
		
			
			
		
		
			
			
		


== Notasion ==


== Altri projeti ==

 Wikimedia Commons el detien imàjini o altri file so Sudan
  el detien schemi gràfeghi so 


== Linganbi foresti ==
 Sito ufisałesudan.gov.sd. 
 SudanTreccani.it – Enciclopedie on line, Istituto de ła Ençiclopedia Italiana. 
 Paolo Migliorini, Silvia Moretti, Sudan, in Ençiclopedia Italiana, VII Appendice, Istituto de ła Ençiclopedia Italiana, 2007. 
 Alberta Migliaccio, Silvia Moretti, Sudan, in Ençiclopedia Italiana, VI Appendice, Istituto de ła Ençiclopedia Italiana, 2000. 
 Pasquale Coppola, Guido Valabrega, Sergio Donadoni, Sudan, in Ençiclopedia Italiana, V Appendice, Istituto de ła Ençiclopedia Italiana, 1995. 
 Carmelo Formica, Paolo Minganti, Sergio Donadoni, Sudan, in Ençiclopedia Italiana, IV Appendice, Istituto de ła Ençiclopedia Italiana, 1981. 
 Eliseo Bonetti, Gennaro Carfora, Francesco Cataluccio, Sudan, in Ençiclopedia Italiana, III Appendice, Istituto de ła Ençiclopedia Italiana, 1961. 
 Ettore Anchieri, Sudan, in Ençiclopedia Italiana, II Appendice, Istituto de ła Ençiclopedia Italiana, 1949. 
 Attilio Mori, Fabrizio Cortesi, Mario Salfi, Attilio Mori, Giuseppe Stefanini, Renato Boccassino, Giuseppe Stefanini, Anna Maria Ratti, Riccardo Riccardi, Sudan, in Ençiclopedia Italiana, Istituto de ła Ençiclopedia Italiana, 1936. 
 Sudan, in Disionàrio de istòria, Istituto de ła Ençiclopedia Italiana, 2010. 
 Sudan, in Disionàrio de istòria, Istituto de ła Ençiclopedia Italiana, 2010. 
(IT, DE, FR) Sudanhls-dhs-dss.ch, Disionàrio stòrego de ła Svìsara. 
(EN) Ahmad Alawad Sikainga, Jay L. Spaulding, Robert O. Collins, Economist Intelligence Unit, Mohy el Din Sabr e Ahmed S. Al-Shahi, SudanEnçiclopedia Britannica, Encyclopædia Britannica, Inc.