Biological classification uu chij hae jisme biologists logan jaanwar aur perr ke gut (group) me kare hae. Isme khaas kaam Carolus Linnaeus ke rahaa jon ki binomial nomenclature ke kaam me laae ke naam me genus aur species ke naam rakkhis. Jaise ki insaan ke vigyanik naam Homo sapiens hae. Ii naam ke Latin me likha jaae hae aur jaada kar ke italics me print karaa jaae hae. Biological classification ke taxonomy bhi bola jaae hae. 
Biological classification ke hierarchy me jaada kar ke domain, kingdom, phylum, class, order, family, genus aur species rahe hae. Jetna jinda chij ke common ancestor rahe hae ke ek group me rakkhaa jaae hae. Chirriya aur changaadur urre sake hae lekin isse ii duuno ke ek group me nai karaa jaae hae, kaaheki ii trait ek common ancestor se nai aais hae. Changaadur aur whale ke mammals classify karaa jaae hae kaaheki duuno aapan bachchaa ke duudh piawe hae, jon ki ek common ancestor se aais hae.


== References ==