Archimedes (Hi-lia̍p-gí: Άρχιμήδης, kong-goân-chêng 287 nî – kong-goân-chêng 212 nî) sī kó͘-chá Hi-lia̍p ê sò͘-ha̍k-ka, bu̍t-lí-ha̍k-ka kiam kang-têng-su. Archimedes tī Syracuse (Συρακοῦσαι) chhut-sì, toā-hàn, sī kó͘-chá siāng úi-tāi ê kho-ha̍k-ka. Ū chin chē sò͘-ha̍k kap kí-hô-ha̍k ê hoat-hiān, mā siat-kè chin chē ki-hâi. Archimedes mā tāi-seng gián-kiù liû-thé chēng-le̍k-ha̍k (hydrostatics), koh hoat-hiān kiāu-á (lever) ê goân-lí.