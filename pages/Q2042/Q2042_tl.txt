Si Charles André Joseph Marie de Gaulle ( pakinggan ), IPA: [də ˡgoːl], 22 Nobyembre 1890 – 9 Nobyembre 1970) ay isang Pranses na heneral at estadista na namuno sa Lakas ng Malayang Pransiya (Free French Forces) noong panahon ng Ikalawang Digmaang Pandaigdig.  Sa kalaunan, tinatag niya ang Ikalimang Republika ng Pransiya noong  1958 at nagsilbi bilang unang Pangulo nito mula 1959 hanggang 1969.
Sa Pransiya, kilala siya bilang Général de Gaulle o pinapayak na Le Général, o mas pamilyar bilang "le Grand Charles".
Bilang beterano noong Unang Digmaang Pandaigdig, nanguna si de Gaulle noong dekada 1920 at 1930 bilang nagbibigay ng proposisyon ng baluting pakikidigma at tagapagtanggol ng abyasyon militar, na tinuturing niya kaparaanan upang maputol ang tablahan sa trinserang digmaan.  Noong Ikalawang Digmaang Pandaigdig, naabot niya ang ranggong Brigadyer Heneral na pinamunuan ang isa sa mga iilang matagumpay na kontra-atake noong 1940 sa Pagbasak ng Pransiya, at pagkatapos, inorganisa ang Lakas ng Malayang Pransiya kasama ang mga pinatapon na mga opisyal ng Pransiya sa Inglatera. Binigay niya ang kanyang sikat na talumpati sa radyo noong Hunyo 1940 na hinihikayat ang mga mamamayan ng Pransiya na huwag sumunod sa mga Nazi ng Alemanya.
Pagkatapos ng pagkalaya ng Pransiya noong 1944, naging punong ministro si de Gaulle sa Pansamantalang Pamahalaan ng Pransiya.
Bagaman nagretiro na sa politika noong 1946 hinggil sa mga salungtang pampolitika, bumalik siya sa kapangyarihan na may tulong ng militar pagkatapos ng krisis noong Mayo 1958.  Pinamunuan ni De Gaulle ang pagsusulat ng isang bagong konstitusyon na nagtatag ng Ikalimang Republika at nahalal siya bilang Pangulo ng Pransiya.


== Mga sanggunian ==