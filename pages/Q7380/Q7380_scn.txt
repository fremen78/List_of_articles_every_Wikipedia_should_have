Li primati (Primates L. 1758) cumprènninu n'òrdini dî mammìfiri mmistati, ntra cui s'attròvanu la signa e l'omu stissu. Lu nomu veni dû latinu primus "lu cchìu megghiu".  


== Noma ==
Li noma cchiù cumuna 'n sicilianu sunnu signa e scimia. S'arriggistra puru scimiuni usatu suprattuttu comu sinònimu di gurilla. 


== Carattirìstichi ==
Lu primati cchiù nicu è lu uistitì pigmeu, lu cchiù granni è lu gurilla. Tutti ànnu sti tri carattìsristichi:

5 jìdita pi ogni ciampa, cû puseri uppunìbbili e ugna curti pi vrancicari rami e manciari;
na dintami nun spicializzata, pi na dieta onnìvura;
vista a culura e binuculari, voli diri cu l'occhi ritti p'avanti ca ponnu fari vìdiri a na manera tridiminziunali.


== Classificazzioni ==
Linnaeus, ntô so Systema Naturae, misi 4 gèniri nta l'Òrdini Primates:

Homo, l'omu
Simia, li signi
Lemur, li prisigni
Vespertilio, li taḍḍariti
Oji si sapi ca li primati sunnu mparintati chî lèmuri vulanti (Dermoptera) e chî tupaji (Scandentia) pi furmari lu cladi di Euarchonta, ca appoi, juncènnusi cu l'autra clade dî Glires, furma Euarchontaglires.

L'Òrdini dî Primati si sparti nta du' suttaòrdini: Strepsirrhini e Haplorrhini.

Òrdini Primates
Suttaòrdini Strepsirrhini
Infraòrdini Lemuriformes (lèmuri)
Suprafamigghia Cheirogaleoidea
Famigghia Cheirogaleidae (30 speci)
Suprafamigghia Lemuroidea
Famigghia Lemuridae (19 speci)
Famigghia Lepilemuridae (22 speci)
Famigghia Indriidae (14 speci)
Infraòrdini Chiromyiformes (aye aye)
Famigghia Daubentoniidae (1 specia)
Infraòrdini  Lorisiformes (Lori)
Suprafamigghia Lorisoidea
Famigghia Lorisidae (9 speci)
Famigghia Galagidae (19 speci)
Suttaòrdini Haplorrhini
Infraòrdini  Tarsiiformes (Tarsi)
Suprafamigghia Tarsioidea
Famigghia Tarsiidae (8 speci)
Infraòrdini Simiiformes (signi)
Parbòrdini Platyrrhini o Signi dû Novu Munnu
Suprafamigghia Ceboidea
Famigghia Cebidae (56 speci)
Famigghia Aotidae (7 speci)
Famigghia Pitheciidae (41 speci)
Famigghia Atelidae (24 speci)
Parbòrdini Catarrhini o Signi dû Vecchiu Munnu
Suprafamigghia Cercopithecoidea
Famigghia Cercopithecidae (135 speci)
Suttafamigghia Cercopithecinae
Suttafamigghia Colobinae
Suprafamigghia Hominoidea
Famigghia Hylobatidae (13 speci)
Famigghia Hominidae (7 speci)
Suttafamigghia Ponginae
Suttafamigghia Homininae


== Lijami di fora ==
(EN) High-Resolution Cytoarchitectural Primate Brain Atlases
(EN) EUPRIM-Net: European Primate Network