Prymatys yw urdh a vronnviles. Hi a gomprehend pub lemur, sim hag apa, ow komprehendya den. An brassa rann a brymatys (marnas tus)  yw trigys yn koswigow dre vras po yn tien. 
Yma a-dro dhe 400 eghen a brymatys. Pub prymat yw haval dhe dhen yn lies fordh, mes yeth yw les posek a'n jeves saw den. Prymatys erel a's teves patron a alwansow ha movyansow, mes nyns usi yeth dhedha dell yw aswonnys dhyn. 
Prymatys a's teves diwla gans pymp bys hag ewines plat (yma dhe'n brassa rann a enevales krabanow po karnow). Gorherys yw pub prymat gans blew (milvlew), mes kevys yw an blew saw yn dew dyller: war an penn hag yn kerghyn an lygyon (kedhor). 
Rennys yw prymatys dhe dhew vagas: Strepsirrhini ha Haplorhini. Haplorrhini a gomprehend simes moy kepar ha tarsiers hag apys, ow komprehendya tus. Strepsirrhini a gomprehend simes le kepar ha'n loris, galago hag aye-aye.
Prymatys yw onan a'n nebes bagasow a vronnviles a eyl-esplegyas golok liw leun. Yn despit dhe henna, golok liw yn ydhyn  yw gwell. Kellys veu golok liw yn bronnviles dres an osow hir pan o an bys gwarthevys gans arghpedrevanes ha bronnviles o munys hag a'n nos. 
Kestava ogas yntra tus ha prymatys erel a wra chonsys rag klevesow simes effeythya tus magata. Klevesow kawsys gans virusow re beu treusperthys dhe dus a gomprehend ereras, brygh rudh, ebola, koner ha kleves avi. 


== Klassans ==
Urdh Prymatys
Isurdh Strepsirrhini
Lemurs
Lorises
Isurdh Haplorhini
Tarsiers
Platyrrhini: Simes an Bys Nowydh
Catarrhini:
Simes an Bys Koth
Apys ha tus