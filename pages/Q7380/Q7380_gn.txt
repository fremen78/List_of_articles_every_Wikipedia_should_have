Primates (oúva latinañe'ẽgui, primas 'ypykue')  ha'e mymba okambúva juehegua rekovety oĩhápe ka'i, ka'iguasu, ka'iporo ha yvypóra. Ko atýra mymbakuéra oĩ Yvy ape ári amo 55 térã 85 sua ary guive (ára pukukue ojeheróva Cretácico guive). Oiko va'ekue yvyramáta ári umi ka'aguy guasúpe; upévare heta mba'e hetégui oĩ upéicha oikógui yvyramáta ha ka'aguýpe: iñapytu'ũ guasu, ohecha porãite ha ohechakuaa sa'ykuéra, ha oipurukuaa katupyryhápe ipo. Ituichakue opaichagua, oĩ umi imichĩetéva, ha'éva umi ka'i lémure ipohyikue 30 g mantéva (Microcebus)  ha umi ipohyietéva, ha'éva pe ka'iguasu kuarahyresẽygua ikatu ipohýi amo 200 kg (Gorilla beringei).


== Mandu'apy ==