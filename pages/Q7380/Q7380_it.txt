Primate (dal latino primus, “primo”) è un titolo ecclesiastico storicamente assegnato all'arcivescovo di una sede in genere metropolitana di grande rilevanza, corrispondente per esempio alla capitale di uno Stato. La cattedrale sede di primate è detta primaziale.
Nella Chiesa cattolica occidentale (anche detta Chiesa latina) il titolo è esclusivamente onorifico nell'epoca moderna e non comporta potere giurisdizionale. Nella gerarchia ecclesiastica latina, la dignità di primate segue quella di patriarca e precede quella di metropolita. Nelle Chiese cattoliche orientali,  individua il massimo esponente di ogni singola chiesa (pur restando egli soggetto all'autorità del papa). Nelle Chiese ortodosse il titolo è equivalente al patriarca di una Chiesa autocefala.


== Sedi primaziali della Chiesa cattolica ==
Segue l'elenco delle sedi primaziali cattoliche ancora oggi in vigore.


=== Europa ===
Primate del Belgio - Arcivescovo di Malines-Bruxelles (1560)
Primate di Francia - Arcivescovo di Parigi
Primate delle Gallie - Arcivescovo di Lione
Primate delle Gallie e di Germania - Arcivescovo di Sens
Primate d'Aquitania - conteso tra l'Arcivescovo di Bourges e l'Arcivescovo di Bordeaux
Primate di Bretagna - Arcivescovo di Rennes
Primate di Lorena - Vescovo di Nancy
Primate di Normandia - Arcivescovo di Rouen
Primate della Novempopulania - Arcivescovo di Auch
Primate di Germania - Arcivescovo di Salisburgo
Primate di Inghilterra e Galles - Arcivescovo di Westminster (XIX secolo)
Primate d'Irlanda - Arcivescovo di Dublino
Primate di tutta l'Irlanda - Arcivescovo di Armagh
Primate d'Italia - Papa, in qualità di Vescovo di Roma
Primate del Salento - Arcivescovo di Otranto
Primate di Sicilia - Arcivescovo di Palermo
Primate di Sardegna e Corsica - Arcivescovo di Pisa
Primate del Regno di Napoli - Arcivescovo di Salerno-Campagna-Acerno
Primate dei Paesi Bassi - Arcivescovo di Utrecht
Primate di Polonia - Arcivescovo di Gniezno
Primate del Portogallo - Arcivescovo di Braga, con il titolo di "primate di tutte le Spagne"
Primate di Repubblica Ceca, con l'antico titolo di primate di Boemia - Arcivescovo di Praga (1344)
Primate di Scozia - Arcivescovo di Saint Andrews ed Edimburgo (908)
Primate di Serbia - Arcivescovo di Antivari
Primate di Spagna - Arcivescovo di Toledo
Primate delle Spagne - Arcivescovo di Tarragona
Primate d'Ungheria - Arcivescovo di Esztergom-Budapest


=== Americhe ===
Indie - Arcivescovo di Santo Domingo, in quanto titolare della sede episcopale più antica d'America
Argentina - Arcivescovo di Santiago del Estero (2024)
Bolivia - Arcivescovo di Sucre (2021)
Brasile - Arcivescovo di San Salvador di Bahia
Canada - Arcivescovo di Québec
Colombia - Arcivescovo di Bogotá
Cuba - Arcivescovo di Santiago di Cuba
Ecuador - Arcivescovo di Quito
Messico - Arcivescovo di Città del Messico
Perù - Arcivescovo di Lima
Stati Uniti - formalmente non c'è un primate, ma la precedenza è assegnata all'arcivescovo di Baltimora, in virtù del fatto che è la diocesi statunitense più antica


=== Asia ===
Indie orientali - Arcivescovo di Goa e Damão, patriarca ad honorem delle Indie orientali
Sri Lanka - Arcivescovo di Colombo


=== Africa ===
L'arcivescovo di Cartagine aveva il titolo di primate d'Africa
Ghana - Arcivescovo di Cape Coast


=== Oceania ===
Primate d'Australia - Arcivescovo di Sydney


=== Titoli primaziali non più esistenti ===
Bulgaria – vescovo di Veliko Tarnovo (1204-1235) con il titolo di Primate di Bulgaria e Valacchia
Croazia - arcivescovo di Spalato con il titolo di "Primate di Dalmazia e di tutta la Croazia" (925 - 1828)
Dalmazia - il primate era il patriarca di Venezia
Germania - Arcivescovo di Magonza (prima del 1801)
In Francia:
Al di là dei Pirenei, gli arcivescovi francesi di Auch e Narbona pretendevano, negli anni 714-1019, la primazia sui territori settentrionali della Spagna, che infine venne assegnata a Tarragona
Arcivescovo di Narbona, "primate della Gallia Narbonense"
Vescovo di Vienne, "primate di Borgogna"
In Italia:
Arcivescovo di Milano; primate di Lombardia dal 1815 al 1859 quando la Lombardia era parte costituente del Regno Lombardo-Veneto
In Portogallo:
Arcivescovo di Funchal; primate delle Indie e di tutte le nuove terre scoperte e da scoprirsi dal 1533 al 1547
In Regno Unito:
"Di tutta l'Inghilterra" - Arcivescovo di Canterbury (597-1558), soppressa dallo scisma anglicano
Inghilterra - Arcivescovo di York (?-1558), soppressa dallo scisma anglicano
Scozia - Vescovo di Abernethy (844-908)
Scozia - Vescovo di Dunkeld (?-844)
Scandinavia - Lund, ora nella Svezia del sud, fu sede primaziale dell'allora più estesa Danimarca
Ucraina - Arcivescovo di Leopoli, già "primate di Galizia e Lodomeria" dal 1817 al 1858


== Sedi primaziali non cattoliche ==


=== Chiese Ortodosse autonome e autocefale e Chiese Antico Cattoliche autonome con rito occidentale ===
Arcivescovo Metropolita di Milano e Aquileia - Primate della metropolia patriarcale ortodossa autonoma dell'Occidente (Europa e Americhe) con titolo di Beatitudine - Chiesa di successione apostolica greco-russa del vecchio calendario (detto calendario giuliano).


=== Comunione anglicana ===


==== Chiese con sede primaziale fissa ====
Arcivescovo di Auckland - Primate di Aotearoa, Nuova Zelanda e Polinesia
Arcivescovo di Brisbane - Primate d'Australia
Arcivescovo di Seoul - Primate di Corea
Arcivescovo di Hong Kong Sheng Kung Hui e vescovo dell'Isola di Hong Kong - Primate di Hong Kong
Arcivescovo di Canterbury - Primate di tutta l'Inghilterra
Arcivescovo di York - Primate d'Inghilterra
Arcivescovo di Armagh - Primate d'Irlanda
Arcivescovo di Papua Nuova Guinea e vescovo di Aipo Rongo - Primate di Papua Nuova Guinea


==== Chiese senza Primate (immediatamente soggette all'Arcivescovo di Canterbury) ====
Chiesa anglicana di Bermuda
Chiesa di Ceylon


==== Chiese con Primate eletto ====
Chiesa anglicana del Canada - L'attuale Primate è stato eletto mentre era titolare della Diocesi di Nuova Scozia e Isola del Principe Edoardo
Chiesa in Galles - L'attuale Primate è il Vescovo di Llandaff
Chiesa anglicana del Kenya


=== Unione di Utrecht ===

Arcivescovo di Utrecht - Primate dei Vecchi cattolici
Chiesa Antica Cattolica e Apostolica in Italia - Primate con titolo di Beatitudine


== Note ==


== Altri progetti ==

 Wikizionario contiene il lemma di dizionario «primate»
 Wikimedia Commons contiene immagini o altri file su primate


== Collegamenti esterni ==

 primate, in Dizionario di storia, Istituto dell'Enciclopedia Italiana, 2010. 
(EN) primate, su Enciclopedia Britannica, Encyclopædia Britannica, Inc. 
(EN) Primate, in Catholic Encyclopedia, Robert Appleton Company.