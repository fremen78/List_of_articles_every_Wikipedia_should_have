Ragby (starší pravopis: rugby, zastarano (u nás spravidla najmä vo vzťahu k pätnástkovému ragby) rugby-football; po anglicky Rugby, rugby, Rugby football, rugby football, rugger) je skupina kolektívnych loptových športov, ktoré vznikli postupným rozdelením pôvodnej rovnomennej futbalovej hry, ktorá vznikla na zač. 19. storočia v roku 1823 v škole v meste Rugby. Dnes je de facto priamym pokračovateľom tejto pôvodnej hry hra nazývaná po anglicky rugby union, po slovensky obyčajne ragby (v najužšom zmysle).


== O pravopise slova ragby/rugby ==
Názov ragby/rugby je odvodený od názvu spomínaného mesta Rugby. V angličtine sa slovo ako názov hry píše buď s veľkým začiatočným r (Rugby) alebo novšie aj s malým začiatočným r.
V slovenčine sa pôvodne písalo rugby (vždy s malým r).
V Slovníku slovenského jazyka (časť 3 z roku 1963) sa uvádza tvar rugby. V Pravidlách slovenskej výslovnosti z roku 1984 je takisto tvar rugby. V Pravidlách slovenského pravopisu, ktoré vychádzali pred rokom 1991, sa slovo vôbec nevyskytuje, ale neskorší spoluautor PSP M. Považaj už v roku 1985 v Kultúre slova vyjadril svoj názor, že správny je aj tvar ragby. V Pravidlách slovenského pravopisu z roku 1991 je už slovo uvedené, a to ako dva rovnocenné tvary: ragby aj rugby.. V Pravidlách slov. pravopisu z roku 2000 (a ich dotlači z roku 2013) je už uvedený ako kodifikovaný tvar iba tvar ragby.
Z nekodifikačných slovníkov slovenčiny sa tvar ragby prvýkrát objavuje (ako alternatíva popri tvare rugby) v Slovníku cudzích slov Ivanovej-Šalingovej a Maníkovej z roku 1979. Ragby alebo rugby boli ako dve možnosti uvedené ešte vo vydaní toho istého slovníka z roku 2000 (Veľký slovník cudzích slov).
Treba poznamenať, že v češtine bol tvar ragby namiesto staršieho tvaru rugby na rozdiel od slovenčiny kodifikovaný už v 60. rokoch 20. storočia (Slovník spisovného jazyka českého, rok 1966), a to rovno ako jediný správny; používal sa aj v českojazyčných česko-slovenských normách už v 60. rokoch. Dodnes sa správne píše ragby.
Napriek jedinému kodifikovanému tvaru ragby, používajú samotní hráči ragby na Slovensku od začiatku 21. storočia, zdá sa, prevažne tvar rugby. Slovenská rugbyová únia sa píše s u v názve


== Varianty/druhy ragby ==
Existujú tieto druhy ragby:

v užšom zmysle (moderné ragby):
ragby v najužšom zmysle (=Rugby Union, Rugby 15s, pätnástkové ragby, európske ragby) – varianty:
Rugby sevens (= Rugby 7s, (Rugby) VIIs, sedmičkové ragby)
Rugby tens (=Rugby 10s, (Rugby) Xs, desiatkové ragby)
Rugby twelves (=Rugby 12s, (Rugby) XII, dvanástkové ragby)
tag rugby podľa pravidiel Rugby Union – varianty:
mini tag
Wheelchair Power Tag Rugby
American flag rugby (=AFR)
mini rugby (=New Image Rugby)
snow rugby
Rugby League (= (Rugby) XIII, trinástkové ragby) – varianty:
Rugby League sevens (=Rugby League 7s)
Rugby League nines (= Rugby League 9s)
Masters Rugby League
mini footy
mod league
wheelchair Rugby League
touch (=touch rugby, touch football)
tag rugby podľa pravidiel Rugby League – variant:
Oz Tag
ragby na vozíku (= wheelchair rugby)
beach rugby (=plážové ragby)
v širšom zmysle (t. j. staršie) aj:
americký futbal (staršie: americké ragby)
kanadský futbal (staršie: kanadské ragby)
austrálsky futbal (staršie: austrálske ragby)
prípadne aj: írsky futbal (staršie: írske ragby)
Existujú aj športy podhladinové ragby a rugby fives, ktoré ale s ragby nemajú okrem názvu takmer nič spoločné.


== Dejiny ==
Rané dejiny pozri v článku ragby (Rugby Union).


== Poznámky ==


== Referencie ==


== Pozri aj ==
Ragby
Rugby League


== Iné projekty ==

 Commons ponúka multimediálne súbory na tému Ragby (skupina hier)


== Externé odkazy ==
http://www.rugbyunion.cz
http://www.ragby.cz
http://www.rozhodciragby.cz
http://www.rugbyleague.cz/
http://www.irb.com/