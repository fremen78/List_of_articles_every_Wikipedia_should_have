Giacomo Antonio Domenico Michele Secondo Maria Puccini (* 22. december 1858, Lucca, Taliansko – † 29. november 1924, Brusel, Belgicko) bol taliansky hudobný skladateľ. Bol nasledovníkom Giuseppeho Verdiho. Vo svojich operách však používal nemecké aj talianske hudobné techniky. Bol tiež priateľom Franza Lehára, a obaja skladatelia na seba vzájomne vplývali.


== Životopis ==
Narodil sa do rodiny hudobníka. Jeho otec, Michele Puccini skladal omše ale aj opery v talianskom meste Lucca.
Na mladého Giacoma Pucciniho urobilo veľký dojem predstavenie opery G. Verdiho Aida, ktorú videl na predstavení v Pise. V roku 1880 získal štipendium na konzervatóriu v Miláne. Kompozícii ho učil Amilcare Ponchielli.
Prvú operu Le Villi skomponoval v roku 1884 a mal s ňou slušný úspech. V roku 1889 sa mu však s operou Edgar nepodarilo tento úspech zopakovať. Najväčšie úspechy dosiahol svojimi ďalšími operami Manon Lescaut (1895), Bohéma (1896), ale hlavne operou Tosca (1900). Opera Madama Butterfly bola na svojej premiére vo februári roku 1904 neúspešná. Slávu dosiahla až po jej prepracovaní a opätovnom uvedení 28. mája toho istého roku. Operu Turandot Puccini nedokončil. Dokončil ju Franco Alfano a premiéru mala dva roky po Pucciniho smrti v roku 1926.


== Opery ==
Názov, rok, libreto

Le Villi (1884), Ferdinando Fontana
Edgar (1889), Ferdinando Fontana
Manon Lescaut (1893), Luigi Illica, Domenico Oliva
La bohème (1896), Luigi Illica, Giuseppe Giacosa
Tosca (1900), Luigi Illica, Giuseppe Giacosa
Madame Butterfly (1904), Luigi Illica, Giuseppe Giacosa
La fanciulla del West (1910), Guelfo Civinini, Carlo Zangarini
La rondine (1917), Giuseppe Adami
Il Trittico (1918), Giuseppe Adami
Turandot (1926), Giuseppe Adami, Renato Simoni


== Iné projekty ==

 Commons ponúka multimediálne súbory na tému Giacomo Puccini