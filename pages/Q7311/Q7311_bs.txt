Giacomo Antonio Domenico Michele Secondo Maria Puccini (Lucca, 22. decembar 1858. - Brisel, 29. novembar 1924.), italijanski kompozitor.
Nakon Verdija najugledniji italijanski operski kompozitor. Vlastiti posve individualni stil temeljio je na zanimljivoj kombinaciji elemenata opernoga izraza kasnoga romantizma i novih strujanja u realizmu ranoga 20. vijeka. Svjetsku slavu stekao je operama Manon Lescaut, La Bohème, Tosca, Madama Butterfly i Turandot.
Operom La Boheme dao je prototip italijanske opere lirsko-sentimentalnoga, građanskog karaktera na izmaku 19. vijeka. Urođenim pozorišnim osjećajem odabirao je, većinom sam, sadržaje svojih opera i pridavao najveću važnost njihovu dramatskom oblikovanju. Melodiku oblikuje potpuno u italijanskoj tradiciji: pjevno, neodoljivo privlačno, u velikim arijama isprepliću se lirska osjećajnost, senzualni žar i sugestivna dramatska snaga s izrazito puccinijevskom melanholijom. Umro je nekoliko dana nakon operacije raka grla.


== Reference ==


== Vanjski linkovi ==

https://web.archive.org/web/20080413035518/http://www.puccini.it/scientifica/catmusic.htm
http://www.puccinielasualucca.it/
https://www.britannica.com/topic/Gianni-Schicchi