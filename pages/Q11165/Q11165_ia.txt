Le chimia inorganic es le studio del synthese  e conducta de compostos inorganic e organo-metallic. Iste campo coperi tote le compostos chimic excepte le myriade de compostos organic (compostos basate in carbon, usualmente continente ligamines C-H), que es le subjecto de studio del chimia organic. Le distinction inter le duo disciplinas non es absolute, e illo existe multe superposition, super toto in le campo del chimia organo-metallic. Le chimia inorganic es un campo de investigation active actualmente e ha applicationes in le major parte del aspectos del industria chimic, in particular in catalyse, scientia del materiales, pigmentos, chimia medicinal e agricultura.