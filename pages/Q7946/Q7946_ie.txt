Un minerale es un natural substantie que es solid e inorganic, representabil per un formula chimic, usualmen abiogenic, e have un ordinat structura atomic. It es diferent de un petre, que posse esser un aggregate de minerales o non-minerales e ne have un specific composition chimic. Li definition exact de un minerale es debattat, specialmen con egard li demande 
que omni minerales es abiogenic e anc que ili have un ordinat structura atomic. Li studie de minerales es mineralogie.
Hay super 4.900 savet species de minerales; super 4.660 de les ha esset aprobat per li Association Mineralogic International. Li minerales silicate compose super 90% del cruste del Terra. Li diversitá e abundantie de species de minerales es controlat per li chimie del Terra. Silicium e oxigen constitue quasi 75% del cruste del Terra, que explica li predominantie del minerales silicat. Minerales es distinter per varie trates chimic e fisic. Diferenties in composition chimic e structura cristallin distinte varie species, e ti trates se es influent per li ambient geologic del formation del minerale. Changes in li temperatura, pression, e composition tot de un masse petric causa changes in su mineralogie; tamen, un petre posse mantener su composition tot, ma durante que temperatura e pression changea, su mineralogie anc posse changear.
Minerales posse esser descrit per varie trates fisic pri lor structura chimic e composition. Comun trates distintet include structura cristallin e hábitu cristallin, duresse, lustre, diafaneitá, color, stria, tenacitá, findege, fractura, separation, e gravitá specific. Plu specific provas de minerales include reaction a acide, magnetisme, sapore o odore, e radioactivitá.
Minerales es classificat per essential constituentes chimic; li dur sistemas dominant es li classification de Dana e li classification de Strunz. Li classe silicat de minerales es subdividet ad-in six subclasses per li gradu de polimerisation in li structura chimic. Omni minerales silicate have un unité basic de un [SiO4]4-silicic tetrahedrones — 
que es, un cation de silicium coordinat per quar aniones de oxigen, que da li forme de un tetrahedrone. Ti tetrahedrones posse esser polimerisat por dar li subclasses: 
orthosilicates (null polimerisation, ergo singul tetrahedrone), disilicates (du tetrahedrones glutinat junt), ciclosilicates (circules de tetrahedrones), 
inosilicates (catenes de tetrahedrones), fillosilicates (lamines de tetrahedrones), e tectosilicates (tridimensional rete de tetrahedrones). Altri gruppes important de minerales include li minerales elemental, sulfides, oxides, halogenides, carbonates, sulfates, e fosfates.


== Definition ==


=== Definition basic ===
Li general definition de un minerale include li sequent criteriones:

Naturalmen ocurrent
Stabil a temperaturas quotidian
Representat per un formula chimic
Usualmen abiogenic (ne resultar ex li activitá de organismes vivent)
Ordinat arangeament atomic


=== Petres, minerales metallic, e gemmes ===

Minerales ne es equivalent a petres. Benque un minerale es un naturalmen ocurrent substantie, usualmen solid, stabil un temperaturas circa 20 gradus C, 
representabil per un formula chimic, usualmen abiogenic, e have un ordinat structura atomic, un petre es 
o un aggregate de un o plu minerales, o ne composit de minerales.Petres quam calc-petre o quartzite es composit principalmen de un mineral—calcite o aragonite in li casu de calc-petre, e quartz in li secunde casu.  Altri petres posse esser definit per abundanties relativ de essential minerales; un granite es definit per proportiones de quartz, feldspate alkalin, e feldspate plagioclasic. Li altri minerales in li petre es nominat accessori, e ne afecte grandmen li composition tot del petre. 
Petres anc posse esser composit completmen de materiales nonmineral; carbon es un petre sedimentari composit principue de organicmen-derivat materie.
In petres, alcun species de minerale e gruppes es multi plu abundant que altrus; tis es nominat li petre-formant minerales. Li majori exemples de les es quartz, 
li feldspates, li micas, li amphiboles, li piroxenes, li olivines, e calcite; except lu ultim, omni del minerales es silicates. Generalmen, circa 150 minerales es considerat particularmen importante, o in terminos de lor abundantie o valore estetic por collectores.
Minerales e petres de valore comercial es nominat minerales industrial. Por exemple, muscovite, un mica blanc, posse esser usat por fenestres, por un plenament, o quam un insulator. Metallic minerales have un alt concentration de alcun element, usualmen un metalle. Exemplos es cinabre (HgS), un minerale de mercurie, sphalerite (ZnS), un minerale de zinc, o cassiterite (SnO2), un minerale de stanno.
Gemmess es minerales con un valore ornamental e es distintet de non-gemmes per lor bellitá, durabilitá, e sovente raritá. 
Hay circa 20 species de minerales que qualifica quam minerales gemmic, que constitue circa 35 del max comun gemmes. Minerales gemmic es sovente present in pluri varietás, e talmen li sam minerale posse haver pluri diferent gemmas. Por exemple, rubine e safire es ambi corindon, Al2O3.


=== Nomenclatura e classification ===
Generalmen, un minerale es definit quam un naturalmen-ocurrent solide, que es stabil un temperaturas quotidian, representabil per un formula chimic, usualmen abiogenic, e have un ordinat structura atomic. Li nivelle basic de definition es que del specie mineralic, que es distintet de altri species per trates, chimic e fisic, specific e unic.
Por exemple, quartz es definit per su formula, SiO2, e un specific structura cristallin que distinte it 
de altri minerales con li sam formula chimic (terminat polimorfes). Quande on have un range de composition inter du species de minerales, un minerale series es definent. Por exemple, li serie biotite es representa per quantitás varie del membres: phlogopite, siderophyllite, annite, e eastonite. 
Per contraste, un gruppe mineralic es un colection de species de minerales con alcun comun trates chimic que have li sam structura crystallin.
Li gruppe piroxene have un formula comun de XY(Si,Al)2O6, u X e Y es ambi cationes, con X tipicmen 
plu grand quam Y; li piroxenes es singul-caten silicates que cristallisa in o li ortorombic o monoclinic sistemas crystallin. Finalmen, un varietá de minerale es un specific tip de specie de minerale que difere per alcun trate fisic, quam color o habite cristallin. Un exemple es ametiste, quel es un purpur varietá de quartz.
Hay de plu 4.660 aprobat species de minerales. 
Ili es plu comunmen nominat por un person (45%), secunde per li location de decovrie (23%); nómines basat sur composition chimic (14%) 
e trates fisic (8%) es li du altri gruppes majori de etimologies de nómines mineral.


== Chimie de minerales ==

Li abundantie e diversitá de minerales es governat directmen per lor chemie, que es dependent sur abundanties elemental in li Terra.
Li majoritá de minerales observat es derivat del cruste del Terra. Ott elementes forma del majoritá del componentes essential de minerales, pro lor abundantie in li cruste. Ti ott elementes, plu quam 98% del cruste per pesa, es, in ordine de diminuent abundantie: 
oxigen, silicium, aluminium, ferre, magnesium, calcium, sodium, e potassium. 
Oxigen e silicium es li du max important — oxigeno composi 46,6% del cruste per pesa, e silicium composi 27,7%.


== Trates fisic de minerales ==
Classification de minerales rangea de simplic a desfacil. Un minerale posse esser identificat per diversi trates fisic, 
alcun de les esser sufficient por plen identification sin equivocation. In altri casus, minerales solmen posse esser classificat 
per plu complex analyse optic, chimic, o per difraction de radies-X; ti methodes, tamen, posse esser costosi e tempor-usant. 
Trates fisic aplicat por classification include structura e hábitu cristallin, duresse, lustre, diafaneitá, color, stria, findege e fractura, e gravitá specific. Altri minu general provas include fluorescentie, fosforescentie, magnetisme, radioactivitá, tenacitá (response al mecanicamen-inducit changes de forme), 
piezoelectricitá, e reactivitá a dilute acides.


=== Structura e hábitu cristallin ===
 Li structura cristallin es causat per li ordinat arangeament geometric de atomes in li intern structura de un minerale. Ti structura cristallin es basat sur regulari intern arangeament atomic o ionic que es sovente expresset in li forme geometric del cristalle. Anc quande li minerale granules es tro micri de vider o es ínregularimen-format, li fundamental structura cristallin es sempre periodic e posse esser determinat per difraction de radies-X. Minerales es tipicamen descrit per lor simetrie. Cristalles es restrictet a 32 gruppes punctual, que difere per lor simetrie. Ti gruppes es alor classificat ad-in categories plu large, li plu inclusiv de tis esser li six families cristallin.

Li familie cristallin hexagonal anc es dividet ad-in du sistemas — li trigonal, que have un triplic axe de simetrie, 
e li hexagonal, que have un sixtuplic axe de simetrie. Chimie e structura cristallin junt defini un minerale. Con un restriction al 32 gruppes punctual, 
minerales de chimie diferent posse haver identic structura cristallin.
Gemination es li intercrescentie de du o plu cristallos de un singul specie de minerale. 
Li geometrie del gemination es governat per li symetrie del minerale.


== Vide anc ==
Gemme
Geologie
Petre


== Referenties ==