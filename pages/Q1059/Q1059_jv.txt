Sistem imun utawa Sistem kakebalan iku sistem perlindungan prabawa njaba biologis kang dilakukan déning sel lan organ mligi sajeroning sawijining organisme. Yèn sistem kakebalan iku normal, sistem iki bakal nglindhungi awak saka infèksi baktèri lan virus, sarta ngajurake sèl kanker lan dat asing liya sajeroning awak. Yèn sistem kakebalan ora apik, kamampuan nglindhungi awak uga suda, saéngga nyebabake patogen, kalebu virus kang njalari demam lan flu, bisa tuwuh sajeroning awak. Sistem kakebalan uga mènèhi pangawasan marang sèl tumor, lan kurang sampurnané sistem iki uga wis dilapuraké bisa ngundhakaké résiko kena sawatara jinis kanker.