El sistema imunitari a l'è un sistema compless chimegh e biologegh, vegnud foeura de l'evoluzzion, che 'l serviss a proteger un organism di robe forestere che poden fàgh de dagn. Inscì che 'l fonziona, el gh'ha de vesser bon de recognosser una gran varietà de agent nemis e de fà distinzion in tra quell che l'è del corp e quell che l'è no del corp.
Soratut in di specie pussee evolude, el po vesser partid in pussee sota-sistema, tant 'me l'imunità innata, contraponuda a quella adativa o l'imunità umorala contraponuda a quella imunità cellulo-mediada. I mecanism pussee doperad de l'imunità a inn la fagocitosi, i defensine e 'l sistema del complement.
Di problema al sistema imunitari poden causà malatie autoimun, malatie infiamatorie e tumor. Se inveci el fonziona no assee se parla de imunodeficenza, che la po vesser natural o acquisida, per esempi per un'infezzion de l'HIV o per el ciapà de medesine imunosopressor. El sistema imunitari el po vesser doperad de la medesina 'me arma, per esempi con l'imunoterapia.


== Riferiment ==
Treccani


== Alter proget ==

 Wikimedia Commons el gh'ha dent imagin o alter archivi su sistema imunitari


== Vos corelade ==
Malatie del sistema imunitari
Antigen
Anticorp
Imunosenescenza
Infezzion
Teoria de la selezzion clonal
HLA-B
Sistema imunitari artificial