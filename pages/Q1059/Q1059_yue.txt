百度百科（英文：Baidu Baike）係一個響2006年4月，由中國嘅網絡搜尋器百度推出嘅網上百科全書。響嗰度編輯詞條嘅用戶，都係要先註冊嘅；而每一項嘅編輯內容都會經過審核，先可以出到街。響百度百科度，用戶嘅編輯會有積分，以便用來換其他百度嘅網上服務。


== 評價 ==


=== 正面 ===
人民網認為「百度百科響網絡中嘅影響力日益深遠，逐漸凸顯出佢作為互聯網平台對公眾知識嘅傳播價值」。由於百度公司響中國大陸有好大嘅知名度同影響力，又更符合大陸網民使用嘅習慣同編排，好多大陸網民中意響百度百科獲取知識或者編輯內容。隨住內容嘅充實同完善，百度百科都被大陸媒體作為資料引述，獲得一定嘅認可。


=== 負面 ===
百度百科係中文類網上百科全書入邊，訪問量最大嘅網站，不過雖然話係百科，佢對文字質量嘅要求其實同維基百科好唔同，比如話，有好多內容係編輯者直接由其他網站轉載過來，完全無改到，噉喺文字語氣方面，就會好個人化，或者有啲個人觀點啲嘢，都出現喺度。截至2011年12月24號，佢嘅文章數量達到咗4140288條，不過有好多文章同時有中文同英文開咗兩個版。佢嘅另一個問題係，雖然話要審核過先出得街，其實佢哋淨係審啲係唔係廣告同政治內容，喺品質上冇保證，譬如話「黑暗音樂」呢個版，都唔知佢講緊乜，又例如以前有「挽賓周」一項，係明顯嘅整蠱之作……當有人嘗試修正錯誤，就要跨越包括上述嗰啲，規則上嘅若干障礙，搞到唔少劣質文章難以改善。
2015年5月19號，百度公司下屬百度百科吧入面嘅看更喺解答唔出百度用戶介紹百度百科管理上兩個標準、唔公正等反饋問題嘅時候暴力刪除百度用戶嘅反饋貼子，並通過呢種方式誘導百度用戶持續發貼，最終以重復發貼為由封鎖百度用戶嘅發貼權限繼而實現封鎖百度用戶嘅話語權。


== 同其他網上百科全書嘅比較 ==


== 參考 ==


== 拎 ==
百度百科
百度百科