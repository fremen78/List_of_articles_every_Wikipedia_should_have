El Niño (El Ninjo) vadinamas neįprastas, necikliškas Ramiojo vandenyno ekvatorinės dalies vandenyno srovių pasikeitimas.
Susilpnėja ir visai sustoja šaltoji Humbolto srovė. Tai atsitinka dėl vyraujančios vėjų krypties pasikeitimo, dėl kurio paprastai į vakarus stumiamas paviršinis (šiltas) jūros vanduo pradeda plūsti į rytus. Per maždaug 3 mėnesius šilto vandens sluoksnis pasikeičia nuo pietryčių Azijos iki Pietų Amerikos. Rytinė Ramiojo vandenyno dalis įšyla, o prie Australijos ir Indonezijos vandens temperatūra krenta. Šie pasikeitimai gali sukelti pasaulinį poveikį orams, kuris pasireiškia ekstremaliomis sausromis ir kitais ekstremaliais orų reiškiniais (daugiausia Pietų Amerikoje ir pietryčių Azijoje bei Australijoje). Galapagų salose ir Pietų Amerikos pakrantėje iškrinta didelis kiekis kritulių, tuo tarpu pietryčių Azijoje El Ninjo pasireiškia sausromis, miškų gaisrais ir nederliaus metais. Dėl jūros vandens įšilimo atskirose vietose prasideda masinis koralų išmirimas.


== Nuorodos ==

Trumpai apie El Nino Archyvuota kopija 2010-11-27 iš Wayback Machine projekto.