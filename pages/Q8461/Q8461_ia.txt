Le racialismo o racismo es un conviction ascientific, e a vices un ideal politic, que professa le existentia de differente racias human, e que reclama que alicun racia o ethnicitate es melior o pejor quam alies, habente le voluntate de practicar le discrimination racial in base a iste principio. Le dictionario defini le racialismo como:

Qui crede in iste conviction es nominate “racialista” o “racista”. Le gente ha saepe disunite altere personas in differente gruppos, iste disunion es usualmente facite sur le base de cosas que pote facilemente esser vidite, como le color del pelle o le tractos.
Le scientistas affirma que differente ethnias son al origine de gruppos de familias vivente in alicun loco pro longe tempore. Totevia, omne ethnia de humanos pote prolificar uno con alie. Le mundo scientific declara que le racias non existe in le Homo sapiens, judicante divisiones social a base racial como arbitrari, ancora plus evidente in le facto que gente considerate de differente racias habe frequentemente mesme characteristicas exterior.
Numerose paises hodie declara que le differentias in le aspecto del personas non son importante, promulgante leges que norma le tutela de totes ad haber le mesme derectos human garantite e inalienabile.
Varie societates in le passato e in le presente have governamentos gerite per politicas racialista, como Japon e Germania nazi ante e durante le Secunde Guerra Mundial, o Africa del Sud e Statos Unite que applicava regimes de apartheid o segregation usque pauc decennios retro, o le moderne Republica Popular de China que es accusate de deportation racial e reeducation cultural. In iste systemas, multitudes de gente perdeva le libertate o le vita simplemente pro false categorisation esthetic que les poneva como differente ab le majoritate. 
In le annos 1960, le Association Operari Indian in Grande Britannia affirmava que il ha un differentia inter "racialismo" - le prejudicio de illes qui non cognosce melior - e "racismo" - le uso politic o institutional deliberate de odio racial. Quamquam, le duo parolas son frequentemente usate con le mesme senso.


== Exemplos ==
Le Leges de Jim Crow (Jim Crow laws) in le Statos Unite, circa 1890 a 1960
Le Genocidio in Armenia in le Imperio Ottoman
Le Leges de Nuremberg in Germania 1935-45
Le leges de apartheid in Africa del Sud, post 1948
Le Politica de Blanc Australia (White Australia policy) in Australia
Le Ku Klux Klan es un movimento con ideas racista.


== Vide etiam ==
William Wilberforce


== Referentias ==