Rasisme (bahasa Inggeris: racismcode: en is deprecated ) merupakan satu bentuk kepercayaan, sikap dan amalan yang mendiskriminasi segolongan manusia berdasarkan ciri-ciri perkaumannya. Pada dasarnya, kepercayaan ini mengandaikan bahawa manusia boleh dibahagikan kepada kaum yang berbeza; dan serentak itu, ia juga mengandaikan bahawa nilai dan darjat seseorang boleh ditentukan berdasarkan kaum yang diwakilinya. Dalam bahasa Melayu, konsep rasisme sangat berkaitan dengan perkauman dan juga semangat assabiyah.
Fahaman rasisme sentiasanya akan membawa kebinasaan kepada manusia. Pada kebanyakan masa, rasisme akan melibatkan permusuhan terhadap kaum-kaum yang tertentu. Daripada itu, fahaman ini akan menghasilkan amalan seperti berikut:

Diskriminasi kaum
Pengasingan kaum
Pembasmian kaum


== Jenis rasisme ==

Rasisme boleh dibahagikan kepada jenis-jenis yang berikut:

Rasisme IndividuAmalan rasisme yang dilakukan oleh orang perseorangan.
Rasisme StrukturAmalan rasisme yang dijalankan melalui institusi sosial seperti perundangan dan pendidikan.
Rasisme IdeologiAmalan rasisme yang disokong oleh justifikasi bersistem. Contohnya, kaum X menganggap dirinya lebih unggul kerana mereka adalah daripada keturunan dewa Y, menurut agama Z.
Rasisme BerbalikAmalan rasisme yang tercetus sebagai reaksi kepada rasisme. Contohnya, kaum X memandang rendah kepada kaum Y kerana kaum Y memandang rendah kepada kaum X.