An World Bank (Bangkong Pankinaban) iyo an internasyonal na institusyon pinansyal na nagtataong pautang asin grants sa mga gobyerno nin habab√¢ asin katahawan na income na mga nasyon para sa katuyohan na magpadagos sa saindang proyektong kapital. An World Bank iyo an kolektibong ngaran kan International Bank for Reconstruction and Development (IBRD) asin International Development Association (IDA), duwa sa limang internasyonal na organisasyon na pagsadiri kan World Bank Group. Inistablisar iyan kaiba an International Monetary Fund sa 1944 Bretton Woods Conference. Pagkatapos kan maluyang pagpoon, an saiyang pagpautang iyo an sa Pransya kaidong 1947. Kaidtong dekada 1970, nakasentro an pagpautang sa mga nag-uuswag na mga nasyon, nahaharayo gikan sa misyon kaidtong dekada 1980. Para sa huring 30 na taon, kabali na an mga NGO asin mga grupong pangkapalibotan sa saiyang mga portfolio sa pagpautang. An saiyang estratehiya sa pagpautang naimpluensyahan kan Sustainable Development Goals kan Nagkakasararong Nasyon, siring man an pangkapalibotan asin sosyal na kaligtasan.
An Work Bank nagkaigwa nin kritisismo sa pagpromotor kan paglangkaw kan mga barakalon asin pagdanyar sa ekonomikong pag-uswag, nagkawsa nin mga protesta kaidtong 1988 asin 2000.
Igwa man nin kritisismo an panggogobyerno kan bangko asin kasimbagan sa pandemyang COVID-19. An presidenteng si David Malpass nag-atubang nin kritisismo mantang pig-aagyat niya an siyentipikong konsesus sa pagbabago kan klima. Siya sinalidahan ni Ajay Banga, nagsusuporta sa saiyang aksyon sa klima.


== Toltolan ==