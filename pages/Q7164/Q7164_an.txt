O Banco Mundial ye una institución financiera internacional que ye responsable de dar amprens con baixo intrés a estaus ta prochectos de desembolique, reducindo asinas a pobreza, fan parti d'o Banco Mundial 189 estaus que tien dreito a voto seguntes a suya aportación economica feita en o mesmo. Ye formato por dos institucions: o Banco Internacional de Reconstrucción y Fomento (BIRF) y l'Asociación Internacional de Fomento (AIF).
Istas dos institucions chunto con atras tres, a Corporación Financiera Internacional (CFI), l'Organismo Multilateral de Garantía de Inversions (OMGI) y o Centro Internacional de Resolución d'Esferencias Relativas a Inversions (International Centre for Settlement of Investment Disputes, CIREI) forman o Grupo d'o Banco Mundial. Iste grupo, con os suyos afiliatos, tienen a suya seu en Washington DC.
O Banco Mundial treballa con atra entidat deseparata, o Fundo Monetario Internacional (FMI), que da financiación t'aliucherar os problemas en a balanza de pagos d'a deuda. Os dos son conoixitos como "Institucions de Bretton Woods", ya que a conferencia internacional en a que se creyoron istas institucions se fació en ista ciudat, Bretton Woods, en o estau de Nueva Hampshire, en os Estaus Unius, de l'1 a o 22 de chulio, 1944.


=== Lista de presidents ===


== criticas ==
As actuacion y a forma de treballo con muitos paises ye muito criticada, mas que mas por organizacions no gubernombrentals, d'esfensa d'os dreitos humans y muit especialment d'os indichenas de cuantos países.
Tamién bi ha chent que feba parti d'a creyación de programas y a estructura d'o Banco Mundial que critican o suyo funcionamiento como Joseph Stiglitz premio Nobel d'Economía y maximo responsable economico d'o Banco Mundial en o periodo 1997-2000, Henry Hazlitt y Ludwig Von Mises.
Una d'as criticas mas comun ye a suya forma en a que ye dirichito, o banco representa a 188 estaus pero a suya dirección ye en mans d'uns pocos economicament poderosos. Istos estaus tamién eslichen a suya presidencia y a dirección por o que os intereses d'ixos países son d'alto d'atros.
O Comité d'Asuntos Foranos d'o Senau d'Estaus Unius fizo un informe a on critica a o Banco Mundial y atras istitucions finacieras internacional por centrari-e a suya politica economica en fer prestamos en os puestos en cuentas de buscar un resultau de desembolique mientres un determiau tiempo, a mas a mas de fer mes esfuerzos contra a corrupción.
Tamién muitas criticas es fan en forma de protestas acompanyatas de manisfestacions entre as que cal destacar as Protestas d'Oslo de 2002, a Rebelión d'Octubre, a Contracumbre de Seattle u as protestas que facioron os Kayapó, uns indichenas d'a Amazonía que aconsiguieron que o Banco Mundial no faciera un prestamo ta a construcción d'una entibadera en o suyo territorio d'os vegatas.
Tamién ye muito criticata a tradición de que o suyo president siga estausunidense, ixo es feba en o prencipio por que yera o país que feba a parti mas gran d'aportación economica ta o suyo funcionamiento, pero zaguerament os demas países creyen que cada puesto en o Banco Mundial tien que estar ocupau por a persona mas 
cualificada ta ello.


== Bibliografía ==
(en) Salda, Anne C. M., Historical dictionary of the World Bank, (1997). ISBN 0810832151.
online.


== Referencias ==


== Vinclos externos ==
 Se veigan as imáchens de Commons sobre Banco Mundial.
(es) Pachina web oficial d'o Banco Mundial