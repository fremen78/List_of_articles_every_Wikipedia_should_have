Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

De Werreldbank (International Bank for Reconstruction and Development; IBRD of BIRD) is 'n internationaal organisaasje, die juus wie 't Internationaal Monetair Fonds (IMF), nao d'n Twieëdje Weltkrieg woort opgerich (27 dieëtsember 1945) in 't kader van 't Marshall-plan. Tiejes de Kaje Krieg financierdje die óntwikkelingsperjèkte veur te veurkómme det erm gebieden inne invloodsfeer van 't communisme zówwe kómme.
De bank is 'n autonoom óngerdeil vanne Vereinigdje Naties. In taengestèlling toete VN höbben inne Werreldbank allein G8-lenj zègkesjap.
Bieje Werreldbank haet Nederlandj gein PV. De Nederlandjse belange bieje Werreldbank enne Europese Bank veur Heropboew en Óntwikkeling (EBRD) in Washington waere behertig via 'ne speciale liaison-officer oppe Nederlandjse Ambassaad in Washington.
De Werreldbank stimuleertj perjèkten in óntwikkelingslenj. Ei vanne initiatieve, same mit 't IMF, is de HIPC oet 2000: 'n initiatief toet sjöldjverlichting vanne ermste lenj.