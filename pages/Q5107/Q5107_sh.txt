Pojam Kontinent (od lat.: (terra) continens) označava "međusobno povezanu zemlju", od ostrva različito kopno.
Svi kontinenti zajedno čine samo 29 % površine zemaljske kugle.


== Definicije ==
Geografski je jedan kontinent pretežno jedna velika međusobno povezana zemaljska površina, potpuno ili skoro potpuno omeđena vodom ili nekom drugom prirodnom granicom. Tako recimo velike kopnene površine koje su povezane samo uskim prijelazima (kao npr. Afrika i Azija) bivaju posmatrani kao različiti kontinenti.
Pored ovog postiji i historIjsko-politička definicija. Po istoj je jedan kontinent jedan veći geografski prostor koji je iz raznoraznih uticaja različit od drugih prostora na zemlji. Značenje ove historijsko-političen perspektive pokazuje se na primjeru Evrope koja na osnovu prve definicije ni u kakvom slučaju ne čini zaseban kontinent.


== Broj kontinenata ==
Herodot je prvobitno podijelio svijet na tri kontinenta: Evropu, Aziju i Libiju. Njegova podjela je uzimana kao osnova kroz cijelo staro doba. Od tada postoji razilaženje oko brojanja kontinenata:
Nesporno je da Afrika, Antarktika i Australija predstavljaju kontinente. Sporne su podjele Amerike, Evrope i Azije. Zbog relativno uske kopnene veze veoma često Amerika biva dijeljena na Sjevenu- i Južnu-Ameriku. 
Iz historijskih  razloga pravi se razlika između Evrope i Azije. U mnogim djelovima svijeta pak Evropa i Azija bivaju posmatrani kao jedan kontinent za nazivom Eurazija.
Time se broj kontinenata na zemlji kreće, zavisno od načina brojanja, između pet i sedam.


== Davanje naziva ==
Pod Afrikom se u prošlosti podrazumijevala samo današnji Tunis, koji je od strane Rimljana tako prozvana po plemenu Afri iz okoline Kartage.
Amerika je po prijedlogu Martina Waldseemüllera dobila ime po Amerigu Vespućiju, koji je kratko nakon Kristofa Kolumba plovio istočnom obalom Južne Amerike.
Australija vodi svoje ime od latinskog izraza Terra Australis = Južna zemlja.


== Eksterni linkovi ==