Continentul este o vastă întindere de uscat înconjurată total sau aproape total de oceane sau de mări, cuprinzând și unele insule sau arhipelaguri vecine. Formează învelișul uscatului, totalizând 27 % din suprafața totală a Pământului. 
Continentele sunt cele mai întinse suprafețe de uscat terestre, inclusiv insulele aferente lor.
Cele 7 continente ale Pământului sunt:

Africa
America de Nord
America de Sud
Antarctida (a nu se confunda cu Antarctica, marea zonă sudică a Pământului)
Asia
Australia
Europa
O altă interpretare este că Europa și Asia, despărțite prin munții Ural, formează împreună un singur continent, numit atunci Eurasia. America de Nord și America de Sud pot fi, de asemenea, grupate împreună pentru a forma America.
Există, de asemenea, Afro-Eurasia, care este cu totul Africa, Europa și Asia, cunoscut și ca lumea veche.
Granița unui continent se extinde până la limita platformei continentale care poate fi la sute de kilometri în largul oceanului.
Interiorul fiecărui continent, v. mai jos secțiunea Masa continentală, conține o zonă de roci vechi (din Precambrian) cunoscută drept „scut”. Aceste regiuni sunt foarte stabile geologic și fără altitudini importante.
Rusia trece peste granița dintre Europa și Asia și nu recunoaște o limită formală între acestea. Există însă un hotar politic care trece prin partea estică a Uralilor și pe granița Kazahstanului.


== Etimologie și semantică ==
Africa - numită de romani după cuvântul arab afar - „praf” sau „pământ”.
America - numită după exploratorul Amerigo Vespucci, latinizat apoi în Americus.
Antarctida înseamnă „opus Arcticii”. Arktikos este numele grecesc al constelației Ursa Mare de deasupra Polului Nord.
Asia - în asiriană „soare răsare”, sau în sanscrită usa = „răsărit”.
Australia - de la terra australis incognita însemnând „teritoriu sudic necunoscut”.
Europa - de la cuvântul fenician ereb - „toate lucrurile” sau „vest”; sau de la prințesa Europa din mitologia greacă.


== Comparații între continente ==

Asia deține cea mai mare întindere de uscat, iar Oceania cea mai mică. În Africa este cel mai cald, pe când în Antarctida este cel mai rece. Cea mai lungă coastă este cea a Asiei, iar cea mai scurtă cea a Africii. Cel mai populat continent este Asia, pe când cel mai puțin populat (excluzând Antarctida) este Australia. Cele mai multe state le are Africa (53). Cel mai nordic punct de uscat este Insula Oodaq, în largul ținutului numit „North Peary Land” din Groenlanda. Cea mai veche rocă descoperită până acum este zirconul din Australia de Vest, 4,4 miliarde de ani (pentru comparație, Pământul are cca 4,57 miliarde de ani).


=== Masa continetală ===
Vechile scuturi precambriene apar în mijlocul continentelor. Scutul e, de obicei, acoperit de roci sedimentare, mai tinere, uneori poate fi și expus. Lanțurile muntoase de la marginile continentelor se formează prin ciocnirea plăcilor continentale cu cele oceanice. Munții cutați din centrul continentelor marchează locul unde s-au ciocnit 2 plăci continentale și s-au sudat.


== Africa ==
Suprafață: 30.293.000 km² sau 20,2 % din masa totală de uscat a Pământului.

Granița dintre Asia și Africa e considerată a fi canalul Suez, nu granița dintre Egipt și Israel.
Africa se întinde de la Marea Mediterană până la Capul Bunei Speranțe.
Zonele climatice includ savane, deșert și junglă.
Până la construirea canalului Suez era legată de Asia.


== America de Nord ==
Suprafață: 25.349.000 km² sau 16,1 % din totalul maselor de uscat de pe Pământ.

Inclusiv Groenlanda, America Centrală, precum și majoritatea insulelor caraibiene. Din punct de vedere politic Groenlanda ține însă de Danemarca și deci de Europa. Tot așa și arhipelagul Hawaii face parte fizic din Oceania, dar politic de Statele Unite ale Americii.
Zone climatice: numeroase, de la pădure tropicală și până la junglă sau deșert.
Regiunea „Great Plains” („Marile Câmpii”) desparte munții de pe coasta de est și cea de vest.


== America de Sud ==
Suprafață: 17.611.000 km² sau 12,1 % din totalul masei de uscat de pe Pământ.(TERRA)

Hotarul de nord al continentului e granița între Columbia și Panama.
Punctul cel mai sudic e Capul Horn, pe insula Horn. Pe uscat cel mai sudic punct e capul Froward, din sudul Chileului.
Formațiunile geologice cele mai importante sunt munții Anzi, bazinul fluviului Amazon și podișul Patagonia.


== Antarctida ==
Suprafața: 14.107.637 km²
Este un continent acoperit aproape în întregime de gheață veșnică. Aici se află Polul Sud al Pământului.


== Asia ==
Suprafață: 44.493.000 km² sau 29,6 % din masa totală de uscat de pe Pământ.

Se întinde de la Cercul Arctic până la cca 10° sub Ecuator.
Granița dintre Europa și Asia din munții Ural din Caucaz este disputată.
Pădurile nordice (taiga) sunt cele mai întinse regiuni acoperite de păduri din lume.
În Asia se află cel mai înalt pisc din lume, muntele Everest.


== Australia ==
Suprafața: 9.600.000 km²
Este formată din marele teritoriu de uscat Australia și insule și grupuri de insule din sudul Oceanului Pacific: Tasmania, Polinezia (inclusiv Noua Zeelandă), Melanezia, Micronezia și altele.


== Europa ==
Suprafață: 10.245.000 km² sau 6,8 % din masa totală de uscat de pe Pământ.

Lanțurile muntoase din Scandinavia și Alpii din sudul Europei sunt separați de o câmpie care acoperă Rusia europeană și se întinde spre vest, în Țările de Jos.
Cea mai mare parte a Turciei se află în Asia. Principalul său oraș este Istanbul, împărțit între Europa și Asia.


== Note ==


== Vezi și ==
Subcontinent
Supercontinent


== Legături externe ==

Supercontinentele viitorului: cum va arăta Pământul peste 200 de milioane de ani?, 24 iunie 2013, Mihaela Stănescu, Descoperă