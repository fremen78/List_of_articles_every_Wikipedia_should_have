Un continente (del latino "continere" con le signification de "tener insimul") es un grande area de terra del planeta Terra.
Il non ha unanimitate de ideas super le division del terra in continentes. Un prime elemento de discussion es si Europa e Asia debe esser considerate separatemente o combinate in un unic continente: Eurasia. Il es anque possibile proponer le combination de Eurasia con Africa in le continente Eurafrasia. Analogemente, America del Nord e America del Sud pote esser considerate separatemente o combinate in un unic continente: America. 
Insulas es considerate generalmente como parte del continente le plus vicin. In le caso de Australia, on usa le termino Australasia o Oceania pro indicar Australia insimul con le insulas del Oceano Pacific.
Le terras occupa circa un quarto del integre superficie terrestre, durante que le altere tres quartos es coperite per aqua.
Le superficie terrestre es 510.100.000 km2 e es approximativemente subdividite assi:

Terra firme: 149.349.000 km2
Europa: 10.522.000 km2
Asia: 44.307.000 km2
Africa: 30.309.000 km2
America: 42.090.000 km2
Oceania: 8.945.000 km2
Antarctica: 13.176.000 km2
Aqua: 360.751.000 km2
Oceano Atlantic: 106.100.000 km2
Oceano Pacific: 179.700.000 km2
Oceano Indian: 74.900.000 km2
resto del aqua: 360.700 km2


== Vide etiam ==
Appendice:Lista de continentes


== Referentias ==