Continent ye una gran masa de tierra desalpartada d'atros por oceanos. A Tierra en tien cuatro: America, Antartida, Oceanía y Eurafrasia.

A sobén istas grans masas son subdivididas, como l'amuestra la siguient tabla, ya sía cheograficament u culturalment (a división Asia/Europa).

America- Desalpartato d'o continent Eurafrasia por o norueste en o Estreito de Bering y partiu tradicionalment en dos subcontinents por a Canal de Panamá: Nordamerica y Sudamerica.
Nordamerica - En o hemisferio noroccidental. Incluye tamién a Centroamerica dend'o Istmo de Tehuantepec.
Sudamerica - S'estendilla dend'o sud d'a canal dic'o Cabo de Hornos.
Antarctida- En o polo sud, desalpartato d'America por o Cabo de Hornos.
Eurafrasia, Desalpartato d'America por o nord-este en o Estreito de Bering, con Oceanía ent'o sudeste por l'Oceano Indico.
Africa - Muga con Eurasia por a Canal de Suez (Echipto) y desalpartato d'él por o Estreito de Chibraltar (Espanya, Marruecos), estendillando-se ent'o sudueste dic'o Cabo de Buena Esperanza (Surafrica)
Eurasia - Desalpartato d'Africa por a Canal de Suez y o Estreito de Chibraltar. La dividen tradicionalment en dos mitaz, a os dos costatos d'os Monts Urals:
Asia - S'estendilla enta l'este y nord-este dica o Estreito de Bering y l'Oceano Indico
Europa - S'estendilla ent'o ponient dic'a Peninsula Iberica (Espanya, Portugal)
Oceanía- A lo sudeste d'Eurafrasia, entre os oceanos Indico y Pacifico.


== Historia ==
Fa decenas de millons d'anyadas, i heba nomás un continent en o nuestro planeta, clamato Panchea (d'o griego toda la Tierra). A teoría d'a Tectonica de placas explica cómo as diferents placas que se creyoron en a Panchea se'n estieron desalpartando dica arribar a la formación que tienen os continens hue en día.


== Vinclos externos ==
 Se veigan as imáchens de Commons sobre Continent.
Simulación d'a deriva d'os continents.