La palavra kontinente proviene del latin continere ke sinyifika «estar aunado» o de continens terra ke sinyifika «tierras kontinuas». Komo su apropiado nombre dize, es una de las grandes ekstensiones de la Tierra, ke son establesidos por akordo mas ke por kualkier otro kriter. Abitualmente la ekstension kontinental inkluye tambien las izlas chikas ke no esten a muncha distansia de la kosta. Desde el punto de vista sensífiko, tambien inkluyen las izlas aunadas a su masa kontinental. El numero i las frontieras de los kontinentes son diferentes asigun el pais o la kultura.