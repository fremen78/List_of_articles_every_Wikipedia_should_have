Et kontinent (fra latin terra continens – «sammenhengende land») er et stort, sammenhengende landområde (fastland). Skal ikke forveksles med verdensdel som også omfatter øyene rundt, og som også handler om kulturell avgrensning; eller med kontinentalplater som handler om platetektonikk.
Etter en streng definisjon er det fire kontinenter: Afrika-Eurasia, Amerika, Antarktika og Australia. Afrika-Eurasia og Amerika er imidlertid delt nesten i to; de er kun forbundet med smale landbruer, så derfor er det vanlig å regne seks kontinenter, fra det største til det minste:

Eurasia
Afrika
Nord-Amerika
Sør-Amerika
Antarktika
Australia
I prinsippet er det ikke noe annet enn størrelsen som er forskjell på kontinent og øy. Australia, det minste kontinentet, er omtrent 3,5 ganger så stort som Grønland, verdens største øy.


== Se også ==
Verdensdel
Kontinentaldrift
Kontinentet


== Referanser ==


== Eksterne lenker ==
(en) Continents – kategori av bilder, video eller lyd på Commons 
(en) Continents – galleri av bilder, video eller lyd på Commons