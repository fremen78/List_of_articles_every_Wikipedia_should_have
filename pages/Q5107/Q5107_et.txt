Maailmajagu on maailma suurjaotuse üksus, mis hõlmab mandri või osa sellest ning saari mandrit ümbritsevates meredes ja ookeanides.
Eestis jagatakse maailma maismaa traditsiooniliselt kuude maailmajakku:

Aasia 44 580 000 km²
Ameerika (kaks mandrit koos saartega) 42 550 000 km²
Aafrika 30 370 000 km²
Antarktika (Antarktis koos saartega) 13 660 000 km²
Euroopa 10 530 000 km²
Austraalia ja Okeaania 9 037 695 km²
Samas kasutatakse mujal teistsuguseid liigitusi. Näiteks Ladina-Ameerikas, Kreekas, Portugalis, Hispaanias ja Itaalias on samuti kuus maailmajagu, aga Austraalia ja Okeaania maailmajagu nimetatakse lihtsalt Austraaliaks. Enamikus ingliskeelsetes maades ja Hiinas jaotatakse maailm seitsmeks maailmajaoks, nendes on Põhja-Ameerika ja Lõuna-Ameerika eraldi. Veel kaks varianti on viie maailmajao (Euroopa ja Aasia asemel kogu Euraasia) ning nelja maailmajao mudel (Euroopa, Aasia ja Aafrika asemel on Afroeuraasia). 


== Vaata ka ==

manner


== Viited ==