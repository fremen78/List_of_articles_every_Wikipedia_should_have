Davul - bir rezonator üzerine kerilgen teriden (bugün pergament, plastik, neylon da qullanıla) yasalğan bir taqım urma çalğı aletiniñ umumiy adıdır. Davul, davul tayaçığınen ya da ellernen çalınır. Davul, yürek çarpıntısınıñ sesini tasvirlemek içün yaratılğan alettir.


== Tarih ==
Eñ eski urma çalğı aleti Ukraina topraqlarında tapıldı. Çerkası vilâyetiniñ Kaniv rayonındaki Mezıriç köyü yaqınlarındaki paleolitik bir menzilde tapılğan bir alet qararnen m.e. 13-ünci biñyıllıqta yasalğan. Bu, diger çalğı aletlerinen beraber qadimiy avcılarınıñ evlerinden birinde tapılğan savatlı bir mamut qafasıdır .