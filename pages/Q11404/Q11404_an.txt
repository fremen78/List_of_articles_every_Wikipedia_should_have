Un tambor (de l'arabe < tanbur) ye un instrumento de percusión membranofono que consta d'una caixa de resonancia, por un regular de forma celindrica, y una (o dos) membrana que cubre a ubertura d'a caixa.
Un tambor gosa estar una caixa metalica con dos arez en as suyas bases a on que sochetan os dos membranas, una que se diz "redoblant" y l'atra que ye o "bordonero". Sobre os arez se meten un atros aros mas grans que se fan servir ta tensar as membranas. Os bordons se meten baixo a membrana inferior u bordonero ta que o tambor suene millor. D'antis mas as ditas membranas se feban de piel, pero hue gosan estar de plastico.
A sobén, pendendo d'o tipo, lo tambor se tanye con a mán u con bel obchecto, prencipalment baquetas u escobiellas.


== Tambors en Aragón ==
O tambor, chunto con o bombo, ye un instrumento muit relacionau con Aragón. Hue se tanye en Semana Santa arredol de tota la cheografía aragonesa, pero l'orichen d'o suyo emplego en istas fiestas se troba en o Baixo Aragón. Os lugars a on que millor s'alza ista tradición son os que forman a Rota d'o tambor y o bombo: Albalat, Alcanyiz, Alcorisa, Andorra, Calanda, Íxar, La Puebla d'Íxar, Sant Per y Urreya de Gayén.
Os tambors y bombos se diz que plegoron ta o Baixo Aragón en a Edat Meya con as Órdens Militars.


== Variedaz ==
Os instrumentos de tipo tambor son os instrumentos de percusión mas comuns. Beluns d'istos son:

Bombo
Bongó
Caixa
Conga
Darbuka
Redoblant
Taiko
Timbal
Tumbadora


== Vinclos externos ==
 Se veigan as imáchens de Commons sobre os tambors.
(es) www.rutadeltamborybombo.com