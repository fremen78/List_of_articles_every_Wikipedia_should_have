
== Manawan ==
Irapitcitcakan ka metowakaniwok mekwatc e mokocaniwok kekotc e mantokasonaniwok kirika awik e nikamotc. Tarasak mitowi aski otehi ka pakahanik. Kicterimakaniwiw anahowe nehirowisiskak kaskina wec. Pa pitoc icinakosiw naha ka metowakaniwok. Nama wirata tepirak e metowaketcik ki otci irapatcihewok Atikamekw nehirowisiwok kirika ki mantokewakewok epitc pakoseritakik kekwariw ka sakitatcik e otitikotcik. Ki kicteritam Atikamekw nehirowisiw e takonatc tewehikana kiskeritam meka tapwe e kictapatisiritci ekoni wetci mocak pa peikw iriniw ki ocihatc. Kaskina ote notcimik ki otinam aniheriw ke totowatc e ocihatc kaie ki pakoserimo nikotc e iti matcekowatc nac tekaci e ickwa awiketc. Tekaci newek ecinakok aski ki actew neta e mikwerimatc awesisa mictikwa kaie aniheriw e pakahanik otehiriw acitc miro otatamisowiniw. Nama tca ceckwat tirew awik tewehikana nama kaie ceckwat otamohew. Ekoni e ici tipatisotc anha tewehikan.

Atikamekw metowanikana
Awaci metowan ka ocihakaniwitc napitc e apaicicitc awacic otci kaie matci wir tipirowe kitci metowewaketc, aka kitci cikeritak kaie otcitakotc aiatcitc acitc peikonok mocak kitci mirohomakanik otehi. Mekwatc iskwew, iriniw e menowahawosotc, aka orina kitci koctatcikwamiritci onitcanica kirika kitci wetanik e nipehasotc acitc pemantcic kitci nanokomocitc, nac kitci iti capokocitc awacic. Kinec kanawerimew anihi awacic otewehikana nac e iti kictapeitc. Mocak notcimik ki otinam Atikamekw nehirowisiw e ocihatc tewehikana kirika awesis pakekina e totowatc. 		


== Opitciwan: Wakoc ==


== Wemotaci: Wakoc ==