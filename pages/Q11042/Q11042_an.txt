A cultura se puede definir de diversas manieras, pero principalment se refiere a:

Conchunto d'os conoiximientos que permiten desembolicar un chudicio critico.
Conchunto d'os modos de vida y costumbres, asinas como d'os conoiximientos y grau de desembolique artistico, cientifico, industrial, en una determinata epoca, grupo social, ecetra.


== Clasificación ==
En forma mas detallada a cultura se clasifica, d'alcuerdo a as suyas definicions en:

Topica: A cultura ye una lista de topicos u categorías, tals como organización social, relichión u economía.
Historica: A cultura ye l'herencio social, u a tradición, que se trasmete a las esdevenideras cheneracions.
Comportamental: A cultura ye o comportamiento humán truxau y aprendiu, un modo de vida.
Normativa: A cultura son ideyals, avalues, u reglas ta vivir.
Funcional: A cultura ye a maniera que os sers humans solucionan problemas d'adaptación a lo ambient u a la vida en común.
Mental: A cultura ye un complexo de ideyas, u l'habitos aprendius, que inhiben empentas y distinguen a la chent d'os animals.
Estrutural: A cultura consiste en ideyas, simbolos, u comportamientos, modelaus u pautaus y interrelacionaus.
Simbolico: A cultura se basa en os significaus arbitrariament asignaus que son truxaus por una sociedat.
(John H. Bodley, An Anthropological Perspective)


== Evolución d'o concepto de cultura ==
L'antropolochía como ciencia social ha estau a disciplina que cheneralment ha efectuato estudios sobre a cultura, referitos a a suya definición, o suyo significau como enanto social y dentro d'una sociedat determinata, asinas como a descripción cientifica d'a cultura d'una sociedat.
O tema d'a Cultura popular como artes, tradicións, emplegos y costumbres ye en o articulo Artes y tradicións populars.
O significau muderno y en evolucion d'as nuevas tecnolochías ha creyato lo termin cibercultura, que ye o replega d'os cambeos en a sociedat civil: formas de treballar y medios de producción; en si mesmo ye un concepto evolutivo porque cada vegada albarca mas campos dende a información y a documentación -funcional-, que ye o mas reconoixito, dica un nuevo humanismo -estructural-.
A fuga d'os movimientos migratorios ha emplantillau a cultura como espardidura y dimpués asimilación d'avalues materials y espirituals, estando as influencias mutuas y creyando un hibrido de dos u mas culturas con a suyo expresión en o luengache, a gastronomía, o culto relichioso, as artes populars, o folclore..., si se dan as menas propicias ta la asimilación como serán: exposición continada a os eventos socials y bella mena d'intrés u semellanza entre os grupos diversos. Puede pensar-se que a suya influencia en os cambeos socials, a tenor d'a realidat observable, ye poco relevant, talment porque no bi ha intrés u semellanza entre os grupos a causa d'una insuficient exposición.
A Organización d'as Nacions Unitas ta la Educación, a Ciencia y a Cultura (UNESCO), ha proposato un plan de protección d'os cabals culturals d'o mundo, a traviés d'a Convención sobre a Protección d'o Patrimonio Mundial Cultural y Natural, hemologato en 1972. Presenta una lista de cabals que pertocan a lo Patrimonio Mundial, mas conoixito como Patrimonio d'a Humanidat.


== Culturas d'o mundo ==


=== Culturas americanas ===
Mesoamericanas:

Cultura olmeca.
Cultura azteca.
Cultura maya.
Cultura Tolteca.
Cultura Huaxteca.
Cultura Purepecha.
Cultura Mixteca.
Cultura Zapoteca.
Sudamericanas:

Cultura inca.
Cultura chibcha.
Cultura Mochica.


=== Culturas europeas ===
Imperio Romano.
Cultura minoica.
Cultura micenica.
Cultura helenica.
Cultura basca es/index.jsp Vinclo externo.


=== Culturas asiaticas ===
China.
Chapón.
India.
Meyo Orient: 

Cultura Persa.
Mesopotamia.
Hebreus.
Fenicios.
Arabes.


=== Culturas africanas ===
Cultura Echipcia.


== Referencias ==


== Vinclos externos ==
(es) Departamento de Educación, Universidat, Cultura y Esporte d'o Gubierno d'Aragón.
(es) Ministerio de Educación, Cultura y Esporte d'o Gubierno d'Espanya.