La cultura (del latin: colere) es l'ensemble de las coneissenças aquesidas, l'instruccion, lo saber d'un individú.
La cultura es tanben l'ensemble de las estructuras socialas, religiosas, etc, e mai los compòrtaments collectius coma las manifestacions intellectualas, artisticas, etc, que caracterizan una societat.
La cultura compren tres grands gropes de manifestacions : l'art, lo lengatge, la tecnica.
Per extension (usitat en etologia), la cultura designa tot compòrtament, abitud, saber, après per un individú biologic, transmés socialament e non per eretatge genetic de l'espècia a la quala aparten aqueste individú.