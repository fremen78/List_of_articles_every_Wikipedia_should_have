Cultura es un concepto central in le anthropologia moderne, que include le phenomeno human que non pote esser attribuite al hereditage genetic. In usage currente, cultura se refere al cosas intangibile como linguas, costumes, artes, industrias, comportamentos e credentias. Le studio de artefactos physic es nominate cultura material. Iste studio es considerate distincte ma connexe.


== Definition ==
Le debatto re le definition exacte de cultura non ha finite, e illo totevia ha disaccordos. Quando le termino renasceva in le seculo 18 e seculo 19, le parola se refereva al processo de automelioration, specialmente con education. In le seculo 19 alcun scientistas initiava usar le termino pro referer se al "capacitates human universal." In le seculo 20 le termino esseva usate como un concepto central anthropologic. Le idea moderne de cultura es basate sur le idea usate in le antiquitate.


== Etymologia ==
Le parola como illo esse usate hodie esseva usate primarimente per le orator roman Ciceron. Ille scribeva re le cultura animi, le "cultivation del anima."  Le parola cultura significava litteralmente "cultivation" in latino. Ciceron usava un metaphora agricultural pro describer le melioration del anima philosophic, comprendite teleologicamente como le ideal final del disveloppamento human.


== Referentias ==