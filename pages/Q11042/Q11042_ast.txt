La cultura ye'l conxuntu de toles menes de vida y espresiones d'una sociedá determinao. Como tal, inclúi vezos, práutiques, códigos, normes y regles del mou de ser, vistise, relixón, rituales, normes de comportamientu y sistemes de creyencies. Dende otru puntu de vista, pue dicise que la cultura ye tola información y habilidaes que tien el ser humanu. El conceutu de cultura ye fundamental pa les disciplines que s'encarguen del estudiu de la sociedá, n'especial pa l'antropoloxía y la socioloxía.
La cultura pue definise como: 

Conxuntu de los conocimientos que permiten desendolcar un xuiciu críticu.
Conxuntu de los moos de vida y costumes, los conocimientos y grau de desendolcu artísticu, científicu, industrial, nuna dómina dada, grupu social, etc.
Tamién d'alcuerdu a la so definición:

Tópica: La cultura consiste nuna llista de tópicos o categoríes (organización social, relixón, o economía).
Histórica: La cultura ye la heriede social, o la tradición, que se tresmite a les xeneraciones futures.
Comportamental: La cultura ye'l comportamientu humanu compartíu y deprendíu, un mou de vida.
Normativa: La cultura son ideales, valores, o regles pa vivir.
Funcional: La cultura ye la forma na que los seres humanos igüen torgues d'adautación al ambiente o a la vida en común.
Mental: La cultura ye un complexu d'idees, o los vezos deprendíos, qu'inhiben impulsos y estremen a la xente de los animales.
Estructural: La cultura son idees, símbolos, o comportamientos, pautaos ya interrellacionados.
Simbólicu: La cultura básase nunos significaos arbitrariamente asignaos que son compartíos por una sociedá.
(John H. Bodley, An Anthropological Perspective)
L'antropoloxía como ciencia social ye la que fai los estudios sobre la cultura.


== Referencies ==


== Enllaces esternos ==
 Wikimedia Commons acueye conteníu multimedia sobre Cultura.