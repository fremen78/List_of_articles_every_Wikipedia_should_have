Ang budaya kun kultura  (gikan sa Kinatsila nga gikan sa Linatin cultura nga gikan sa colere, ang gipasabot "pagkultibar" o pag-alima) mireper sa mga aktibidad sa katawhan ug sa mga simbolo nga mihatag og importansya sa maong aktibidad. Ang mga nagkalainlaing depinisyon sa "kultura" nahitabo depende sa teyoretikal nga gibasehan sa pagsabot, o sa kriteriya niini. 
Napakita ang kultura sa musika, literatura, estilo sa pamuyo (lifestyle), pamintal ug eskultura, teyatro ug pelikula, ubp. Ang uban mitudlo sa kultura isip pagkonsumo ug isip mga produkto (sama sa taas nga kultura, babaw nga kultura, banay nga kulura (folk culture), o popular nga kultura), ang mga antropologo misabot sa "kultura" nga dili lang sa maong mga produkto, gipasabot sab niini ang mga heneral nga proseso nga mihimo sa maong mga produkto ug sa paghatag ug kahulogan, apil na sab ang mga katilingbanong relasyon ug kinaiya diin kabahin na ang maong mga butang. Mao nga kabahin sa kultura ang arte, siyensiya, ug ang moralidad. 
Kasagaran sa mga kultural nga antropologo migamit sa terminong "kultura" giisip nagpasabot sa malukpanon nga kapasidad ug aktibidad sa katawhan aron maklasipikar, makowd ug makomunikar ang mga kasinatian pinaagi sa mga simbolo. Ang kini nga kapasidad giisip nga mihimo sa tawo isip tawo.


== Tan-awa usab ==
Bantogang kultura


== Mga pakisayran ==