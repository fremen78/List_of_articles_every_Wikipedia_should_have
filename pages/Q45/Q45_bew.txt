Portugal atawa Portegal (hurup Arab Gundul: فورتݢال; basa Portugis: Portugal) atawa resminya Kiblik Portugis (hurup Arab Gundul: کبليک فورتݢيس; basa Portugis: República Portuguesa) entu ati negara di Èropa Kidul, pasnya di Semenanjung Ibèri. Portugal entu negara paling bekulon di daratannya Èropa èn bagèan deri Tana Tenga. Ni negara watesan ama Laotan Atlantik di belah kulon ama kidulnya èn ama Spanyol di belah lor ama wètannya. Ni negara punya hopstad nama Lisabon. Sebagé lagi, ni negara juga' atu deri anggota Uni Èropa semprakan tahon 1986.
Adapun oran Portugal digero'nya orang Portugis atawa orang Portegis (hurup Arab Gundul: اورڠ فورتݢيس).


== Géograpis ==
Ada juga' tiga kumpulan pulo-pulo di Laotan Atlantik nyang juga' bagèan deri Portugal, antara laèn: Asoren (hurup Arabg Gundul: اسورن; basa Portugis: Açores), Madéra, èn Pulo Liar (hurup Arab Gundul: فولو ليار; basa Portugis: Ilhas Selvagens). Pulo Liar entu cuman kumpulan pulo-pulo kecit nyang ora ada penghuninya, èn dibestir ama Madéra. Portugal juga' ngetèp Olibèngsa, nyang disengkètain ama Spanyol, sebagé bagèan deri dia punya wilayah, cuman dikontrolir ama Spanyol.


== Ruju'an ==