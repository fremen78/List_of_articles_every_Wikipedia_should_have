Il Portugal al è un stât de Europe ocidentâl che al fâs part de Union Europeane dal 1 di Zenâr 1986. La superficie e je di cirche 92 mil chilometris cuadris, cun oltri dîs milions di abitants. La capitâl e je Lisbone.


== Gjeografie ==
Il Portugal si cjate te penisule iberiche, e al confine dome cu la Spagne, a Est e a Nord; tes altris bandis al è bagnât dal ocean Atlantic.
Dal teritori portughês a fasin part ancje lis isulis Azoris e Madeira.


== Storie ==
Il Portugal al concuistà la indipendence tal XII secul, daspò de invasion dai Araps.
Vie pe Ete di Mieç il paîs al jere un dai plui atîfs pes esplorazions e pai comercis, in particolâr cul Ream Unît e la lege Anseatiche.
Tal XV e XVI secul al deventà un dai paîs plui impuartants pes esplorazions, partidis di lûcs tant che Lisbone e Lagos, come par esempli chês di Vasco de Gama, che al cjatà une gnove vie pes Indiis, cul passaç dal Cjâf di Buine Sperance. Cheste gnove rote e permetè un notevul increment dai comerciis cu la Indie.


== Division aministrative ==
Il Portugal al è dividût in 18 distrets aministratîfs (distritos):

Lisbone (Lisboa in portughês)
Leiria
Santarém
Setúbal
Beja
Faro
Évora
Portalegre
Castelo Branco
Guarda
Coimbra
Aveiro
Viseu
Bragança
Vila Real
(Il) Puart (O Porto in portughês)
Braga
Viana do Castelo