Portugal, virgálávt Portugal täsiväldi (portugalkielân República Portuguesa), lii staatâ Euroopist. Ton uáivikaavpug lii Lissabon. 


== Historjá ==
Portugalist lii kuhes historjá. Maaŋgah aalmugeh láá aassâm Portugalist (ibereh, tartessoliih, kelteh, foinikialiih, kartagoliih, kreikkaliih, roomaliih, germaanliih, egyptliih, seemiliih já maureh). Nommâ "Portugal" šadda noomâst Portus Cale ađai "mučis haammân". Portugalist láá lamaš meid maaŋgah sirdoenâmeh ovdâmerkkân Brasilia, Angola, Mosambik, Kap Verde já Goa Indiast. Portugal vuobdij suulân 4 650 000 uárjid Brasilian. Majemuš sirdoeennâm lâi ive 1999 räi Macao. 
Portugal lii kuullâm Euroop unionân ive 1986 rääjist. 


== Eennâmtiätu ==


=== Sajadâh já rääjih ===
Portugal lii staatâ maadâ-Euroopist. Ton áinoo naaburstaatâ lii nuorttân já tavveen Espanja. Staatâ máddáá- já uárjáábeln lii Atlant väldimeerâ. 


=== Suolluuh ===
Portugalist láá kyehti suáluikuávlu: Azoreh já Madeira. Sevagensuolluuh kuleh Madeiran. 


=== Jäävrih já juuvah ===
Portugalist láá love juuhhâd. Kuhemus juuhâ lii Tajo. Tot lii 1 038 kilomeetterid kukke. 


=== Morfologia ===
Portugal alemus saje lii Ponta do Pico (2 351 m), mii lii Azorijn. 


=== Šoŋŋâdâh ===
Portugal šoŋŋâdâh lii viehâ liegâs já njuoskâs. 35,4 prosentid Portugalist lii mecci já 32 prosentid lii sino. Piälduh láá 24 prosentid.


== Haldâttâh já politiik ==
Portugalist lii president, já parlamentist láá 230 aalmugovdâsteijed.


== Ekonomia ==
Portugal lii moodeern já demokraatlâš ráhtulâšvuotâstaatâ.  Portugal lii uárji-Euroop kievhimus staatâ. Mađhâšem lii tehálâš toimâsyergi. 


== Viehâdâh ==


=== Ässeeloho ===
Portugalist ääsih suulân love miljovn olmožid. Täin sullân kyehti miljovn olmožid ääsih staatâ uáivikaavpugist Lissabonist. Eres teháliih kaavpugeh láá Porto, Amadora já Braga.


== Kulttuur ==


=== Valastâllâm ===
Jyelgipállu lii pivnohumos valastâllâmšlaajâ já Portugal lii miänástum tast pyereest. 


=== Purrâmâš já juhâmâš ===
Portugalist ulmuuh poreh ennuv kuolijd ovdâmerkkân sardinijd já toorskijd. Portviini já madeiraviini láá njálgáh já pegâlmeh. 


== Fáádást eres soojijn ==
 Wikimedia Commonsist láá koveh teikkâ eres tiätuvuárháh fáádást Portugal.


== Käldeeh ==