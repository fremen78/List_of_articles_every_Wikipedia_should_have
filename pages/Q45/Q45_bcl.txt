An Portugal, opisyalmente inaapod na Republika nin Portugal (Portuguese: República Portuguesa pt), sarong soberanong nasyon na an kadagaan na hiwas namumugtak sa Peninsula Ibero nin Sud-sulnopan nin Europa, asin an teritoryo kaini sakop an Atlantikong arkipelago nin Azores asin Madeira. Igdi hiling-hiling an pinakasulnopan na punto sa kadagaan nin Europa. An parteng Ibero kaini sinasagkoran sa sulnopan asin habagatan kan Dagat Atlantiko asin sa amnayan subangan kan nasyon na Espanya. Ini sana an may kadolon sa kadagaan sa Portugal. An duwang arkipelago kaini nagbibilog nin duwang autonomong rona' na may sadiring gobyerno rehiyonal. An opisyal asin nasyonal na lenggwahe kaini iyo an Portuges. An Lisbon  an kabesera asin pinakadakulang syudad nin Portugal.
An Portugal iyo an pinakagurang asin dagos-dagos na eksistidong nasyon-estado sa Peninsula Ibero asin saro sa pinakalumang nasyon sa Europa, ta an teritoryo kaini daing-patod na pig'eerokan, nasasakop asin pig'iiriwalan na lugar poon pa kan panahon prehistoriko. Ini pinagbanwa kan mga pre-Celtic asin kan  Celtic na mga tawo, inagihan kan mga Pinisyo-Kartahines, Gryegong Antigo asin sinakop kan mga Romano, dangan sinundan nin mga pagsakyada asin pagsakop kan Suebi asin mga Bisigodong mga Aleman. Pakalusob kan Peninsula Ibero kan mga Muslim, nagin haros kan teritoryo kaini nakabali sa Al-Andalus. An Portugal bilang sarong nasyon natugdas durante kan kaamayi kan Kristyanong  Reconquista. Natugdas kan 868, an Portugal naglataw na husto pakapangyare kan Batalya nin São Mamede (1128). An Kahadean nin Portugal naproklama pakatapos kan Batalya nin Ourique (1139), asin an independensya kaini sa León nabisto pormal sa Tratado nin Zamora (1143).

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Toltolan ==