Mao Zedong (26 ta' Diċembru, 1893 – 9 ta' Settembru, 1976) kien mexxej Komunista Ċiniż. Huwa kien il-mexxej tar-Repubblika tal-Poplu taċ-Ċina (RPĊ) sa mill-bidu tagħha fl-1949 sakemm miet fl-1976. L-opinjonijiet dwar Mao huma maqsuma u diversi. 

Ħafna huma dawk li jarawh ħati tal-qtil ta' miljuni ta' Ċiniżi. Barra minn hekk, ħafna huma tal-fehma li huwa kien inkompetenti u li ma kienx jaf imexxi l-gvern. Minn naħa l-oħra, hemm min iħares lejn Mao bħala eroj, li għen sabiex in-nisa u l-klassijiet baxxi jingħatawlhom id-drittijiet li kien jistħoqqilhom. Barra minn hekk, ħafna jemmnu li Mao salva liċ-Ċina mill-ħakma barranija.