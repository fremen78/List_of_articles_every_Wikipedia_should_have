Mao Zedong (Hanzi: 毛澤東) (sorang i Shaoshan, Hunan, 26 Desember 1893 – maninggal i Beijing, 9 September 1976 i umur 82 taon), ima sada tokoh filsuf dot napajongjong negara Republik Rakyat Tiongkok. Ia mamarentah manjadi Katua Partai Komunis Cino sian jongjongna negara on i taon 1949 sampe matenaia i taon 1976. Teori Marxis-Leninis, strategi militer, dot kabijakan politiknia sacara kolektif binoto manjadi Marxisme-Leninisme-Maoisme sanga Pamikiran Mao Zedong. Ia ima salah sada tokoh tarponting i sejarah modern Tiongkok.
Sorang tingon anak ni parkobun na kayo i Shaoshan, Hunan, Mao mangadopsi sada nasionalis Cino dot prospek anti-imperialis i mulo ni ngolunia, hal on ipangaruhi ni kajadian Revolusi Xinhai 1911 dot Gorakan Paopat bulan Mei (May Fourth Movement) i 1919. Mao ikonversi tu Marxisme-Leninisme atia karejo i Universitas Peking dot manjadi anggota napajongjong Partai Komunis China (PKT). Ia mamimpin Autumn Harvest Uprising i taon 1927. Saonok Porang Sudaro Tiongkok antara Kuomintang (KMT) dot PKT, Mao manolongi mandapotkon Tentara Narara , ipimpin kabijakan tano radikal Jiangxi Soviet dot ujungna manjadi kapala PKT saonok Pawai Lanjang (Long March). Bope PKT sementara dompak  markongsi dohot KMT i toru United Front saonok Porang Cino-Jepang Padua (1937-1945), siding taluna Jepang porang sipil Cino mulak dot i taon 1949 pasukan Mao patalu Nasionalis na manarik ibana tu Taiwan.


== Sumberna ==