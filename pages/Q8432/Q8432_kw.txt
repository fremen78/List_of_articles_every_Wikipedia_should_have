Hwarheans yw kowethas komplek yw deskrifys gans displegyans trevek, renkasow dyvers, governans ha kevreythow arwedhek a geskomunyans (kepar ha skrifa).
Hwarheansow yw kelmys yn ta gans tybyansow erel a erbysieth ha politegieth, kepar kresheans, dovheans a dus ha enevales, arbennikheans lavur, pennserneth a veyn kov, tollans, efanyansieth ha serghogneth war ammeth.
Yn istori "hwarheans" yn konvedhys yn fenowgh avel gonisogeth brassa ha "moy avonsys", a-der gonisogethow byghanna ha moy "sempel". Yn styryans ma, hwarheans yw an konter a gowethasow trybal ankreshes, gonisogethow bugelek ha gwandrek y'ga mysk.
Yth esa skrifa a neb sort dhe hwarheansow oll a-dhia an Sumeryon ha'n Ejyptyonyon. Hemm yw awos skrifa dhe asa tus gwitha ha drehevel godhvos.
An dallethvos a hwarheansow yw kelmys gans an agwedhow finek a'n Hweldro Neolithek, ow tiwedha gans an argerdh uskis a hweldroyow trevek ha'n fondyans a statys.

Yma'n erthygel ma owth usya an Furv Skrifys Savonek a-barth Kernowek kres.