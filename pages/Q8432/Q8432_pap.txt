Sivilisashon (of civilisacion (Aruba)) ta un término ku ta wòrdu usá prinsipalmente pa indiká e parti material di kultura humano ku ta kompleho, manera teknologia, siensia, i divishon di labor. Un sivilisashon mayoria biaha ta dividí riba status i ta urbanisá. Den un kontexto klásiko hende tabata wòrdu yamá sivilisá pa separá nan mes for di hendenan bárbaro, pero den kontexto moderno hendenan sivilisá ta wòrdu kontrastá dor di hendenan primitivo. 
Awendia e término aki ta menos strikto i por wòrdu usá pa nifika algu meskos ku kultura i pesei e término aki por wòrdu usa pa referi na tur sosiedat defini. Aunke mayoria biaha ora e wòrdu usá e ta pa referi na sociedatnan ku e yega na un nivel partikular den nan desaroyo, manera e trahamentu di siudat.