Un civilisation es in general un stadio avantiate de un societate. Isto significa que illo ha leges, cultura e modos regular pro obtener alimento e proteger le populo. Le majoritate de civilisationes ha agricultura e un systema de governamento como monarchas o electiones, parla un lingua commun, e ha un typo de religion. Illos insenia a lor infantes le cognoscentia del qual illos ha necessitate. Le majoritate de civilisationes desde le sumerianos e le egyptianos usava typos de scriptura. Isto es proque le scriptura permitte le transmission e accumulation de cognoscentia trans le generationes.


== Etymologia ==
Le termino veni del verbo latin civis significante un persona qui vive in un burgo. Un gente civilisate ha apprendite del sapientia, ingenio e cognoscentia que esseva ganiate trans le seculos de progresso human. Le antipode de civilisation es alicun vices dicite esser entropia, barbaritate, grosseria o comportamento animal.


== Definitiones ==
Un stadio avantiate de disveloppamento intellectual, cultural e material in le societate human marcate per progresso in le artes, scientias e stadio de conducto moral, le empleo extensive de archivos, includente scriptura, e le apparentia de institutiones complexe de politica e social.
Le typo de cultura e societate disveloppate per un nation particular o region in un epocha particular: Civilisation maya; le civilisation de Roma antique.
Le acto o processo de civilisar o attinger un stato civilisate.
Raffinamento cultural o intellectual; bon gusto.
Le societate moderne con su convenientia: "Nos retornava al civilisation post campar in le montanias".


== Referentias ==