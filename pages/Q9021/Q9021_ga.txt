Fisiceoir Gearmánach ab ea Max Karl Ernst Ludwig Planck (23 Aibreán 1858 - 4 Deireadh Fómhair 1947). Chítear mar bhunaitheoir na meicnice chandamaí é.


== Saol ==
Rugadh Planck in Kiel na Gearmáine. 


=== Candam ===
Óna staidéar ar theirmidinimic is radaíocht dúchoirp, chuir sé an teoiric chandamach le chéile i 1900, céim fhíorthábhachtach chun tosaigh san eolaíocht i dtús na 20ú haoise.
B'é Planck a chéadchuimhnigh ar Theoiric an Chandaim. Is é seo prionsabal bunaidh na teoirice seo: ní mar athróg leanúnach a astaítear fuinneamh ach ina aonaid scoite nó ina bhearta. 'Candaim' a thugtar ar na bearta seo.
Shaothraigh Niels Bohr is Albert Einstein teoiricí tábhachtacha eile a díorthaíodh ón mbunsmaoineamh seo.


=== Níos déanaí ===
Bronnadh Duais Nobel na Fisice ar Phlanck sa  bhliain 1918.
Chroch na Naitsithe a mhac, Erwin Planck, fear gnó agus polaiteoir, sa bhliain 1945. Chuaigh sé i gcomhcheilg chun Hitler a fheallmharú. Tháinig beaguchtach ar Max Planck agus  d'éág 4 Deireadh Fómhair 1947, in aois 89 dó. 


== Féach freisin ==
Candam
Meicnic chandamach
Meicnic chandamach staitistiúil
Fad Planck
Radaíocht dúchoirp
Tairiseach Planck


== Tagairtí ==