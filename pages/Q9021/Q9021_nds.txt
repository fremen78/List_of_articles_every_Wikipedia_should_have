Max Planck (* 23. April 1858 in Kiel; † 4. Oktober 1947 in Göttingen) weer en düütsche Physiker. He gung op dat Maximiliansgymnasium München, wo he al mit 16 Johr dat Abitur kreeg. Mit 21 worr he Dokter. 1889 worr he de Nachfölger vun Gustav Robert Kirchhoff an de Berliner Universität. He weer veele Johr Professor för theoretische Physik. 1894 worr he Liddmaat vun de Preußisch Akademie vun de Wetenschoppen un vun 1905 bet 1909 Vörsitter vun de Deutsche Physikalische Gesellschaft. Max Planck kreeg 1919 de Physik-Nobelpries. 1915 kreeg he de Orden „Pour le Mérite“ för Wetenschop un Kunst. Vun 1930 bet 1937 is he Präsident vun de Kaiser-Wilhelm-Gesellschop, de to sien Ehren twee Johr na sien Dood in Max-Planck-Gesellschop umbenannt worr. 1945 gung Planck as ok anner beröhmte Minsche vun de Wetenschop na Göttingen, worr wedder Präsident vun de Kaiser-Wilhelm-Gesellschop un starv twee Johr later.
Vun Max Planck is de Swatte Körper un ok dat Plancksche Wirkungsquantum. Disse Arbeid hett dorto föhrt, dat Planck de Quantentheorie opstellt hett.
Sien Söhn weer Erwin Planck, de to de Wedderstand tegen Adolf Hitler hörrn de un 1945 umbrocht wurrn is. 


== Weblenken ==