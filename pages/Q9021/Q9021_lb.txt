De Max Karl Ernst Ludwig Planck, gebuer den 23. Abrëll 1858 zu Kiela gestuerwen de 4. Oktober 1947 zu Göttingen, war en däitsche Physiker.
Vun 1885 bis 1889 war hie Physikprofesser zu Kiel, duerno zu Berlin, wou hie vun 1912 bis 1938 Sekretär vun der preisescher Akademie vun de Wëssenschafte war. Vun 1930 bis 1937 war hie President vun der Kaiser-Wilhelm-Gesellschaft zur Förderung der Wissenschaften déi méi spéit a Max-Planck-Gesellschaft ëmbenannt gouf an déi de Max Planck och 1945/46 zu Göttingen presidéiert huet.
Hien huet d'Stralungsgesetz formuléiert an d'Virstelle vun Energie- a Wierkungsquanten agefouert. Doraus ass d'Quantentheorie entstanen, déi am 20. Joerhonnert d'Physik revolutionéiert huet.
Am Joer 1918 huet hien den Nobelpräis an der Physik kritt.


== Auszeechnungen an Éierungen ==

1914 Auslännesche Member vun der Accademia Nazionale dei Lincei zu Roum
1915 Pour le Mérite fir Wëssenschaften a Konscht (vun 1930 war de Planck President vun dësem Uerden)
1918 Nobelpräis fir Physik (1919 geéiert)
1928 Adlerschëld vum Däitsche Räich
1929 Max-Planck-Medail (zesumme mam Albert Einstein; dëse Präis gouf 1929 vun der DPG gestëft)
Éierendokter vun den Universitéite Frankfurt, München (TH), Rostock, Berlin (TH), Graz, Athen, Cambridge, London a Glasgow
1938 Zu sengen Éiere gouf den Asteroid Nr. 1069 no him genannt: Planckia.
1947 gouf hien Éierebierger vun der Stad Kiel.
1953 gouf hie vun der Däitscher Post Berlin an der Serie Männer aus der Geschicht vu Berlin geéiert, een Timber vun 30 Pfenneg Timber.
1957 bis 1971 hunn déi offiziell 2-DM-Mënze vun Däitschland d'Profil vum Max Planck gewisen.
1983 huet d'DDR eng 5-Mark-Gedenkmënz zum 125. Gebuertsdag erausginn.
Zum 150. Gebuertsdag huet Däitschland den 10. Abrëll 2008 ee Sondertimber souwéi eng 10-Euro-Gedenkmënz erausginn.
Vill Schoulen an Universitéiten, sinn nom Max Planck genannt.


== Kuckt och ==
 Portal Astronomie

Lëscht vu Physiker
Lëscht Nobelpräis Physik


== Um Spaweck ==

De Nobelpräis-Site