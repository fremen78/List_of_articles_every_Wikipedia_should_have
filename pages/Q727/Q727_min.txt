Amsterdam (/ˈæmstərdæm/; bahaso Balando) adolah ibu kota Balando. Posisi Amsterdam pado maso kiniko iolah sabagai ibu kota Karajaan Balando diatur dek konstitusi 24 Agustus 1815 dan panaruihnyo. Amsterdam mampuyoi jumlah panduduak sabanyak 980.876 jiwa di dalam bateh kota, populasi perkotaan 1.209.419 jiwa jo populasi metropolitan 2.158.592 jiwa. Kota iko barado di provinsi Holland Utara di sabalah barat negara iko. Wilayah Amsterdam maliputi bagian utara Randstad, salah cieknyo konurbasi nan paliang gadang di Eropa dengan jumlah panduduak sakitar 7 juta jiwa.


== Panamoan ==
Namo kota iko diambiak dari kato Amstelredamme, nan marupoan asa usua kota iko, nan aratinyo sabuah bendungan di sungai Amstel. Dulunyo dihuni jo manjadi desa nalayan ketek pado akhia abaik kea-12, Amsterdam manjadi salah ciek palabuhan tapantiang di dunia salamo Maso Keemasan Balando, akibaik pangambangan padagangan nan inovatif. Pado wakatu itu, kota iko marupoan pusek kauangan jo parmato nan paliang tanamo. Pado abaik ka-19 jo ka-20, kota iko mampaluweh diri dan banyak pamukiman sarato kota pinggiran nan dibangun. Kanal-kanal Amsterdam (Balando: 'Grachtengordel') abaik ka-17 nan barado di jantuang Amsterdam dimasuakkan ka Daftar Warisan Dunia UNESCO pado Juli 2010.


== Pusek Padagangan ==
Kota iko adolah ibu kota kauangan jo budaya Balando. Banyak parusahaan gadang Balando mampunyoi kantua pusek di sinan. 7 dari 500 parusahaan tarateh dunia, tamasuak Philips jo ING, bapusek di kota iko. Pada tahun 2010, Amsterdam manampati paringkek ka-13 dalam daftar kota dengan kualitas hiduik tabaiak di dunia manuruik survei Mercer, dan sabalumnyo paringkek ka-3 dalam inovasi manuruik survei 2thinknow pado Indeks Kota Inovasi tahun 2009. Salain itu, di kota Amsterdam ko tadapek pulo parusahaan bursa saham nan paliang tuo di dunia nan badiri samanjak tahun1602 nan banamo Bursa Saham Amsterdam.


== Kaadaan geografis ==
Amsterdam talatak di Balando bagian barat, tapeknyo di provinsi Holland Utara, meskipun ibukota Holland Utara adolah Haarlem. Sungai Amstel barakhia di pusek kota nan tahubuang ka sajumlah kanal gadang yang akhianyo barakhia di IJ. Amsterdam barado sakitar 2 meter di bawah pamukaan aia lauik. Tanah di sakitaranyo data karano tabantuak dari polder-polder gadang. Sabuah hutan buatan, Amsterdamse Bos, barado di barat daya. Amsterdam tahubuang ka Laut Utara malalui Kanal Laut Utara nan panjang. Amsterdam sangaik taurbanisasi, sarupo juo jo wilayah metropolitan Amsterdam nan mangalialianginyo. Kota iko mampunyoi luweh 219,4 km2, 4.457 panduduak per km2 jo 2.275 rumah per km2. Taman jo cagar alam mambantuak 12% dari luweh daratan Amsterdam.


=== iklim ===
Amsterdam mampunyoiiklim lautan (klasifikasi iklim Köppen Cfb) nan sangaik dipangaruahi dek wilayahnyo nan dakek jo Laut Utara di subalah barat, dengan angin barat. Musim dingin jo musim paneh dianggap ringan, meskipun musim dingin dapek manjadi sangaik dingin, samintaro musim paneh kadang-kadang cukuik angek. Amsterdam, sarato sabagian gadang provinsi Holland Utara, barado di zona Hardiness USDA 8b. Ambun baku tarutamo tajadi katiko muism angin timur atau timur laut barambuih dari benua Eropa bagian dalam. Bahkan, karano Amsterdam dikalialiangi di tigo sisi dek parairan nan gadang, sarato mampunyoi efek pulau bahang nan signifikan, suhu malam hari jarang jatuah di bawah -5 °C, samintaro itu suhu malam hari bisa capek barubah mancapai −12 °C di Hilversum, 25 kilometer ka tenggara. Musim paneh cukuik angek dengan babarapo hari panas satiok bulan. Suhu tinggi harian rato-rato pado bulan Agustus adolah 22,1 °C, dan 30 °C atau labiah tinggi hanyo diukua rato-rato satiok 2,5 hari, manampekan Amsterdam di Zona Panas AHS 2. Rekor ekstrem bakisar dari -19,7 °C hingga 35,7 °C.


=== Banda (kanal) ===

Amsterdam mampunyoi kanal sapanjang labih dari 100 kilometer (60 mil), nan sabagian gadang dapek dilewati dek parahu. Tigo kanal utamo kota iko adolah Prinsengracht, Herengracht, dan Keizersgracht. Pado Abaik Patangahan, Amsterdam dikalialiangi dek parit, nan disabuik Singel, nan kiniko mambantuak cincin tadalam di kota, dan manjadikan pusek kota babantuak aleh kaki kudo. Kota iko dilayani pulo dek palabuhan lauik. Amsterdam acok dibandiangkan jo Venesia, karano pambagiannyo manjadi sakitar 90 pulau, nan dihubuangkan dek labih dari 1.200 jambatan.


== Rujuakan ==