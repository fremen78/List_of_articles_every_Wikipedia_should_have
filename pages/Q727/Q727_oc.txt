Amsterdam es la capitala dels Païses Basses. Administrativament, aparten a la província d'Olanda Septentrionala.
Es actualament la vila pus granda del país e son centre cultural e financièr. Sa populacion èra estimada a 743 905 abitants, lo 1 de julhet de 2006. Sa superfícia totala es 130 km² (tèrra: 100 km²). Amb Rotterdam, Utrecht e l'Aia es una de las vilas mai importantas del Randstad, que ne constituissi lo sieu nuclèu nòrd.
Amsterdam a un encantament particular a causa dels sieus ostals de brica nautas e estrechas e de la siá ret de canals, ont fa bon se passejar. L'instabilitat del sosòl - causa de l'enfonzament progressiu d'unes bastiments - exigís que la majoritat de las abitacionss s'apiejan sus de pals de fusta. La granda manca de lotjaments modèrns dins lo centre istoric a multiplicat lo nombre d'abitacions flotantas. Amsterdam deu la siá armonia a l'edificacion bassa e a l'abséncia de grandas avengudas. Constituís un autentic paradís per las bicicletas, que permeton al visitaire de descobrir la vila e los sieus agradaments.


== Galariá ==