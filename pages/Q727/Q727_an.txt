Iste articlo ye sobre una ciudat neerlandesa, capital d'os Países Baixos; ta atros usos, se veiga Amsterdam (desambigación).

Amsterdam ye una ciudat neerlandesa, que ye a capital d'o país, encara que a seu d'o Gubierno neerlandés y d'o Poder chudicial se troba en a ciudat de Den Haag. Sí que ye a seu d'o Poder lechislativo, o Parlamento d'os Países Baixos. Amsterdam ye tamién a ciudat con mayor numero d'habitants d'a provincia d'Holanda d'o Norte u Holanda Septentrional y d'os Países Baixos.
A suya población ye de 921 468 habitants, en una superficie de 219 km². Sindembargo, a suya aria metropolitana tien 2.480.394 habitants (2021), y en fa parte d'una conurbación de 8.116.000 habitants (2021).


== Cheografía ==
A ciudat d'Amsterdam fa parte d'a provincia d'Holanda d'o Norte u Holanda Septentrional, y ye situata a man d'a provincia d'Utrecht y d'a provincia de Flevoland, a cantos d'o río Amstel, en a suya desembocadura en o río Ij, formando asinas un gran numero de canals (d'alto u baixo 160) que trescruzan a ciudat, que ye a 2 metros d'altaria sobre o livel d'a mar.
Os territorios arredol d'a ciudat son planos y formatos por terrenos robatos a o mar con os polders, y trescruzatos por a Canal d'a Mar d'o Norte, que une a ciudat con a mar d'o Norte.


== Economía ==
Amsterdam ye a capital d'os Países Baixos respective a negocios y finanzas. Se troba entre as primeras posicions d'a lista d'as ciudaz europeas con mayor potencial pa interpresas de negocios internacionals. Diversas corporacions bancarias y multinacionals tienen siede en Amsterdam, incluyindo a AkzoNobel, Heineken International, ING Group, TomTom, Delta Lloyd Group, Booking.com, ABN Amro, Ahold, KLM Royal Dutch Airlines y Philips.
L'indiz AEX d'a bolsa d'Amsterdam, a mas antiga d'o mundo, fa parte de l'0Euronext, un holding a lo cual perteneixen tamién las bolsas de París, Bruselas y Lisboa.
O turismo tamén ye una parti important d'a economía d'Amsterdam os suyos museos, festivals, barrios famosos, como o barrio royo, a suya tolerancia con as drogas y os suyos famosos coffee shops y l'ambiente gay d'o Reguliersdwarsstraat la fan un lugar turistico ta muitas personas de diferents gustos, ideolochias y sexualidaz.


== Cultura ==


=== Cine ===
En a ciudat d'Amsterdam se i celebra dende l'anyo 1991 lo Festival de Cine Fantastico d'Amsterdam, que concede cada anyo los suyos respectivos premios.


== Esporte ==
L'esporte mes popular a Amsterdam ye o fútbol, y o mes practicato ye o ciclismo, gran parti d'a suya población utiliza a bicicleta como meyo de transporte habitual.
Ista ciudat ye a seu de l'equipo de fútbol AFC Ajax, un d'os mes conoixitos d'o país, que partecipa en l'Eredivisie, a primera división de fútbol d'os Países Baixos y tamién a sobén en a Liga de Campions Europea.


=== Competicions esportivas ===
Amsterdam ha organizau os Chuegos Olimpicos en a suya edición de 1928 y o Campionato d'Europa d'Atletismo de 2016. O barrio d'Amstelveen, fue a seu de l'EuroHockey Masculín 2021, entre d'atras competicions internacional importants.
En fútbol ha estau una d'as siedes d'a Eurocopa 2000, se chugaron partius dica semifinales en o Johan Cruyff Arena, conoixiu como Amsterdam Arena por ixas envueltas, tamién estió siede d'a Eurocopa 2020 que se chugaron partius d'o Grupo C y un d'octavos de final en o Johan Cruyff Arena, o mesmo estadio tamién estió seu d'a final d'a Champions League 1997-98.
A maratón d'Amsterdam se celebra ininterrompidament dende l'anyo 1975 y ye una d'as millor nivel de marcas d'Europa per estar una d'as mas planas que s'organizan y concentrar una gran numero de corredors d'alto nivel.


=== Intalacions esportivas ===
L'antigo Estadio Olimpico ha estau restaurau y actualment ye utilizau ta fer escayecimientos culturals y esportivos, cal destacar que ye o prencipio y final d'a Maratón d'Amsterdam.
O Johan Cruyff Arena, ye un estadio de fútbol a on chuga os partidos como local l'Ajax, y tamién a sobent a selección nacional masculina de fútbol d'os Países Baixos, también estió a seu de l'equipo de fútbol americano Amsterdam Admirals huei desapareixiu.
O Estadio Wagener ta hockey sobre hierba ye un lugar a on se fan competicions nacionals y internacionals importants prencipalment d'iste esporte.
O Centro d'Exposicions RAI Amsterdam ye seu de competicions internacionals de chimnasia.


== Galería d'imachens ==

	Amsterdam
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Localidaz achirmanadas ==
 Manchester, Reino Uniu, dende 2007.
 Zapopan, Mexico, dende 2011.


== Vinclos externos ==
 Se veigan as imáchens de Commons sobre Amsterdam.
(nl) Pachina web oficial municipal d'Amsterdam.