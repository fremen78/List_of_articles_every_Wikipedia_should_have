Amsterdam ła xe ła cavedałe e ła sità pì granda dei Paexi Basi, inte la provinsia de l'Ołanda Setentrionałe. El comun de Amsterdam el ga 739.295 residenti (al 1° de xenaro 2005) de pì de 170 nasionałità, invese ła popolasion che ła sta inte l'àrea metropułitana ła conta sirca 1.450.000 persone.


== Sede istitusionałe ==
Dal momento che ła sede istitusionałe del goerno la xe situada inte el comun de L'Aja, comun che el njien un mùcio de olte confondesto co ła cavedałe Ołandexa. I Paexi Basi i xe uno dei pochi Stati onde che el sentro goernatio no el coinside co ła so cavedałe.


== Aministrasion ==
La sità la xe aministrada no solo dal sìndago e dal consejo comunal sentral, ma la xe anca devidesta in difarente parte sitadine/sircoscrision (Stadselen), che la ga i so conseji. Tute łe deçixion locałi le xe ciapae da sti conseji sircoscrisionałi e solo le pi inportante łe njien dełegae a la aministrasion prinsipałe. Oltre al sentro de la sità, la munisipałità la ciapa rento le sevente sircoscrision: Amsterdam Noord, Amsterdam Oud Zuid, Bos in Lommer, De Baarsjes, Geuzenveld/Slotermeer, Oost/Watergraafsmeer, Osdorp, Oud-West, Slotervaart, Westerpark, Westpoort, Zeeburg, Zuideramstel, Zuidoost (includesto Bijlmer). 
Amsterdam Noord la xe separada dal resto de ła sità da ła via de àcua, el Canal del Mare del Nord.


== Sentro rinasimentałe ==
Amsterdam la ga uno dei majori sentri rinasimentali de tuta l'Europa. Numaroxe costrusion che łe riva dalperiodo intrà el XVI e XVII secolo, conosesto anca cofà Età de l'Oro, le xe deso considerae monumenti stòreghi e le se cata intorno a na serie de canałi semi-sircolari.
Sti cuà i ciapa rento el porto vècio che na olta el xera poxisionà sol Zuiderzee, ancuò separado dal resto del mar verto e ciamà col nome de IJsselmeer o lago IJssel. La sità la xe conosesta parché la ospita el Rijksmuseum (muxeo reałe), el Van Gogh Museum, la Concertgebouw, el Rembrandt House Museum, la caxa de Anna Frank, el monumento a la memoria dei omosesuałi copai inte i canpi de stermìnio nasista e un grando nùmaro de bisiclete.


== Cuartier a luxe rose ==
Amsterdam la xe anca conosesta par el so cuartier a luxe rose, de Wallen, e i so numaroxi coffee shops autorizai a véndar la cannabis e i derivai de la marijuana. La prostitusion la xe legałe inte i Paexi Basi. Chi che ła exersita el xe considerà un lìbaro profesionista e el xe tasà cofà calsìasi altro inprenditor. La cannabis invese no ła xe legal, ma solo tołerada; sta roba ła vol dir che ła véndita de na cuantità inferior ai 5 grami par cliente e el poseso de cuantità fin a 30 grami no le xe perseguìe da la leje.


== Sità zemelae ==
 Beira
 Managua
 Montréal
 Pechin
 Sarajevo


== Altri projeti ==

 Wikimedia Commons el detien imàjini o altri file so Amsterdam
  el detien schemi gràfeghi so 


== Linganbi foresti ==
(nederlandezo) Sito ufisałeamsterdam.nl.  
 Amsterdam, in Disionàrio de istòria, Istituto de ła Ençiclopedia Italiana, 2010. 
 Amsterdamsapere.it, De Agostini. 
(EN) Paul F. Vincent, Michael J. Wintle e Evert Werkman, AmsterdamEnçiclopedia Britannica, Encyclopædia Britannica, Inc. 
(EN) Amsterdam, in Catholic Encyclopedia, Robert Appleton Company.