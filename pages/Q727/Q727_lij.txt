Amsterdam (in olandéize prononçiòu [ˌɑmstərˈdɑm]) a l'é a çitæ ciù popolôza e a capitâle di Pàixi Bàsci insémme a L'Àia, ch'a l'é a sêde do govèrno. A sò popolaçión a l'é de 922.413 abitànti, scibén chi-â sò ària urbànn-a a l'arîva a 'na popolaçión de 1.457.018 persónn-e e l'ària metropolitànn-a a 2.480.394. Amsterdam, scitoâ inta provìnsa de l'Òlànda do Nòrd, a l'é comuneménte dîta a "Venéçia do Nòrd" pò-u gràn nùmero di sò canæ, che into 2010 són stæti diciaræ Patrimònio de l'Umanitæ da l'UNESCO.
Amsterdam a l'é stæta fondâ a-a fôxe do sciùmme Amstel, inte quélli ànni delimitòu da dîghe pe controlâ e sò pìnn-e, de dónde a çitæ a l'à pigiòu o nómme. A l'inprinçìpio. into sécolo XII, a l'êa 'n vilàggio picìn de pescoéi ma, con l'etæ d'öo olandéize do sécolo XVII, a l'é vegnûa un di ciù inportànti pòrti a-o móndo. Coscì, Amsterdam a l'à pigiòu o sò ròllo de céntro de prìmmo livéllo pi-â finànsa e pò-u comèrcio globâle, coscì cómme pe l'àrte e a coltûa. Inti sécoli XIX e XX a çitæ a l'é cresciûa co-a construçioìn de nêuvi quartê e into 1921 gh'é stæto anésso o comùn de Sloten che, fondòu into sécolo IX, o l'é a sò pàrte ciù antîga. Insémme a-i sò canæ, l'é stæto diciaròu Patrimònio de l'Umanitæ a stelling van Amsterdam ascì, 'na çénta de fortificaçioìn di sécoli XIX-XX. A çitæ a l'é da sécoli caraterizâ da 'na tradiçión de tolerànsa e liberalîximo e da-o mézzo de traspòrto ciù difûzo, a biciclétta.


== Giögrafîa ==


== Stöia ==


== Pòsti de interèsse ==


== Economîa ==


== Coltûa ==


== Manifestaçioìn ==


== Fèste e fêe ==


== Comunicaçioìn ==


=== Stràdde ===


=== Ferovîe ===


=== Ariopòrti ===


== Aministraçión ==


== Nòtte ==


== Âtri progètti ==

 Wikimedia Commons a contêgne di files in sce Amsterdam


== Conligaménti estèrni ==
(NL) Scîto ofiçiâ, in sce amsterdam.nl. URL consultòu o 10 òtôbre 2023.
(NL, EN, DE, ES, PT, FR, IT) Scîto turìstico ofiçiâ, in sce amsterdam.nl. URL consultòu o 10 òtôbre 2023.