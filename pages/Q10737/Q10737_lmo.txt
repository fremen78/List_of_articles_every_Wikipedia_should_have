El suizzidi l’è l’azzion del copàss. Strasorden mentai e fisegh, inscì coma l’abusament de di sostanze, inn tucc di fator que meten una persona a ris’c de suizzidi.
Un quaj suizzidi l’è un’azzion impulsiva portada de l’istress, problema ind i relazzion, sgenadure e bullisem. Lor che hann sgiamò provad a copàss gh’hann un ris’c pussee volt de zircà la mort ancamò. Di sforz eficazz per la prevenzion del suizzidi tœuven denter la limitazzion a l’azzess ai metod de suizzidi – compagn dei arme de fœugh, drœughe e velen – el tratament di strasorden mentai e abusament de di sostanze, ma anca el mejorament di condizzion economeghe. Ancaben che ghe saja di numer comun de ciamà quand che s’è ind un brut moment, la sò eficazzia l’è staita gnancamò ben studiada.  
I opinion intuitù del suizzidi inn staite influenzade de di gross tema esistenziai coma la religion, l’onor, e el sens de la vita. I religion abrameghe consideren tradizzionalment el suizzidi coma un’ofesa a Dia per via de la credenza ind la sagralitaa de la vita. Duranta l’era di samurai in Sgiapon, una forma de suizzidi cognossud coma seppuku (腹切り, harakiri) l’era respetada per compensà un falliment, o coma una forma de protesta. El suizzidi e i tentativ de suizzidi eren inlegai ind la pupart di pais ozzidentai, ma a l’è pu inscì, ancaben che el resti un’ofesa criminal ind un quaj pajes. El suizzidi l’è considerad coma una grossa desgrazzia che la mena i sgent del mort, i sò amis e i member de la sò comunitaa a tant patiment, donca, a l’è vedud negativament indepertut in tut el mond.


== Referenze ==