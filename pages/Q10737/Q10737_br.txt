Emlazh (diwar em- ha lazhañ) a reer eus doare unan bennak da lakaat un termen d'e vuhez a-youl gaer. Alies e tegouezh diwar an dic'hoanag, hag a c'haller santout abalamour da gleñvedoù spered, da ziasterioù arc'hant pe sokial.


== Doareoù d'en em lazhañ ==
Diforc'hioù zo hervez ar broioù. Setu an doareoù gwelet ar muiañ:

kroug
kontamm
armoù-tan
E Japan ez eus un doare hengounel d'en em lazhañ, anvet seppuku pe hara-kiri. Mervel a reer diwar zivouzellañ.


== Abegoù ==
Kemmañ a ra an abegoù hervez an amzer (istor), hervez ar vro, hervez oad an dud, ha hervez ar micherioù zoken.


=== Oad ===
En em lazhañ a ra krennarded abalamour d'ar poanioù gouzañvet pe en o familh, pe er skol, a-wechoù abalamour da heskinerezh krennarded all.
En em lazhañ a ra tud kozh abalamour ma ne fell ket dezho gouzañv poanioù ar gozhni hag ar c'hleñved.


=== Micherioù ===
Brudet eo bremañ an emlazhoù kouerien, abalamour alies d'ar wask etre daouarn ar bankoù, ha d'al labour kalet. 


== Tud o deus en em lazhet ==
Tud vrudet zo bet en em lazhet, a-wezhioù dre levezon ur spered romantel. En oberenn Die Leiden des jungen Werther, bet skrivet gant Goethe, en em lazh an dudenn bennañ dre ma ne c'hall ket seveniñ e garantez.

Salvador Allende, bet prezidant Chile (lazhet marteze)
Andreas Baader, ezel eus ar Rote Armee Fraktion (Rann an Arme Ruz)
Walter Benjamin, prederour war an arz
Pierre Bérégovoy, bet kentañ ministr Bro-C'hall
Michel Bernanos, skrivagner gall
Eva Braun, gwreg Adolf Hitler
Paul Celan, barzh
Kurt Cobain, kaner er strollad Nirvana
Dalida, kanerez c'hall
Gilles Deleuze, prederour gall
Joseph Goebbels, rener nazi
Hermann Göring, rener nazi
Heinrich Himmler, rener nazi
Adolf Hitler, pennrener an Trede Reich
Marilyn Monroe, aktourez amerikan
Kurt Tucholsky, skrivagner alaman
Vincent van Gogh, livour nederlandat
Virginia Woolf, skrivagnerez saoz
Stefan Zweig, skrivagner aostrian
Da ziwall : klevet e vez a-wechoù e vije en em lazhet Sokrates, ar filozof gresian brudet. Evit gwir, barnet d'ar marv e oa bet : ha, d'ar mare, doare an Ateniz a veze lakaat an den kondaonet da lonkañ kontamm (kegid) ; dre se, ne oa bourev a lazhfe ebet, nemet an den kablus e-unan. A-hend-all, test eo Platôn (Phaidôn, 61 c - 62 c) e prezege groñs Sokratez a-enep d'an emlazh.