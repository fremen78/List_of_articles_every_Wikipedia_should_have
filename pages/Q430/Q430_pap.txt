Dinosaurio ta un grupo diverso di animalnan ku tabata domina e vértebranan terestral pa mas ku 160 mion aña, for di e periodo Triasiko (mas o menos 230 mion aña pasá) te ku final di Krijt (mas o menos 65 mion aña pasá). E ekstinshon di mayoria tipo di dinosouro a okuri den e evento di ekstinshon di e Krijt-Tertiario. E rekort di fosilnan ta indiká ku paranan a evolushoná for di dinosouronan durante e periodo Jurásiko. Un par di nan a sobreviví ekstinshon i den sistemanan di klasifikashon moderno para ta konsiderá un tipo di dinosouro - e úniko grupo ku te ainda ta na bida.