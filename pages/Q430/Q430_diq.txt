Dinozor (zıwanê Latinki ra: Dinosauria) ganiyo verêno ke ewro ra sey u pancas serran ra ver dınya sero weşiya xo ramıta, oyo. Dinozor zıwanê Yunanki ra yeno u yewkerdışê dı çekuyan ra yeno pêra u maloluka xofıne areze keno. Zemanê verêni de şınasan (alıman) dinozori malmolıkan miyan de amardê, coka inan rê eno name dao. Dinozori dınya sero raver 230-225 milyon serran ra ver asay, 65 milyon serran ra ver zi zafêrê nıfusê dinozoran dınya ra esteriyay, ê merdê. Tayê dinozoran goynişirin tayê zi goyniserd biy. Key ke dinozoran weşiya xo ramıta, heştsey u pancas ra zêde tewr u cınsê dinozori biy. Tayê inan dar u vılıki werdêne, ê binan zi goşt u ganiyê bini werdêne.
Dinozoran miyan de cınsê Apatosaurus u Brachiosauri dinozorê tewr gırd u dergi biy. Ê heta ewro ganiyê tewr gırdi biy.Dinozorê apatosaurusi hirıs ton gıran u vist u dı metreyi derg biyo. Tayê dinozoran kılm ema zerarın biy, tayê zi derg ema bêzerarın biy. Merdış u dınya sero esteriyayışê inan sero xeylê teoriyê şınasiyêni vıraziyay. Hema vênayışo pêroyi ra gore xeylê serran ra ver yew asmênkerre daya pıro dınya u dinozori miyan ra darıtê we.


== Dinozori sero linkê teberi ==
DINOPEDIA.RU — Dinozoran sero zıwanê Ruski de website
DinoDatabase.com — Cınsê dinozoran
Dinozori senê merdê Archived 2020-08-14 at the Wayback Machine