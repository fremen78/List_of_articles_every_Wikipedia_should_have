Kunst maant oiwäu wos Relatives, obhengig vo da Kuitua und da Gschicht. Es is ned wikli a wos Fixes, wäus oiwäu wos aundas is. De Kunst is a Produkt vo da Kuitua, wo am End a Kunstweak do is, owar aa seit da Modeane - da Prozess sööba. Äussa hod a jede Kuitua aa Kunst daheabrochd.

Da Kunstbegriff is oiwäu an aundra: Seit da Afklearung hoad's owa voa oim de Ausdrucksfurman von de Schenan Kinste:

Büüdende Kunst mid de klassischn Gottunga Molarei, Büüdhauarei, da Architektua und seit'n 19. Joarhundad aa des sognaunnte Kunstgeweabe (de Ogewedndte Kunst) und ois Grenzbereich aa des Kunsthandweak
Doastöllende Kunst des is Theata, Daunz und Füümkunst
Musi mid de Haptspartn Vokalmusi und Instrumentoimusi
Literatua mid de Haptgottunga Epik, Drama und Lyrik
In da zeidgnössischn Kunst büüdn se imma meah neiche Gottunga aus, de wos aus aundan Kinstn zammgmischd san und de ma weng dem aa nimma eihdeitig za oana Soatn zuwerechnan kau. Dozua ghean z. B. Performance, Installazion, Konzeptkunst etc.