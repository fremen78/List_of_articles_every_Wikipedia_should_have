Ang alampat kun arte usa ka halapad nga tawhanong kalihokan ug ang mga sangputanan. Ang mga kalihokan naglakip sa mamugnao'ng buhat nga nagapakita og kabatid nga teknikal, katahom, gahom sa pagpalihok sa mga katawhan sa emosyonal nga paagi, o mga alinghuna bahin sa kon unsa ang mga butang kinahanglan.
Lisod ipasabot ang arte. Wala'y usa ka depinisyon kon unsa ang "arte" ug unsa ang ginapasabot niini, ug ang mga tawo aduna'y lahi kaayo nga mga ideya bahin niini. Ang tulo ka nag-unang matang sa biswal nga arte mao ang pagpintal, pagkulit, ug arkitektura. Ang teyatro, sayaw ug uban pang mga arte sa pagpasundayag, ingon man ang literatura, musika, sine ug uban pang medya sama sa interaktibong medya, ang tanan nahisakop sa usa ka labing lapad nga kahulugan sa mga artehan. Hangtud sa ika-17 nga gatosay, ang pulong nga "arte" nagatumbok sa bisan unsang kahanas ug wala magkalainlain gikan sa mga binuhat o kalamdag. Sa modernong paggamit niini, ang maayo'ng mga arte nahimulag gikan sa ubang mga porma sa kahanas tungod kay gipabilhan kini alang sa ilang kaugalingong kaayohan ug dili alang sa paagi'ng magamit kini.
Ang mga mosunod sagad ilakip sa mga arte:

Arkitektura
Biswal nga arte
Sayaw
Desinyo
Drowing
Sine
Alamsulat (literatura)
Musika
Opera
Pamintal
Potograpiya
Pamalak
Pangulit
Teyatro
Ang arte ug may kalabutan nga mga konsepto, sama sa pagkamamugnaon ug interpretasyon, mao ang mga hilisgutan sa usa ka sanga sa pilosopiya nga ginatawag og estetika. Gitun-an ang mga buhat sa arte gikan sa mga tigpangatungdana'ng magdukiduki ug mga magsasaysay.


== Tan-awa usab ==
Pangtawo ug arte
Kaagi sa arte
Mga katilingbanong siyensiya


== Mga pakisayran ==


== Mga sumpay sa gawas ==
Diksyunaryo sa kaagi sa mga hunahuna Archived 2006-10-21 at the Wayback Machine
Open Directory — Arte Archived 2007-01-26 at the Wayback Machine
National Endowment for the Arts — USA Archived 2008-11-06 at the Wayback Machine
Arts Council — England
Americans for the Arts
ArtsJournal — Daily Arts News
Arts — New York Times
Arts — The Times Archived 2006-01-08 at the Wayback Machine
Association of Hispanic Arts (AHA) Archived 2006-01-27 at the Wayback Machine
History of Art: From Paleolithic Age to Contemporary Art Archived 2020-11-19 at the Wayback Machine