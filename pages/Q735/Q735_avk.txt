Yamba tir ayafa tegiraca, i warzeks ke bata tegiraca ok inaf rietaks, i yamba gukoesa va pesta ik kontega ik gol ik gildatca. Rokalit da yamba sotir pilkuca ke ayik, isen bata tegiraca va tentuna askiputuca me dir. Va " yamba " trogarn gu voluca ke tuwava (envayana wetce gijarotiuca meundeson warzesa) is opa (envayana wetce karafa grupera volkare kona rewara). Soe mukot ke yamba nutir zomera va liste.