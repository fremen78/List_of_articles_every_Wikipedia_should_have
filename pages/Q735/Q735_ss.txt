Buciko (siNgisi: arts). Buciko siphiwo sekwenta info letsite. Buciko buyasetjentiswa umuntfu nabonisa indlela lativa ngayo nobe aveta imibono yakhe ngesimo lesitsite. Belhukaniswa kanyenti-ke buciko.


== Buciko bekudvweba (visual arts) ==
Lapha umuntfu uhlanganisa imibala leyahlukene kukhipha lentfo layifunako, sib: kulhanganiswa kwabopende kukhipha bantfu, tilwane tilhahla naletinye tintfo.


== Buciko bekubata/kubumba/nekweluka (sculpture) ==
Kubata kwakha tintfo ngetihlahla, lubumba, ematje naletinye tintfo.


== Buciko lobubhalwako (literature) ==
Buciko lobubhalwako behlukaniswe kanyenti, kepha inhloso yabo kufundzisa, kuchitsisa situnge, kulondvolota kanye nekuvakalisa indlela umbhali lativa ngayo. Bona behlukaniswa ngalendlela:

Bunkondlo lobubhalwako (written poetry).
Inoveli (novel).
Indzaba lemfisha (short story).
I-eseyi (essay).
Umdlalo (drama).


== Buciko lobetfulwako (perfoming arts) ==
Loluhlobo ngulo lolwenabeke nalolwatiwa kwedlula tonkhe, phela lona aludzingi tintfo letinyenti kute luchubeke.

Umculo (music).
Bunkondlo (poetry).
Umdlalo (drama).


== Buciko bekuvunula (fashion) ==
Lapha sisuke sichaza buhle ngendlela lesibubona ngayo.
 Art