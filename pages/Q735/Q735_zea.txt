Kunst vertrekt vanuut de kunstenaer en is in de eêrste plekke de subjectieve expressie van 'n mens. Kunst, in expressionistische zin, drukt de verbeêlding of gevoeles van de kunstenaer uut in 'n scheppende activiteit of in impressionistische zin; is 'n schepping die bie de waerneêmer 'n gevoel of verbeelding oproept, met as doel 't voortbrenge van 'n origineel, zintuuglijk waerneêmbaere (of anderszins vòstelbaer) uuting of product met 'n bepaolde gevoelswaerde of vòstelling. Meêstal doet kunst 'n beroep op 't menselijk gevoel vò esthetiek, maer kan daer soms ook op schokkende wieze afstand van doen. An de waerneêmer biedt kunst de moôgelikhede om te worden meeënome uut de daogelikse realiteit, naer 'n door die kunstenaer ecreëerde waareld, of aors de mogelikhede om die daogelikse realiteit vanuut 'n ander perspectief te ervaeren.