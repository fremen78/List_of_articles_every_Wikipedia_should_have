Kunst is dät bewust Skäppen fon n Effekt, besunners wier die Effekt wichtiger is as ju praktiske Ounweendenge fon ju Skäppenge.


== Groafe Apdeelenge fon ju Kunst ==
Musik
Literatuur
Bieldende Kunst:
Baukunst (wierbie dät nit ju skiere Kunst is, deer is uk fuul Hondwierk oane)
Bieldehaueräi
Skulptuur
Plastik
Moalerkunst in dän gratteren Sin
Moalerkunst
Teekenge
Kunst-Pränt
...

Apfierde Kunst:
Dons
Skauspil
Tjooter
Film


=== Kritik oun ju Apdeelenge ===
So kloor kon dät nit aaltied apdeeld wäide. Kunstlere wollen hiere Kreativität oafter nit bloot in aan, man in ferskeedene Birieke fon ju Kunst uutlieuwje. Un so äntstounde dan Miskengen uut do ferskeedene Kunstfoarmen.
Dät Biespil Oper, wier ju Musik mäd Apfierde Kunst (Tjooterspil) ju Bieldende Kunst (Beenbielde) ferbuunen is. Un me skuul nit ferjeete, dät dät Tjooterspil (wan dät sik nit juust uum eenfache Foarmen as Pantomime honnelt) aaltied ap ju Literatuur gruunded is. Dät kon nit foneenuur tränd wäide.
Man uk, wier dät tränd wäide kuude, wäd dät nit aaltied tränd. So häd t.B. Antonio Vivaldi älk Sät fon sien musikoalisk Wierk Do Fjauer Jierstiede een Riemsel bietouroat, dät fermoudelk uut sien oaine Pänne stommet.
Uk in ju näiste Tied rakt dät ferskeedene Miskengen uut ferskeedene Kunstfoarmen. Dät sunt nit bloot sukke exotiske Seeken as IMMAGINE&POESIA, dät konnen wie in normoale Bieldetälstere, foar allen in hiere moudeerne Foarm, dän Comic, sjo. Deer wäd uk Literatuur un Bieldende Kunst fermisked. Un foarallen, wan wie in dän däälich aaltied groiende Biriek fon dät Multimedioale gunge, wier skäl me düsse Kunstfoarm touoarderje?


== Ferbiendengen ätter buute ==