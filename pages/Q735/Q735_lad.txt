El arte (del Latín ars, artis «ofisyo, ämbêzamiento pratik, talento») es una aktivitá umana, la fruta de esta aktivitá o la iddea ke se haze de ella se adressa al tino, á los sensos i á las emosyones de benaddam. Kontiene un rango de aktivitás, krîasyones i modos de ekspresyones umanos komo músika, literatura, filmo, fotografía, eskultura i pintura. La dēfinisyón del arte troka de persona a persona ma lo ke se aksepta por todos es ke el arte es una valor universala del umanismo i se ve en todas las kulturas.
Se konsideran Artes mayores a akeyas kualas no se presisa entrar en kontakto fisiko kon el objekto artistiko, o amijor ekspresado, akeyas kualas son persividas kon la vista i el oido. Tradisiyonalmente, se klasifikan sesh artes mayores: Arkitektura, Dansa, Eskultura, Deklamasiyon (inklui literatura i teatro), Muzika i Pintura. La eskultura i pintura se konsideran artes plastikas.
Se consideran Artes menores akeyas kualas se apresian por los sentidos, ke van rekerir kontakto fisiko kon el objekto. Para el gusto seria la gastronomiya, para el olfato la profumeriya, por egzemplo.
En el Syéklo XX, otras disiplinas an nasido i pretenden ser konsideradas artes mayores, komo la filmografiya, la kuala es konosida komo el syétimo arte, la fotografiya, la Istoryeta i otras.