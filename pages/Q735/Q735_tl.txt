Ang sining ay ibaâ€™t ibang uri ng pag-likha ng biswal, nadidinig, o kaya isang pag tatanghal na pinapakita ang kahusayan ng isang manlilikha sa kanyang imahinasyon, malikhang pag iisip, o teknikal na husay na nag-nanais mapahalagahan dahil sa kanilang kagandahan o sa kakahayan nito mag pa antig ng damdamin. Ang mga gawain na ito ay maaring pag likha ng sining, kritisismo ng sining, pag aaral sa kasaysayan ng sining, at ang astetikong paglaganap ng sining
Musika, teatro, pelikula, sayaw at iba pang uri ng pagtanghal kasama narin ang literatura at iba pang uri ng media ay saklaw sa malawak na kahulugan ng sining. Noong ika-17 na siglo, ang sining ay kahit anong kahusayan o kadalubhasaan at di na-iiba sa agham at pag likha. Sa modernong panahanon pag tapos ng ika-17 na siglo, ang sining ay nag bibigay ng malaking pag papahalaga sa astetikong pinapakita nito. Ang pinong sining ay naibuklod sa pandekorasyon na sining.
Bagaman pabago-bago ang kahulugaan at kung ano ang sining, mayroong nanatiling pangkalahatang ideya parin ang nasasabi kasama nito. Ang pagiging malikhain o ang kahusayan na ipinapamalas ng tao. Ang kalikasan ng sining at ang mga ideyang kaugnay dito, pagka-malikhain at interpretasyon ay sinisihayat sa isang sangay ng pilosopiya na tinatawag na estetika.
Ang salitang sining ay ginagamit upang ilarawan ang ilang mga gawain o mga paglikhang gawa ng mga tao na may kahalagahan sa isipan ng tao, na patungkol sa isang pagkaakit sa mga pandama ng tao.  Kung kaya, ang isang sining ay nagagawa kapag ang isang tao ay nagpapadama ng kanyang sarili.  Ilan sa mga sining ay magagamit sa isang diwang praktikal, katulad ng mangkok na putik na ineskultura o inukit na mapaglalagyan ng mga bagay-bagay.  Maraming mga tao ang hindi sumasang-ayon sa kung paano bibigyan ng kahulugan ang sining.  Maraming mga tao ang nagsasabi na ang tao ay sumusulong na makalikha ng sining dahil sa kanilang panloob na pagkamalikhain.  Kabilang sa sining ang pagguhit, pagpipinta, paglililok, potograpiya, sining-pagganap, sayaw, musika, panulaan, prosa, at teatro.


== Uri ng sining ==
Ang sining ay nahahati sa mga plastikong sining, kung saan ang isang bagay ay ginagawa, at sa isinasagawang sining (nilapat na sining), kung saan ang isang bagay ay ginagawa ng mga tao sa pamamagitan ng pagkilos.  Ang isa pang paghahati ay sa pagitan ng dalisay na sining, na ginawa para sa kanilang mga sarili, at ang praktikal na sining, na ginawa para sa isang praktikal na layunin, subalit mayroong masining na nilalaman. 

Plastikong sining
Pinong sining, isang pagpapadama sa pamamagitan ng pagpapaganda o upang maging kaakit-akit o kahali-halina ng isang bagay sa mga emosyon o damdamin sa pamamagitan ng mga paraang mapagmamasdan o biswal: katulad ng pagguhit, pagpipinta, pagbabakat at pagtatatak ng disenyo, at paglililok
Panitikan: panulaan, malikhaing pagsusulat (sining sa malikhaing pagsulat)
Isinasagawa o itinatanghal na sining
Isinasakatuparang sining na kinabibilangan ng drama, na pagpapadamang ginagamit ang katawan: sayaw, pag-arte, pag-awit
Nadidinig na sining, na naipapadama sa pamamagitan ng paglikha ng mga tunog: musika, pagkanta
Praktikal na sining
Kulinaryong sining, pagpapadama ng mga pampalasa at mga lasa: pagluluto
Ang praktikal na sining na nagpapadama sa pamamagitan ng paggawa ng mga bagay at mga kayarian: arkitektura, pelikula, moda, potograpiya, mga larong bidyo


== Makasining ==
Ang "makasining" na salita ay alternatibong kapalit sa salitang "alagad ng sining" ayon sa may akda at may akda ng "Buhay na Obra","Sining: Ang pinakamataas na antas ng pakikipag-ugnayan" at "Tatlong Kabahagian ng Kalikasan" na kilalang pintor at manunulat na si Elito Circa, dagdag pa nila ang ilang katangian bilang makasining: May pagmamahal sa Diyos, May pagmamahal sa kalikasan, May pagmamahal sa bansa at sa bayan, May pagpapahalaga sa damdamin ng kapwa, May bait at disiplina, May pilosopiya at paninindigan.
Nalathala ang salitang "makasining" sa mga akda at sulatin ng kilalalang pintor kasama na rito ang pagpapangalan sa lupon ng mga alagad ng sining tulad ng "Samahang Makasining (Artist Club), Inc." na nakarehistro sa Security and Exchange Commission (SEC) at kinilala ng National Commission for Culture and the Arts noong toang 1997.


== Tingnan din ==
Nilapat na sining


== Mga sanggunian ==