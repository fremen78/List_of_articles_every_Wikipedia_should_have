Omar térã Umar ibn al-Jattab (Méka, 586 térã 590-Medína, 7 jasypateĩ 644), ojekuaáva al-Faruq ramo («ombojoavykuaáva [iporãva ha ivaíva]»), ha'e akue peteĩ sãmbyhyhára ha tekojojahára musulmã, mokõiha umi ojeheróva Kalifáto Oñesãmbyhyporãva mburuvicha (umi oisãmbyhyraẽ Islã Mburuvi omano rire Maóma ha oñemopyenda mboyve Kalifáto oméja).
Omar oisãmbyhy karai Abu Bakr rire ha oiko mburuvicha ramo arykuéra 634 ha 644 apytépe. Ojehechakuaa peteĩ sãmbyhyhára herakuãporãitéva, imba'eguasuite ha imbarete ramo  Islã rembiasakuépe, jepémo umi Islã chía ndohechái chupe karai momorãmbyre ramo. Ikatu ojehero chupe Omar I, ani hag̃ua oñembojehe'a upe sãmbyhyhára oméja Omar II.
Ñepyrũme, ombohovái ha oñorairõ Maóma rehe ha ohekase opa hag̃ua umi ogueroviáva Islãre, hákatu amo ary 615-pe, iñambue ha oñepyrũ oguerovia Islã rapére.
Oisãmbyhy aja, Omar omyasãi pu'akaitépe kalifáto ha oiko mburuvicha ramo heta yvy ári. Oĩ ojuka va'ekue chupe ára 7 jasypateĩ ary 644-pe.


== Mandu'apy ==