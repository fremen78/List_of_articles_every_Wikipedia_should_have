Umar bin Khattab  (baso Arab: عمر ابن الخطاب), ditulih juo Umar atau Omar, adolah saurang kalifah Islam nan paliang kuek sarato nan amaik punyo pangaruah di dunia dalam sijarah Islam. Inyo marupoan sahabaik, karehen, atau kanti bagi Nabi Muhammad SAW. Inyo manggantian Abu Bakar sabagai kalifah nan kaduo. Inyo marupoan saurang panulih hukum-hukum Islam. Inyo acok disabuik sabagai urang nan takuik nian jo Tuhan sarato punyo sifek nan alami nan mambueknyo disabuik Al-Faruq ("urang nan dapek mancaliek antaro sia batua sarato sia salah sabana e ").
Di baruah maso kutiko Umar bakuaso, saedarannyo malaweh nian indak co sabalun Umar. Malaweh kasado saedaran karajaan Sasania sarato labiah dari duo dari tigo saedaran karajaan Bizantin.


== Awa iduik ==
Umar laia di Makkah sarato basuku Bani Adi nan marupoan suku tagadang di koto Makkah Apak Umar banamo Khattab bin Nufail Al Shimh Al Quraisyi sarato amak banamo Hantamah binti Hasyim nan marupoan dari Bani Makhzum. Dunsanak Umar tamasuak ka dalam dunsanak kaleh manangah. Inyo dapek mambaco sarato manulih nan pado maso tasabuik marupoan sasuatu nan langko. Apak Umar tanamo nian dek karano inyo santiang di antaro suku e. Apak Umar marupoan saurang padagang nan bakaleh tinggih sarato dipicayo sabagai apak nan kareh, urang musyrik nan amaik acok indak bisa marawaik Umar bin Khattab jo baiak bana. Sarupo jalehnyo jo a nan dikecek-an dek Umar bin Khattab takaik apak e. Umar bakato:
"Apak ambo, al-Khattab. Saurang apak nan kareh bana. Pado daulu e apak manyuruah ambo bakureh. Kok indak aden bakureh, inyo musiti ka lantuang aden kamudian inyo suruah aden basitungkin inggo lah maraso amaik panek"
Musiki urang-urang nan dapek mambaco sarato manulih amaik sarik sajak sabalun Islam manyeba di saedaran Arab, tapi Umar acok balaja baco jo tulih kutiko inyo mudo sarato nyo indak juo saurang nan manulih syair. Inyo manyingkok-an cinto liwaik puisi sarato kapustakoan (pustako). Umar balaja silek, balaja naiak kudo sarato balaja bagulaik. Tubuah Umar tinggih bana, inyo amaik kuek dalam bantuak tubuah e sarato di lain ari manjadi saurang pagulaik tanamo. Umar bin Khattab juo urang nan amaik ligaik dalam mangecek. Dek inyo babanak tajam sarato punyo sifek nan kusuih nian, inyo pun dapek manjadi pangganti bagi apak e sabagai urang nan dapek manjaniahan di salo suku-suku nan bacakak.
Umar bin Khattab ikuik dalam adaik Quraisy. Paja manjadi saurang saudagar sarato pai ka Roma jo Persia. Nan dima pado nan tasabuik alah dikatoan bahaso Umar bin Khattab alah basobok jo urang-urang tapalaja nan bamacam-macam sarato mancaliek takaik ba'a rakyaik-rakyaik Roma sarato Parsia dalam caro nan mandakek. Tapi baa ka baa, sabagai saurang panjua mako inyo dipicayo indak barasia. Minum alkohol marupoan sasuatu nan amaik biaso di saedaran Quraisy, malah Umar juo acok minum alkohol sajak sabalun mamaluak Islam.


== Catatan kaki ==