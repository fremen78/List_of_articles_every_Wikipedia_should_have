Le Liga Arabe (الجامعة العربية), con le nomine official de Liga de Statos Arabe (جامعة الدول العربية), es un organisation regional de statos arabe in Asia del Sudwest, e Africa del Nord e Africa del Nordest. Ille esseva formate in Cairo le 22 de martio, 1945, con sex membros: le Arabia Saudita, Egypto, Iraq, Transjordania (renominate Jordania depois 1946), Libano e Syria. Yemen se affiliava al Liga le 5 de maio, 1945. Le Liga Arabe hodie ha 22 membros depost le readmission de Libya in 2011. Le independentia del Sudan del Sud, equalmente in 2011, ha reducte le extension del Liga sin reducer le numero del membros.


== Membros e datas ==
Le Liga Arabe ha essite fundato in Cairo in 1945 per Egypto, Iraq, Libano, Arabia Saudita, Syria, Transjordania (Jordania depois 1946), e Yemen. 15 statos arabe additional e 3 observatores ha essite admittite.
In septembre 2006, Venezuela esseva acceptate como un observator, e India in 2007.
Israel non es un stato membro nonbstante que 20% de su population es de origine arabe e que le arabe es un de su linguas official.


== Referentias ==


== Bibliographia ==

Ankerl, Guy: Coexisting Contemporary Civilizations: Arabo-Muslim, Bharati, Chinese, and Western. Geneva, INU Press, 2000. ISBN 2-88155-0044-5
Geddes, Charles L: A Documentary History of the Arab-Israeli Conflict. Greenwood Press, 1991. ISBN 0-275-93858-1