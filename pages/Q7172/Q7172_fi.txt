Arabiliitto (arab. الجامعة العربية‎ al-Jāmiʻa al-ʻArabiyya) tai Arabivaltioiden liitto (arab. جامعة الدول العربية‎ Jāmiʻat ad-Duwal al-ʻArabiyya) on arabimaiden järjestö.


== Toiminta ==
Arabiliitto pyrkii lähentämään jäsenmaiden välisiä suhteita, koordinoimaan niiden talous-, kulttuuri ja turvallisuuspolitiikkaa sekä säilyttämään jäsentensä itsenäisyyden ja suvereniteetin. Poliittisesti järjestön tehtävä on arabimaailman etujen ja kansallisten tavoitteiden puolustaminen yhteisten toimintasuunnitelmien toteutuksen kautta niin alueellisesti kuin kansainvälisestikin. Järjestö myös sovittelee jäsenmaiden välisiä kiistoja rauhanomaisesti.
Arabiliitto koostuu neuvostosta, sihteeristöstä sekä 11 erikoistuneesta eri alojen ministerivaliokunnasta (informaatio, sisäiset asiat, oikeus, asuminen, liikenne, sosiaaliasiat, nuoriso ja urheilu, terveys, ympäristö, tietoliikenne ja sähkö). Järjestö toimii YK:n puitteissa, jossa järjestön pääsihteeri on tarkkailijana. Sillä on pysyvät YK-lähetystöt New Yorkissa ja Genevessä sekä Afrikan unionin lähetystö Addis Abebassa.


== Historia ==
Arabiliiton perustivat Kairossa 22. maaliskuuta 1945 Egypti, Irak, Jemen, Jordania, Libanon, Saudi-Arabia ja Syyria. Liiton päämaja siirrettiin vuonna 1979 Kairosta Tunisiin vastalauseena Camp Davidin rauhansopimukselle. Egyptin sallittiin palata täysjäseneksi vuonna 1989 ja päämaja palautettiin Kairoon 1990. Vuonna 2011 Arabiliitto tuki YK:n päätöslauselmaa, joka valtuutti Libyan johtaja Gaddafin vastaiset toimet, ja se erotti Syyrian jäsenyydestään maan opposition vainojen johdosta. Järjestö on myös esimerkiksi tukenut Palestiinan pyrkimyksiä saada YK:n tunnustus sekä pyrkinyt saamaan Israel vetäytymään kiistanalaisilta alueilta.


== Jäsenet ==
 Egypti – 22. maaliskuuta 1945 (perustaja) (erotettuna 1979–1989)
 Irak – 22. maaliskuuta 1945 (perustaja)
 Jordania – 22. maaliskuuta 1945 (perustaja) (alun perin nimellä Transjordania)
 Libanon – 22. maaliskuuta 1945 (perustaja)
 Saudi-Arabia – 22. maaliskuuta 1945 (perustaja)
 Syyria – 22. maaliskuuta 1945 (perustaja). Jäsenyys siirretty Syyrian kansalliselle neuvostolle
 Jemen – 5. toukokuuta 1945 (perustaja)
 Libya – 28. maaliskuuta 1953
 Sudan – 19. tammikuuta 1956
 Marokko – 1. lokakuuta 1958
 Tunisia – 1. lokakuuta 1958
 Kuwait – 20. heinäkuuta 1961
 Algeria – 16. elokuuta 1962
 Yhdistyneet arabiemiraatit – 12. kesäkuuta 1971
 Bahrain – 11. syyskuuta 1971
 Qatar – 11. syyskuuta 1971
 Oman – 29. syyskuuta 1971
 Mauritania – 26. marraskuuta 1973
 Somalia – 14. helmikuuta 1974
 Palestiinalaishallinto – 9. syyskuuta 1976 (PLO:n edustamana)
 Djibouti – 9. huhtikuuta 1977
 Komorit – 20. marraskuuta 1993


=== Tarkkailijajäsenet ===
 Brasilia – 2003
 Eritrea – 2003
 Venezuela – 2006
 Intia – 2007


== Pääsihteerit ==


== Huippukokoukset ==


== Lähteet ==


== Aiheesta muualla ==

Arabiliiton kotisivu