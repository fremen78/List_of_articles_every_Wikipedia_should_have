Rosa Luxemburg (Zamość, Zaratu de Poloña, 5 de marçu de 1871 - Berlín, Alemaña, 15 d'aneru de 1919) hue una teórica marxista polaca d'origin judíu, posteriormenti ciadana alemana ativa en Poloña i n'Alemaña.
Estuvu nel Partíu Socialdemócrata del Reinu de Poloña, tamién militó nel Partíu Socialdemócrata d'Alemaña (SPD),2​ ata qu'en 1914 s'opusu ala aprovación delos socialdemócratas alos créditus pa financial la I Guerra Mundial.​ Dendi essi momentu hormó parti del grupu entrinacional que, en 1916, se convirtió ena Liga Espartaquista, un grupo marxista que sedrá alogu l'origin del Partíu Comunista d'Alemaña (KPD). Al terminal la guerra hundó el pedióricu Die Rote Fahne (La Bandera Roxa), juntu col alemán Karl Liebknecht. Escrivió amás una tupa de librus a tentu del movimientu revolucionariu.
Participó nel fracasau Levantamientu Espartaquista en Berlín, enque ella s'opusu.  La revuelta hue sofocau cona intervención del exércitu i la labol delos Freikorps o 'cuerpus libris' (grupus de paramilitaris reclutaus pol Goviernu entri los combatientis recién desmovilizaus de la Primel Guerra Mundial), en calavoración conl setol mayoritariu del partíu socialdemócrata entoncis nel poel. Al su acabiju, cientus de pressonas, entri ellas Rosa Luxemburg, huerun engayolás, martirizás i assessinás por essus grupus.


== Referencias ==