Kana ehk kodukana (Gallus gallus domesticus) on faasanlaste sugukonda kuuluv kodulind, kelle eellane on metsik puna-džunglikana ehk bankiva kana. 
Sõna "kana" käib eelkõige emase kana kohta. Isaseid kanu kutsutakse kukkedeks ja kanapoegi tibudeks. 
Kanu kasvatatakse peamiselt toiduks: neilt saadakse  kanaliha ning kanamune. 
Kanade lennuvõime on piiratud ning nad on suhteliselt väheintelligentsed (nad ei otsi võimalust takistusest mööda pääseda).
Kana kodustati Kagu-Aasias. Kodustamise eesmärk polnud munade saamine, sest bankiva kana muneb 5–8 muna aastas ja see pole piisav põhjus kedagi kodustada. Kanad kodustati hoopis sportlikel eesmärkidel: kukevõitluse pärast. Alles hiljem hakkasid inimesed kanu munasaagi põhjal valima.
Kanad levisid järjest lääne poole ja jõudsid Kreekasse umbes 5. sajandil eKr. Egiptuses mainiti juba 18. dünastia ja Thutmosis III ajal "lindu, kes muneb iga päev". Vanas Roomas olid kanad juba üldlevinud.
2003. aasta seisuga on maailmas üle 24 miljardi kana. Nad on kõige arvukamad linnud. 


== Vaata ka ==
Siidikana
Muna ja kana probleem
Maakana
Ayam Cemani


== Viited ==