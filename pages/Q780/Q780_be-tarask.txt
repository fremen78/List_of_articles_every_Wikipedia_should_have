Аўгмэнтатыў (ад лац. augmen — павелічэньне, узвышэньне), або павелічэньне — павелічальна-ўзмацняльнае слова або форма слова. Процілегласьць дымінутыву. Выкарыстоўваецца (галоўным чынам у гутарковай мове) для наданьня большай выразнасьці, нэгатыўнай ці пазытыўнай афарбоўкі.


== У беларускай мове ==
У беларускай мове павелічэньне ўтвараецца дзякуючы наступным суфіксам:

-іска, -ыска (прыклады: Зірнуў у вакно — аж там за сталом сям’іска… сядзіць, можа, чалавек дваццаць. Кузьма Чорны; вятрыска — рэзкі, халодны, сільны вецер, камяніска — вялікая камень, агніска — вялікае вогнішча)
-ішча, -ышча (прыклады: дамішча — вялікі дом; вятрышча — тое ж, што і вятрыска)
-эн, -ен (прыклады: страшэнны, дабрэнны, багаценны)
-эч, -еч (прыклады: халадэча, галаднеча)
-эзн (прыклады: высачэзны, таўшчэзны, велічэзны)
-дл (прыклады: гультаідла, страшыдла)
-уг-а, -юг-а (прыклады: вятруга, зьвяруга, ваўчуга)
Таксама ў беларускай мове аўгмэнтатыў можа ўтварацца дзякуючы:

прэфіксу на- (прыклады: насадзіць — шмат пасадзіць)
па- + прэфікс (прыклады: пападкрэсьліваць — падкрэсьліць шмат, шматкроць)
папа- (прыклады: папахадзіць — пахадзіць доўга, многа, празьмерна)


== Ва ўкраінскай мове ==
Ва ўкраінскай мове аўгмэнтатыў утвараецца пры дапамозе:

афіксаў -ище, -ища (прыклады: вітер — вітрище)
суфіксу -ен (Л. Глібаў: «Аж суне Вовк — такий страшенний / та здоровенний»)
падвоеныя прыстаўкі (А. Рызнічанка: «Стоптала копитами татарва / Угіддя руські й діточок маленьких. / Попогуляла шабелька крива / По їхніх татах і по їхніх неньках»)
Утвараецца таксама з дапамогай эпэнтэзы (грэцк. epenthesis  — устаўка), гэта значыць зьяўлення ў складзе слова дадатковага гука, у прыватнасьці «о» (А. Рызнічанка: «Сокира щугоне униз, / І череп, ніби диня, репне»).


== У расейскай мове ==
У расейскай мове аўгмэнтатыў утвараецца пры дапамозе афіксаў:

-ище, -ища (прыклады: хвост — хвостище; дом — домище; сила — силища, красота — красотища)


== Заўвагі ==


== Крыніцы ==