Manuk (nama saintifik: Gallus domesticus) iya nya siti bansa burung ti besai sereta bulat besayap pandak, dijinak ari burung rimba mirah Asia Tenggara urung 8,000 taun ke udah. Tebal agi manuk ditupi nyadika pemakai, nyendiaka dagin enggau telu; bisi mega disimpan nyadika ukui tauka dikena beperang.
Manuk nyadi jelu domestik ke suah dipeda sereta mayuh, enggau penyampau tubuh 23.7 billion naka taun 2018, lalu pemansut ninting taun lebih 50 billion burung. Seiku manuk ke diternak ngambika ulih beranak ulih ngasilka lebih 300 igi telu setaun. Mayuh macham referens budaya pasal manuk dalam cherita tuai, pengarap, enggau litaricha.