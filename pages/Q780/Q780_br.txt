Er pennad Yar e vo kaoz eus sterioù all ar ger.

Yar zo un anv roet d'an evn a zo parez ar c'hilhog, pe ar c'hog, hag a vez savet evit he c'hig hag he vioù. Ur poñsin a vez lâret eus an hini bihan. Ur bolez (pe evnez, pe enez) a vez graet eus ar yar yaouank, ha kabon eus ur par spazhet savet a-ratozh evit e gig. 
Renket int holl er spesad Gallus gallus.
Klochal, pe sklokal a ra ar yar.


== Vioù ==
Dozviñ he vioù a ra ar yar, ha goude o goriñ: ur yar-c'hor a vez graet anezhi neuze.


== Here ==
Ober a ra hec'h here pa goll he fluñv.


== Arouez ==
Ul loen aonik eo ar yar, hag implijet e vez ar ger evel kunujenn, e troioù-lavar evel Yar beliet, Yar dilostet, Kozh yar!


== Yer ==
Meur a seurt yer zo: en un tu an evned-porzh, a zo meur a ouenn anezho, hag en tu all an evned gouez. 


=== Evned all ===
mab ar yar, a vez laret, dre fent, eus ar c'hog,
ur yarad a vez laret eus un nodad poñsined, pe houidi bihan kenkoulz all
ar yar-zour, ur yar-ouez a vev war ar stêrioù, douryar a vez graet anezhi ivez
ar yar-ouez
ar yar-Indez, un evn degaset eus an Indez, Amerika Kritol Goulm, a vez graet yar-Spagn anezhi ivez.
ar yar-here a veze graet eus ar yar debret en ur friko pa veze echu an here, hag eus anv ar friko en-eeun.


=== Loened all ha traoù all ===
Evit al loened all hag an traoù all anvet yar, gwelout ar pennad yar. 


== Troioù-lavar ==
Abaf, aonik, evel ur yar dibluet
Debret evel treid ar yer
Lostek evel ul louarn tapet gant ur yar
Mezhek evel ur yar dilostet
Poent d'ar yer mont d'o c'hlud! A vez lavaret pa vez deuet ar poent da vont da gousket.
Distreiñ war an tu ma skrab ar yar: kilañ
Hennezh a zo e spered e-lec'h m'emañ he vi gant ar yar: n'eo ket gwall fin.
Ober skrabadennoù yar: skrivañ fall.


== Verb deveret ==
Yarañ pe yariñ, a zo kluchañ evel ur yar, met chom da yariñ a zo chom da straniñ pe da vuzhugenniñ.


== Gwelet ivez ==
ar yer er c'hrennlavaroù
kig-yar