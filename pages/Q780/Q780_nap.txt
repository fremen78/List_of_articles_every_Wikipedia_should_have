'O pullo (Gallus gallus domesticus o Gallus sinae, Linnaeus 1758) è n'auciello dumesteco derivante 'e varie specie selvateche 'e origgine inniane. Darwin attribuì 'a paternità solo ô Gallus gallus bankiva pe' varie mutive, tra cue 'a sumiglianza d"o culore d"o chiumaggio cu chillo 'e arcune razze dumesteche, 'a variabilità d"e sottospecie 'e Gallus gallus a siconda d"o luoco 'e diffusione, 'a fecunnità d"e ove derivante 'e ll'accuppiamiento cu 'e pulle dumestece. Chista pusizzione è notevolmente mutata int'ô curso d"o ventesemo seculo, ncopp'â base 'e esperienze 'e ibridazzione effettuate cu 'e ate specie selvatteche. Ogge se può affermà ca varie specie hanno contribbuito a 'a creazzione d"e pulle dumestece Gallus gallus domesticus.
'E pulle song sempe state allevate pe' multissime scope: carne, ovo, chiume, cumpagnia, gare 'e cumbattimiento tra valle, motivazziune religgiose, sportive od ornamentale.