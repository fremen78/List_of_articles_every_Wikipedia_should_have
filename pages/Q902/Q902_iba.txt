Bangladesh, tau dikumbai enggau nama resmi iya Republik Rayat Bangladesh, nya sebengkah menua ba Asia Selatan. Menua tu nyadi menua kelapan pemadu mayuh mensia di dunya lalu entara menua ke pemadu mayuh mensia enggau penyampau tubuh semak 170 juta iku ba pemesai 148,460 kilometer persegi (57,320 batu persegi). Bangladesh bekunsi adan entara menua enggau India ba utara, barat, enggau timur, lalu Myanmar ba sepiak tenggara. Ba selatan, iya bisi adan pantai sepemanjai Teluk Bengal. Iya diseraraka Nepal enggau sempit ari Bhutan nengah Koridor Siliguri, lalu ari China nengah sebengkah negeri India ia nya Sikkim ti begunung ba utara. Dhaka, indu nengeri enggau mengeri pemadu besai, nyadi palan politik, wang, enggau budaya menua nya. Chittagong nyadi mengeri kedua pemadu besai lalu nyadi palan penyangkai kapal ke pemadu kiruh ba Teluk Bengal. Jaku rasmi menua Bangladesh iya nya jaku Bengali seraya enggau jaku English Bangladesh mega dikena dalam dokumen perintah enggau rasmi begulai enggau jaku Bengali.


== Malin ==