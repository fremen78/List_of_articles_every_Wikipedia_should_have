Bangladesh (in le lingua bengali বাংলােদশ litteralmente le pais de Bengala) es un pais de Asia del Sud, situate al nord del golfo de Bengala. Illo es quasi un enclave de [ con un parve frontiera commun con Myanmar. Le pais deveniva independente in 1971, le data del partition de Pakistan. Illo ha constituite antea le "Pakistan Oriental". Geographicamente, le pais se situa in le terreno fertile
del delta del Ganges, por lo que illo sta subjecto al inundationes
annual provocate per monsones e cyclones. Juxta le provincia
indian de Bengala del West, illo constitue le region ethnolinguistic
de Bengala.
Su frontieras actual se establiva con le secunde
partition de Bengala in 1947, quando le region deveniva le parte est
del justo formate Pakistan. Non obstante, illo se incontrava separate
ab le parte west per 1600 km del territorio indian. In 1971, le
discrimination politic e linguistic, assi como le abandono economic,
apportava a un serie de conflictos con Pakistan, lo que duceva a
le guerra de independentia e al establimento de Bangladesh como un
nation autonome. Post le independentia, le nove stato suffreva de
fame, disastros natural e paupertate generalisate, assi como
agitation politic e colpos militar. Le restauration del democratia in
1991 esseva sequite per un relative calma e un lente progresso
economic.   
Bangladesh es le octave pais le plus populate
distaccante por su elevate densitate demographic, le qual es
comparabile solo con le de parve insulas o microstatos, mais inusual
in paises de grande extension. Mesmo si illo ha un taxa de paupertate
multo alte, desde 1975 su PIB per capita se ha duplicate e le taxa de
paupertate ha cadite in un 20% desde initios del decennio de 1990.
Assi, le pais figura inter le economias del "Proxime Dece-Un".
Dacca, le capital, e altere centros urban forma parte del fortia
impulsor que ha possibilitate iste crescimento.  


== Referentias ==