Bangladesh (e bengaleg: বাংলাদেশ}}, ar pezh a dalv « bro Bengal »), en e stumm hir Republik pobl Bangladesh (e bengaleg: গণপ্রজাতন্ত্রী বাংলাদেশ, Gônoprojatontri Bangladesh), a zo ur riez eus iskevandir Indez. Hemañ-hi en norzh da bleg-mor Bengal, enklozet tost da vat e-barzh India, war-bouez an digor war ar mor hag un tamm pennad harzoù gant Myanmar. Diwar disrann Indez e 1947 e teu Bangladesh, goude bezañ bet Pakistan ar Reter e-pad ur 25 bloaz bennak. Dhaka eo ar gêr-benn.