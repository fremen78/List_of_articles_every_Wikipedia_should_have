Bangladex (en bangla:  বাংলাদেশ Bāṃlādēśa, pronunsiada [ˈbaŋlad̪eʃ] (escuta), cual sinifia "La pais de Bengala") nomida ofisial la Republica Poplal de Bangladex (গণপ্রজাতন্ত্রী বাংলাদেশ Gaṇaprajātantrī Bāṃlādēśa) es un pais en Asia sude. Lo borda Barat e Miama par tera. Nepal, Butan e Xina es locada prosima a Bangladex, ma no borda lo. La teritorio maral de la pais en la Golfo Bengala es aprosima egal de la grandia de sua area teral. Bangladex es la pais la oto de la plu poplada en la mundo. La site capital e la plu grande es Daca (Dhaka), segueda en grandia par Chittagong, cual ave la porto la plu grande en la pais.
Bangladex es la parte la plu grande e la plu este de la rejion de Bengala. La abitores de Bangladex inclui persones de un diversia de etnicos e relijios. Banglas, ci parla la lingua ofisial de bangla, es 98% de la popla. La banglas muslim, ci es political dominante, fa ce la nasion es la tre de la plu poplada de paises con un majoria muslim. La plu de Bangladex es covreda par la Estuario Bengala, la estuario la plu grande en la mundo. La pais ave 700 rios e 8046 cilometres de via navigable interna. Terenos alta con forestas sempreverde es en la rejiones norde-este e sude-este de la pais. Bangladex ave multe isolas e un resife de coral. Lo conteni la plaia de mar la plu longa sin interompe, la Plaia de Bazar de Cox, e la la foresta de rizofora la plu grande en la mundo, la Sundarbans. La biodiversia de la pais inclui un estende enorme de plantas e de viventes savaje, incluinte la tigre bengala, cual es perilida estrema e es la animal nasional.
La area es sirca 144 000 cilometres cuadrida.
La cuantia de abitores, en la anio 2007, ia es sirca 150 448 339 persones.
La lingua major es bangla, un lingua indoeuropean.
La relijio xef es islam.


== Historia ==
1947: La Rena Unida dona autonomia a la Impero de India. Pacistan es formida de Pacistan Ueste e Pacistan Este.
1971: Bangladex deveni autonom de Pacistan, pos un gera entre Pacistan e India.
April 2013: Un focon colasa un construida industrial en Daca, matante plu ca 900 persones.
Maio 2013: En un protesta muslim en la capital, favorente un lege contra blasfema, a la min 28 protestores ia mori.