Bangladesh (Boros Benggali: বাংলাদেশ) toi ko' ngaran di poihimagon nopo nga Republik Rakyat Bangladesh  (গণপ্রজাতন্ত্রী বাংলাদেশ, Gônoprojatontri Bangladesh) nopo nga iso pogun id sampaping koibutan rahat tanak benua India rantau Asia Selatan miwolit do India id kotonobon, koibutan om kosilahon miampai Myanmar id sampaping tenggara pointoguang do Teluk Belangga id sampaping kabaatan. Miampai do Bengal kotonobon id India, Bangladesh nopo nga kiharo piipiro koiyonon etnik om linguistik Bengal, Ibu negara om kakadayan tagayo id Bangladesh nopo nga Dhaka.
Pinatatap do Pembahagian India o wolit Bangladesh ontok toun 1947 ontok di nosiliu pogun diti do talad kosilahon Pakistan (Pakistan Timur) i pinitongkiad mantad talad kotonobon kisinodu 1,600 kilometer (1,000 batu). Sundung kiwaa agama di miagal, nosubuanan o ga'ang etnik om linguistik montok koduo-duo talad do iso koporintaan id Pakistan Barat di kikowoyowoyoo' au opuou. Gama diti, nakagabas o  Bangladesh ontok toun 1971 kalapas pisangadan kiraha i sinokodung do India. Montok toun-toun dumontol, natandaan o kagabasan dii miampai kakasahon politik mantad hopod om tolu luguan koporintaan di mogisuusuai, om nogi apat pagahawan kuasa tentera.


== Sukuon ==