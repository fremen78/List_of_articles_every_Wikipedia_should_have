Bangladesch (Bengalisch: বাংলাদেশ, [ˈbaŋlaˌdeʃ]) is a Stoot in Sidasien. Er grenzt im Sidn o an Golf vo Bengalen, im Siidostn an Burma und werd sunst vo Indien umschlossn. An greßtn Tei vo Bangladesch mocht da Deltabereich vo Brahmaputra, Ganges und Meghna aus. Bangladesch hoaßt in da Landessproch „Land vo de Bengalen“.


== Gschicht ==
Bangladesch nimmt an estlichn Tei vo da historischn Region Bengaln ei, de 1947 afgrund vo da moslemischn Bevejkarungsmehrheit vo Britisch-Indien obgspoitn und untam Nam „Ostpakistan“ zu am Bestandtei vo Pakistan worn is. 1971 is Ostpakistan im Bangladesch-Kriag untam Nam Bangladesch unobhängi worn. Noch da Unobhängigkeit is Bangladesch a parlamentarische Demokratie mit Mujibur Rahman vo da Awami-Liga ois Premierminista worn, der noch mehra Hungersnöte a Oa-Partein-Regime eigfiat hod. Er is am 15. August 1975 bei am Militärputsch umbrocht worn. Sei Nochfoiga Ziaur Rahman ais 1981 vo Militärs umbrocht worn. Dem sei Witwe Khaleda Zia wor vo 1991 bis 1996 und vo 2001 aa Regiarungschefin. Vo 1996 bis 2001 wor Hasina Wajed, a Dochta vom Mujibur Rahman Regiarungschefin. Aktueje Regiarungschefin is se jetzt wieda.


== Städt ==
De greßtn Städt san (noch da Voikszejung vo 2011):

Dhaka: de Haptstod mit 8.906.039 Eihwohna
Chittagong: 2.592.439 Eihnwohna
Khulna: 1.400.000 Eihwohna (Stond: 2014)
Rajshahi: 448.087 Eihwohna
Sylhet: 369.425 Eihwohna (Stond: 2007)


== Religion ==
Da Groaßtei vo da Bevökarung, rund 90 Prozent, bekennt si zum Islam, gfoigt vom Hinduismus mit in ebba nein Prozent und am Buddhismus mit weniga ois oam Prozent.


== Infrastruktua ==
De Infrastruktua vo Bangladesch is in am schlechtn Zuastand, weis vui Ibaschwemmunga während da Monsunzeit gibt. As Straßnnetz hod a Läng vo 222.990 Kilometa, davo san 15,7 Prozent (35.038 Kilometa) befestigt. As Schienennetz umfosst 2706 Kilometa (Stand: 1995). Es gibt drei internationale Flughäfn (Dhaka, Chittagong und Sylhet) und zwoa Seehäfn (Chittagong, Mongla).


== Im Netz ==

Offizielle Internetseite vo da Regierung vo Bangladesch (englisch)
Botschaft vo Bangladesch in Deitschland
Länder- und Reiseinformationen vom Auswärtigen Amt
NETZ - oanzige deitschsprachige Zeitschrift zu Bangladesch
Artikel vo da Uni Heidelberg - Wirtschaftsdaten
Weiterführende und landeskundliche Texte bei suedasien.info

...


== Beleg ==