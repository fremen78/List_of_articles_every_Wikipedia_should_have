'O computer, pure chiammate "urdinàtore elèttroniche" è na machina ca s'ause p' elabborà na liste ê struziòne elèttroniche, cose ca 'o rènne nu sisteme ideale pe pruciéssà sequènze ê dati elèttroniche.
'E computer esistene int'a svariate manère. 'E primme urdinature elèttroniche erane gruosse comme a na càmmare e cunzumavane currente comme a na centenaie d"e computer ê ogge. 'O componente centrale ê nu computer s'chiamme 'o microprocèssore, ca tène ll'abbilità d'elabborà miliarde d'operazzione binarie ogne seconde. 'E computer songe e tutte mesure e se trovane int"e rilògie accussì comme rinte 'e nave spazziale. Nu tipe ê computer assaje usate ogge è 'o personal computer (PC), pure si chistu tipe ê computer c'ha signate na nove epoche è luntanamente 'o cchiù ausate, 'e computer ncorporate (embedded computer) songe è cchiù ausate 'o munne.
Ll'abbilità d"e computer ê s'arricurda e d' avvià liste d'urdine digitale chiammate prugramme 'o fanne na machine assaje versatile e diverse d' a nu calculatore.


== Storia ==

È difficile putè fissà qual' 'a machine o apparature se po' chiammà 'o primme cumputer. 'A definezzione ê computer se gliute cagnanne co' passà d"o tiempe. 'E tiempe antiche tante apparature se chiammavane "computer", ma ogge cheste apparature nun se addicene cchiù 'o significate muderne ê stu termine.
'O principe, 'o termine "computer" venève ausate pe na perzone letterata ca sapève fa 'e calcule d"e nummere, cu ll'aiute ê n'apparature meccaniche, n'asèmpio è ll'abáche. 
'A primma apparature ca s'avvicine 'a definizzione muderna ê computer è d"o 1801, na nvenzione ê Joseph Marie Jacquard, 'o custruttore ê nu macchinarie pe ll'industrie tèssile ca funziunave cu na serie ê carte spurtesate, pe facilità 'a mannifattura ê difficele resègne tèssile.
Charles Babbage, inte 'o 1837 fuìje 'o primme a cunceptualizzà nu cumplète computer meccaniche prugrammabile e 'o chiammaie 'o mutòre analiteche. 'O mutore analiteche nun fuìje mai rializzate a Babbage, chesta apparature ê Babbage nun adda essere mbrugliate c"o mutore ê differenze sempe ê Babbage, che è n'ata apparature â isse pruggettate e rializzate.
'E primme apparature capace ê prucessà enorme serie ê carte spurtesate furene ausate p"a primma vote int"o 1890 p"o cenzimente d"e State Aunite d'Amereca (USA). Cheste macchine se chiammavane Tabulating Machine et erane pruggettate ây Herman Hollerith ca faticava pe Computing Tabulating Recording Corporation, ll' imprese ca po' addivinnaije IBM. 
'A fine d"o diciannuvesime secule na serie ê tecnoluggie nuvelle facettene si ca 'o primme computer eletroniche se putesse rializzà, tra cheste s'hanne annummenà: 'a currente, 'e carte spurtecate, ll'algèbre booleane et 'a valvule termo-ioniche.


== Architettura ==

Nu computer muderno è n'apparicchio a ll'uso 'e l'architettura penzata 'a Von Neumann. Tene nu prucessore, na certa quantetà 'e memoria RAM (vulatile) e na certa quantetà 'e memoria ROM (nun-vulatile), addò se screveno 'e prugramme c'ha da secotà.
'O primmo prugramma c'accummencia nu computer è nurmale ca fosse chello a int''o firmware, ca è chello specifico d''o computer. Chistu firmware, 'o solito se chiamma BIOS, e serve p'accummincià subbeto 'o sistema operativo. 'E prugramme tipo firmware, songo mmise propio a int''o circuito, int''a chiammata scheda madre.
Pure int''o prucessore s'astipa na quantità piccerella 'e memoria ca se chiamma memoria Cache.
Po' tra 'o prucessore e 'a memoria RAM nce sta nu cullegamento. Stu cullegamento se chiamma Bus e muove tutt''e nfurmaziune ca traseno int''o prucessore.
Forse pe' secutà cocche prugramma, 'o computer ha da tené pure communicazione a fore, picciò nce stanno ll'interfacce tra 'o computer e ll'apparicchie divierze. Quase sempe, luvanno 'e microcuntrullore piccerille, se tene a mente 'a pussibbilità 'e mpizzà na tastiera e nu monitor.
Ô solito, 'o computer ausa ngenerale 'o disco tiseco pe s'astipà nfurmazione e lassà accussì libbera 'a memoria RAM, e se ponno pure appennere ll'apparicchie e schede p''o spànnere nfunziunalità.
Una d''e schede cchiù mpurtanti è 'a scheda VGA, o scheda video. Chesta fà 'e ffatiche grafeche e mmosta 'o risultato ncopp''o monitor.