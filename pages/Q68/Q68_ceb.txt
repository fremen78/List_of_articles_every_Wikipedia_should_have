Ang kompiyuter, kompyuter, kun dagitabyan (Iningles: computer) mao'y elektronikong makina nga nagadawat ug nagadagan og datos aron kombertihon sa mapuslanong kasayuran. Ang kompiyuter dako kaayo'g matabang kay kini may daghang kasayuran. Naa kini'y lain-laing mga kategoriya, uban niini ang mga supercomputer, mainframe computer, minicomputer, microcomputer, desktop computer (PC), laptop computer, ug handheld computer.