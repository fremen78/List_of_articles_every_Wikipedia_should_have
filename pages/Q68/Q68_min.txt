Komputer adolah pakakeh nan dipakai untuak maolah data manuruik prosedur nan alah dirumuskan. Kato computer awalnyo dipagunoan untuak manggambarkan urang nan karajonyo mangarajoan peretongan aritmetika, samo jo tanpa pakakeh bantu, tapi arati kato ko kamudian dipindahan kapado masin inyo sendiri. Asa mulonyo, pangolahan informasi hampia eksklusif barubuangan jo masalah aritmetika, tapi komputer moderen dipakai untuak banyak tugeh nan indak barubuangan jo matematika.
Dalam arati sarupo jo itu ado pakakeh bantuak slide rule, jinih kalkulator mekanik mulai dari abakus jo sataruihnyo, sampai sagalo komputer elektronik nan kontemporer. Istilah labiah elok nan cocok untuak arati laweh sarupo "komputer" adolah "nan maolah informasi" atau "sistem pangolah informasi." Salamo bertahun-tahun alah ado babarapo arati nan babeda dalam kato "komputer", jo babarapo kato nan babeda tamasuak kini disabuik sabagai komputer.
Kato computer sacaro umum alah dipagunoan untuak mandefiniskan urang nan mangarajoan paretongan aritmetika, pakai atau tanpa masin pambantu. Manuruik Barnhart Concise Dictionary of Etymology, kato tu digunoan dalam bahaso Inggirih pado tahun 1646 sabagai kato untuak "urang nan maetong" kudian manjelang 1897 juo digunoan sabagai "pakakeh etong mekanis". Salamo Perang Dunia II kato tu manunjuak kapado para pakarajo padusi Amerika Serikat jo Inggris nan karajonyo maetong jalan artileri parang jo masin etong.
Charles Babbage mandisain masin etong partamo nan disabuik masin analitikal. Salain itu, babagai pakakeh masin sadarano bantuak slide rule juo alah dapek dikatoan sabagai komputer.


== Jinih ==

Sakalipun damikian, definisi di ateh mancakuik banyak pakakeh kusuih nan hanyo dapek mamparetongan ciek atau babarapo fungsi. Katiko mampartimbangan komputer moderen, sipek nan paliang mambensoan inyo dari pakakeh paetong nan tadahulu iyolah jo pamrograman nan batua, sagalo komputer dapek mangemulasi sipek apo pun (walaupun barangkali dibatesi dek kapasitas panyimpanan jo kacapatan nan babeda), jo, mamang dipicayo baso masin kini dapek maniru pakakeh parkomputeran nan ka diciptakan manusia pado maso mandatang (maskipun niscayo labiah lambek). Dalam suatu pangaratian, bateh katalopan ko adolah tes nan baguno karano manganalan komputer "mukasuik umum" dari pakakeh mukasuik istimewo nan labiah awa. Definisi dari "mukasuik umum" dapek diformulasian ka dalam sarek baso suatu masin haruih dapek maniru Masin Turing Universal.
Mesin nan dapek definisi iko dikana sabagai Turing-langkok, jo nan partamo kali muncua pado tahun 1940 di tangah kasibukan parkambangan di saruluah dunia. Caliak artikel sijarah parkomputeran untuak labiah banyak detail periode iko.


=== Komputer benam ===
Sakitar 20 tahun nan lalu, banyak pangkakeh rumah tanggo, khususnyo panel dari pamainan video juo mencakuik talepon genggam, perekam kaset video, PDA jo banyak bana dalam rumah tanggo, industri, otomotif, jo pangkakeh elektronik lain, sadolah barisi sirkuit elektronik sarupo jo komputer nan mamanuhi syarat Turing-lengkap di ateh (jo catatan bahwa program dari pangkakeh iko saringkali dibuek sacaro langsuang di dalam chip ROM nan akan paralu diganti untuak mangubah program mesin). Makasuik khusus komputer nan lain sacaro umum dikana sabagai "mikrokontroler" atau "komputer benam" (embedded computer). Dek karano itu, banyak nan mambatehi definisi komputer kapado pangkakeh nan maksuik pokoknyo adolah pangolahan informasi, daripado manjadi bagian dari sistem nan labiah gadang sarupo jo talepon, oven mikrowave, atau pesawat tabang, jo dapek diubah untuak babagai makasuik dek pangguno tanpa modifikasi fisik. Komputer kerangko utamo, minikomputer, jo komputer pribadi (PC) adolah macam utamo komputer nan mendapek definisi iko.


=== Komputer pribadi ===
Komputer pribadi atau personal computer (PC) adalah istilah untuak komputer nan banyak dikatahui urang pado umumnyo sahinggo banyak urang nan ndak akrab jo bantuak komputer salain komputer pribadi. Hanyo urang-urang tatentu jo nan mamakai istilah ko sacaro eksklusif untuak manunjuakan istilah nan labiah spesifik jo tapek.
Komputer pribadi diparkanaan patamo kali di Indonesia pado tahun 1980 oleh almarhum Eddy Liew, pandiri Dragon Computer & Communication melalui merek Sinclair nan barasa dari Inggris.


== Komponen komputer sacaro utuah ==
Processor
Memory
Motherboard
Casing
Power Supply
CDRom
Monitor
VGA
Hardisk
Kabel Power


== Caro karajo komputer ==
Saat teknologi nan dipakai pado komputer digital alah baganti sacaro dramatis sajak komputer patamo pado tahun 1940-an (caliak Sajarah perangkek kareh manghituang untuak labiah banyak detail), komputer kebanyakan masih manggunokan arsitektur Von Neumann, nan diusulkan pado awal 1940-an dek John von Neumann.
Arsitektur Von Neumann manggambaan komputer jo ampek bagian utamo: Unit Aritmetika dan Logis (ALU), unit kontrol, memori, jo pangkakeh masuakan jo hasil (sacaro kolektif dinamoan I/O). Bagian iko dihubungan dek barakeh kawek, "bus"


=== Memori ===

Di sistem iko, memori adolah urutan byte nan dinomori (sarupo "sel" atau "lubang buruang dara"), masing-masing barisi sapotong ketek informasi. Informasi iko mungkin manjadi parintah untuak mangatoan pado komputer apo nan harus dikarajoan. Sel mungkin barisi data nan diparaluan komputer untuak mangarajoan suatu parintah. Satiok slot mungkin barisi salah satu, jo apo nan sakarang manjadi data mungkin ajo beko manjadi parintah.
Memori manyimpan babagai bantuak informasi sabagai angko biner. Informasi nan alun babantuak biner akan dipacah (encoded) jo sajumlah instruksi nan mangubahnyo manjadi sabuah angka atau urutan angka-angka. Sabagai contoh: Huruf F disimpan sabagai angka desimal 70 (atau angko biner) manggunoan salah satu metode pamacahan. Instruksi nan labiah kompleks dapek digunoan untuak manyimpan gambar, suara, video, jo babagai macam informasi. Informasi nan dapek disimpan dalam ciek sell dinamoan sebuah byte.
Sacaro umum, memori dapek dituliah liak labiah jutaan kali - memori dapek diumpamoan sabagai papan tulis jo kapur nan dapek dituliah jo dihapui liak, daripado buku tuliah jo pena nan indak dapek dihapuih.
Ukuran masing-masing sel, jo jumlah sel, baubah sacaro rancak dari komputer ka komputer, jo teknologi dalam pambuekan memori alah baubah sacaro rancak - dari relay elektromekanik, ka tabuang nan diisi jo air raksa (jo beko pegas) di mano pulsa akustik tabantuak, sampai matriks magnet permanen, ka satiok transistor, ka sirkuit terpadu jo jutaan transistor di ateh ciek chip silikon.


=== Pamarosesan ===
Unit Pangolah Pusat atau CPU (Central processing Unit) berperan untuak mamproses parintah nan diagiah dek pangguno komputer, mangelolanyo basamo data-data nan ado di komputer. Unit atau peranti pamarosesan juo akan berkomunikasi jo peranti input, output sarato jo storage untuak mangarajoan instruksi nan saling terkait.

Dalam arsitektur von Neumann nan asli, inyo manjalehan sabuah Unit Aritmetika jo Logika, jo sabuah Unit Kontrol. Dalam komputer-komputer modern, kaduo unit iko talatak dalam ciek sirkuit terpadu (IC - Integrated Circuit), nan biasonyo disabuik CPU (Central Processing Unit).
Unit Aritmetika dan Logika, atau Arithmetic Logic Unit (ALU), adolah pangkakeh nan mangarajoan pelaksanaan dasa sarupo pelaksanaan aritmetika (tambahan, pengurangan, jo samacamnyo), pelaksanaan logis (AND, OR, NOT), jo pelaksanaan perbandingan (misalnyo, mambandiangan isi sabanyak duo slot untuak saratoan). Pado unit ikolah dikarajoan "karajo" nan sabananyo.
Unit kontrol manyimpan parintah kini ko nan dikarajoan dek komputer, mamarintahan ALU untuak mangarajoan jo mandapekan liak informasi (dari memori) nan diparaluan untuak mangarajoan parintah tu, jo mamindahan liak hasil ka lokasi memori nan sesuai. Unit ko bafungsi mengontrol pembacaan instruksi program komputer.


=== Masuakan jo hasil ===
I/O mambolehan komputer mandapekan informasi dari dunia lua, jo malatak hasil karajonyo di sinan, biso babantuak fisik (hardcopy) atau non fisik (softcopy).
Ado babagai macam alat I/O, dari nan akrab keyboard, monitor jo disk drive, ka nan labiah indak biaso sarupo webcam (kamera web, pancetak, pamindai, jo sabagainyo).
Nan dimiliki dek sadolah pangkakeh masuakan biaso adolah bahwa inyo meng-encode (mangubah) informasi dari suatu macam ka dalam data nan dapek diolah labiah lanjut dek sistem komputer digital. Pangkakeh output, men-decode data ka dalam informasi nan dapek dimangarati dek pamakai komputer. Dalam pengertian iko, sistem komputer digital adolah contoh sistem pangolah data.


=== Instruksi ===
Parintah nan dibicaroan di ateh indak parintah sarupo bahaso manusiawi. Komputer hanyo mampunyoi parintah sederhana dalam jumlah tabateh nan dirumuskan jo baik. Parintah biaso nan dipahami kabanyakan komputer adolah "manyalin isi sel 123, jo tampek tiruan di sel 456", "manambahan isi sel 666 ke sel 042, jo tampek akibat di sel 013", dan "jiko isi sel 999 adolah 0, parintah barikuik anda di sel 345".
Instruksi diwakili dalam komputer sabagai nomor - kode untuak "menyalin" mungkin manjadi 001, misalnyo. Suatu himpunan parintah khusus nan didukung dek komputer tatentu diketahui sabagai bahaso mesin komputer. Dalam praktiknyo, urang biasonya indak manuliah parintah untuak komputer sacaro langsuang di bahaso mesin tapi mamakai bahaso pemrograman "tingkek tinggi" nan kamudian diterjemahan ka dalam bahasa mesin sacaro otomatis dek program komputer khusus (interpreter jo kompiler). Babarapo bahaso pemrograman berhubungan erat jo bahaso mesin, sarupo assembler (bahaso tingkek rendah); di sisi lain, bahaso sarupo Prolog didasarkan pado prinsip abstrak nan jauah dari detail pelaksanaan sabananyo dek mesin (bahaso tingkek tinggi)


=== Arsitektur ===
Komputer kontemporer malatakan ALU jo unit kontrol ka dalam ciek sirkuit terpadu nan dikana sabagai Unit Pemroses Sentral atau CPU. Biasonyo, memori komputer dilatakan di ateh babarapo sirkuit terpadu nan ketek dakek UPS. Pangkakeh nan manampekan sabagian gadang ruangan dalam komputer adolah ancilliary sistem (misalnyo, untuak manyadiokan tanago listrik) atau pangkakeh I/O.
Babarapo komputer nan labiah gadang babeda dari model di ateh di ciek hal utamo - inyo ado babarapo UPS jo unit kontrol nan bakarajo sacaro basamoan. Talabiah lagi, babarapo komputer, nan dipakai sabagian gadang untuak makasuik penelitian jo perkomputeran ilmiah, alah babeda sacaro signifikan dari model di ateh, tapi inyo alah basuo saketek panggunoan komersial.
Fungsi dari komputer sacaro prinsip sabananyo cukuik sederhana. Komputer mancapai parintah jo data dari memorinyo. Parintah dikarajoan, hasil disimpan, jo parintah barikuiknyo dicapai. Prosedur iko baulang sampai komputer dimatian.


=== Program ===
Program komputer adolah daftar gadang parintah untuak dikarajoan dek komputer, barangkali jo data di dalam tabel. Banyak program komputer barisi jutaan parintah, jo banyak dari parintah tu dikarajoan baulang kali. Sabuah komputer pribadi modern nan umum (pado tahun 2003) dapek mangarajoan sakita 2-3 miliar parintah dalam sadetik. Komputer indak dapek kemampuan luar biaso inyo lewat kemampuan untuak mangarajoan parintah kompleks. Tapi, inyo mangarajoan jutaan parintah sederhana nan diatur dek urang pandai, pemrogram."Programmer Baik memperkembangkan set-set parintah untuak mangarajoan tugas biaso (misalnyo, manggamba titik di layar) jo lalu mambuek set-set parintah itu tasadio kapado programmer lain". Sekarang ko, kebanyakan komputer dapek mangarajoan babarapo program sekaligus. Iko biasonyo diserahkan ka sabagai multitasking. Pado kenyataannyo, UPS mangarajoan parintah dari ciek program, beko setelah babarapo saat, UPS baraliah ka program kaduo jo mangarajoan babarapo parintahnya. Jarak wakatu nan ketek ko sering diserahkan ka sabagai irisan wakatu (time-slice). Iko mangadoan khayal program lipat ganda nan dikarajoan sacaro basamoan jo maagiah wakatu UPS di antaro program. Iko mirip bagaimano film adolah rangkaian kilat ajo masih membingkaian. Sistem operasi adolah program nan biasonyo menguasai kali ko mambagian


==== Sistem operasi ====
Sistem operasi adolah samacam gabungan dari potongan kode nan baguno. Katiko samacam kode komputer dapek dipakai sacaro basamo dek beraneka-ragam program komputer, setelah bertahun-tahun, pemrogram (programmer) akhirnyo mamindahannyo ka dalam sistem operasi.
Sistem operasi, manantuan program ma nan akan dijalanan, bilo, jo pangkakeh nan ma (sarupo memori atau I/O) nan inyo gunoan. Sistem operasi juo maagiah layanan (service) kapado program lain, sarupo kode nan mambolehan pemrogram untuak manuliah program untuak suatu mesin tanpa paralu mengetahui detail dari sado pangkakeh elektronik nan tahubuang pado komputer.


== Panggunoan komputer ==

Komputer digital patamo, punyo ukuran nan gadang jo mambutuhan biaya gadang untuak mambueknyo. Komputer pado masa itu umumnya digunoan untuak mangarajoan perhitungan ilmiah. ENIAC, komputer awal AS awalnyo dibuek untuak mamparhitungan tabel ilmu balistik untuak persenjataoan (artileri), manghituang karapekan penampang neutron untuak mancaliak jiko bom hidrogen akan bakarajo jo semestinyo (paritungan ko, nan dikarajoan pado Desember 1945 sampai Januari 1946 jo malibekan dala dalam labiah dari satu juta kartu punch, mancaliakan bantuak lalu di bawah partimbangan akan gagal). CSIR Mk 1/CSIRAC, komputer patamo Australia, mengevaluasi pola curah hujan untuak tampek panampungan dari Snowy Mountains, suatu proyek pembangkik Hidroelektrik gadang. Salain itu juo dipakai dalam kriptanalisis, misalnyo komputer elektronik digital nan patamo, Colossus, dibuek salamo Perang Dunio II. Akan tetapi, visionaris awal juo manyangko bahwa pemrograman tu akan dapek memainan catur, mamindahan gambar jo panggunoan lain.
Urang-urang di pemerintah jo parusahaan gadang juo mamakai komputer untuak mangotomasian banyak data jo mangarajoan tugas nan sabalumnyo dikarajoan dek manusio misalnyo, mamaliharo jo memperbarui rekening jo inventaris. Dalam bidang pendidikan, ilmuwan di babagai bidang mulai mamakai komputer untuak analisis inyo surang. Panurunan harago komputer mambuek komputer dapek digunoan dek organisasi nan labiah ketek. Bisnis, organisasi, jo pemerintah sering manggunoan banyak komputer ketek untuak manyalasaian tugas nan sabalumnyo dikarajoan oleh komputer kerangko utamo nan maha jo gadang. Kumpulan komputer nan labiah ketek di ciek lokasi disabuik sabagai server.
Sarato jo panamuan mikroprosesor di 1970-an, menghasilkan komputer nan sangat murah manjadi mungkin.
PC manjadi populer untuak banyak tugas, tamasuak manyimpan buku, manuliah, jo mancetak dokumen. Paritungan meramalan jo lain baulang matematika jo lembarang sebar, bahubungan jo e-pos jo, Internet. Namun, katasedioan lueh komputer jo mudah dikostumisasi komputer dapek digunoan untuak banyak pakarajoan lain.
Sakaligus, komputer ketek, biasonya jo mengatur program, ditemukan caro mengaplikasian inyo ka dalam pangkakeh lain sarupo pangkakehan rumah, oto, pesawat tabang, jo perlengkapan industri.
Prosesor benam menguasai kelakuan pangkakeh sarupo itu nan labiah mudah, mambolehan kelakuan kontrol nan labiah kompleks (untuak kejadian, perkembangan sistem rem anti terkunci di oto). Katiko abad ke-21 dimulai, kabanyakan alat listrik, bantuak angkutan bertenago, jo batas produksi pabrik dikuasai di sisi komputer.
Kabanyakan insinyur mamprediksian bahwa iko akan tarui berkembang.


== Bagian-bagian komputer ==
Komputer terdiri atas 2 bagian gadang inyo tu perangkek lunak (software) jo perangkek kareh (hardware).


=== Parangkek kareh ===
Pemroses atau CPU sabagai unit pengolah data
Memori RAM, tampek panyimpanan data sementaro
Hard drive, media panyimpanan data semi permanen
Perangkat masukan, media nan digunoan untuak memasuakan data untuak diproses oleh CPU, sarupo mouse, keyboard, jo tablet
Perangkek kaluaan, media nan digunoan untuak manampilan hasil kaluaan pemrosesan CPU, sarupo monitor, speaker, headset, plotter, proyektor, jo printer


=== Parangkek lunak ===
Sistem operasiProgram dasar pado komputer nan manghubungan pangguno jo hardware komputer. Sistem operasi nan biaso digunoan adolah Linux, Windows, jo Mac OS. Tugas sistem operasi tamasuak (namun indak hanyo) mengatur eksekusi program di atehnyo, koordinasi input, output, pemrosesan, memori, serta instalasi software.
Program komputerMarupokan aplikasi tambahan nan dipasang sesuai jo sistem operasinyo


=== Slot pado komputer ===
ISA/PCI, slot untuak masuakan karatu tambahan non-grafis
AGP/PCIe, slot untuak masuakan karatu tambahan grafis
IDE/SCSI/SATA, slot untuak hard drive/ODD
USB, slot untuak masuakan media plug-and-play (colok jo mainan, aratinyo perangkat nan dapek dihubungan ka komputer jo langsuang dapek digunoan)


== Jinih komputer ==
Komputer analog
Komputer pulsa
Mikrokomputer
Komputer rumah (home computer)
Komputer pribadi (PC)
Server
Minikomputer
Mainframe computer
Superkomputer


== Pranala luar ==
(Indonesia) Kamus istilah teknologi informasi