En Reekner (ingelsch: Computer) is en elektroonsch Rekenmaschien. Hüüt is he obers nich blots för dat Reken dor, een kann ok dormit Texten schrieven, wat teken, un ok speelen. Binnen is en Slag Elektronik inbaut, un dormit rekent he. 
En Computer besteiht ut

de Hardware, dat is allens, wat een anfaaten kann
de Software, dat sünd de Programmens.
De Hardware is tomeist ut

een Perzesser, de allens stüürt. Bi en Multiperzessersystem sünd dat ok mehr.
de Spieker (dat RAM), wat de Arbeitsspieker is un de allens vergeten deit, wenn de Strom ut is
de Fastplaat (Plattenspieker), de ok na dat Utmooken nix vergeten deit.
Na de Grött ünnerscheed wi 

Personalcomputers
Desktop
Laptop anneren secht og Schlepptop dor to.
Klapprekner (Notebook)
Mini-Computers, de wat grötter sind
Mainframes
De eersten Reekner weern bannig groot. Den eersten harr Konrad Zuse baut. Weer noch rein elektromechaansch, mit Relais un so. Kort dorop weer denn in de USA de Eniac baut. De Elektronik weer ut Röhrens. De Reekner weern bannig groot, so as en Kamer. Un kunnen graad so'n beten wat vun dat, wat vundaag een lütten Taschenreekner kann. As denn de Transistor dor weer, kunnen de Reekner wat lütter warrn. Un mit de integreerten Schaltkrinks (IC) noch wat lütter. Denn keem de eerste CPU op, de 4004 un later de 8008 vun Intel.
De meesten Reekner sünd Personalcomputers. Se köönt mitnanner to en Nettwark knütt sien. Lütte Nettwarken heet LAN, grote as dat Internet WAN. 
KDE, dat is en grafisch Böversiet för dat Bedriefssystem Linux, gifft dat nu ok op platt.
Link:
Dat plattdüütsche Computer-Lexikon