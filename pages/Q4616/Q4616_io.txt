Marilyn Monroe (n. Norma Jeane Mortenson ye la 1ma di junio 1926 til la 5ma di agosto 1962) esis Usana cinem-aktorino ikonatra, manekinino e kantistino. El divenis un ek la maxim populara aktorini de la 20ma yarcento ed anke sexuala simbolo. Mem pos elua morto, el duras esar simbolo di pop-kulturo.
Naskinta en Los Angeles, el vivis elua yuneso en 12 diferanta adopto-domi ed 1 orfanerio. Evanta 16 yari, el mariajis policisto James Dougherty, komencis laborar kom manekinino en 1945, e kom aktorino en Hollywood kelk yari pose. En 1953 el ja esis multe konocata aktorino, kun partopreno en komedii, exemple "Kavalieri Preferas Blondini" (Gentlemen Prefer Blondes) e "Quale Mariajar un Milioniero" (How to Marry a Millionaire).