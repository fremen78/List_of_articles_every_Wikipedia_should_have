Marilyn Monroe (1 Juni 1926 - 5 Agustus 1962) kang lair kanthi jeneng  Norma Jeane Mortenson iku sawijining aktris, penyanyi lan uga modhèl misuwur asal Amérikah Sarékat. Nganti saiki, panjenengané wujud bintang filem lan simbol sèks paling misuwur ing abad kaping 20. Sosoké iku inspirasi kanggo akèh bintang-bintang anyar ing mangsa saiki kaya kang katon cetha ning aktris Madonna ing awal kariré.
Sawisé pérangan taun mainké peran-peran cilik, Marilyn Monroe dadi saya misuwur marang kaahliané main komedi, kasulistyané sarta penampilané ing layar amba, saéngga panjenengané dadi salah siji bintang  filem kang populèr banget nalika taun 1950an. Ing tembe wuri sajeroning kariré, Marilyn Monroe nglakoni sapérangan peran serius kang cukup suksès. Nanging nalika panjenengané ora sempat olèh Academy Award minangka pengakuan dhiriné minangka aktris "serius", mung Golden Globe kang tau digayuh liwat filem "The Misfits" nalika taun 1961 kang jebulé wujud filem pungkasan kang panjenengané rampungaké.
Sanadyan mangkono, permasalahan kang nyangkut karir uga kauripan pribadiné dadi saya buruk lan rumit. Kauripan Marilyn Monroe pungkasané ngenesaké, panjenengané tinemu tiwas ing omahé kang dipercaya minangka akibat tindakan nglalu amarga overdosis ngombé obat turu. Tekan saiki, manéka téyori konspirasi nyangkut painé Marilyn isih dadi pokok pembahasan mligi kanggo para penggemaré wiwit saka terlibaté kulawarga Kennedy kanggo matèni Marilyn tekan téyori yèn Marilyn Monroe dipatèni Mafia.
Marilyn Monroe dhéwé dadi inspirasi kanggo akèh musisi sajeroning makarya, contoné Elton John kang nyiptakaké lagu "Candle in the Wind (1974)" uga grup rock Def Leppard kang ndhèdhikasikaké lagu "Photograph"  saka album "HYSTERIA" (1981) kanggo sang legenda.
Tekan saiki salah siji ikon pop kang paling ditepungi donya iku sosok Marilyn kang ngadeg ing sandhuwuré saluran udara subway mawa rok kang megar.


== Film ==


== Bebungah lan nominasi ==
1952 Photoplay Award: Bebungah Khusus
1953 Photoplay Award: Bintang Wanita Paling Populèr
1956 BAFTA Film Award (Inggris): nominasi Aktris Manca Negara Paling Apik (The Seven Year Itch)
1956 Golden Globe: nominasi Aktris Komedi/Musikal Paling Apik (Bus Stop)
1958 BAFTA Film Award (Inggris): Aktris Manca Negara Paling Apik (The Prince and the Showgirl)
1958 David ing Donatello Award (Italia): Piring Emas (The Prince and the Showgirl)
1959 Crystal Star Award (Prancis): Aktris Manca Negara Paling Apik (The Prince and the Showgirl)
1960 Golden Globe: Aktris Komedi/Musikal Paling Apik (Some Like It Hot)
1962 Golden Globe: Favorit Film Donya kategori Wanita
Bintang ing Hollywood Walk of Fame 6104 Hollywood Blvd.


== Pranala njaba ==
Video Marilyn Monroe Archived 2009-12-30 at the Wayback Machine.