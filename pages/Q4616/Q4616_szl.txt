Marilyn Monroe, po prowdźe Norma Jeane Mortensen, rodzůno kej Norma Jeane Baker (rodz. 1 čyrwca 1926 we Los Angeles, um. 4 śyrpńa 1962 we Los Angeles) – amerikańsko aktorka filmowo, legynda kina, seksbomba lot 50. a 60. XX wjeku. S anfanga bůua modelkům a prezyntowoua badykostjumy, a we 1946 přiuwožyu ja Howard Hughes, šef RKO Radio Pictures, kery namůwiu ja na aktorstwo. Pjyršy kůntrakt podpisoua s wytwůrńům 20th Century Fox. We lotach 1947-1948 zagroua lo ńich we poru filmach, s kerych žody ńy uośůngnou sukcesa, bez cůž ńy předužůno ś ńům kůntraktu. We 1949 pozowou do zdjyńć po nagu, a ukozouy śe ůune we I nůmeře Playboya. We 1952 pjyršy roz zagroua kej platynowo blůndynka, a pjyršy sukces uodńosua we 1953 rolům we Gentlemen Prefer Blondes (Chopy wolům blůndynki). Bůua pora razy hajtńynto, we tym s Arthurym Millerym, lo kerygo zmjyńiua wyznańy na judajizm. Oud pouowy lot 50. začua sprowjać mynga problymůw skiž nadužywańo alkoholu, barbituranůw, popadańo we depresyje a bulimjo. Na kůńec, znejdźůno ja mortwo we jeij chaupje ze suchawkům uod telefona we rynce. Připuščo śe, aže uod umřyua uod předawkowańo střodkůw nasynnych, nale sprawa jeij śmjyrći ńy je do dźiśej do kůńca wyjaśńůno.


=== Filmografijo (wybůr) ===
1947: "Dangerous Years"
1948: "Ladies of the Chorus"
1949: "Love Happy"
1950: "A Ticket to Tomahawk", "The Asphalt Jungle"
1950: "All about Eve"
1951: "Home Town Story"
1952: "Don't Bother to Knock", "Monkey Business"
1953: "Niagara", "Gentleman Prefer Blondes"
1953: "How to Marry a Millionaire"
1954: "There's No Business Like Show Business"
1954: "River of No Return"
1955: "The Seven Year Itch"
1956: "Bus Stop"
1957: "The Prince and the Showgirl"
1959: "Some Like It Hot"
1960: "Let's Make Love"
1961: "The Misfits"


=== Auskuplůngi ===

uoficyjolno neczajta
IMDB