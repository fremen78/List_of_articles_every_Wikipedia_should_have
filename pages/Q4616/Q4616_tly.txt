Merilin Monro (ing. Marilyn Monroe [ˈmærəlɪn mənˈroʊ]; bə dynjo omə — Norma Čin Mortenson (img. Norma Jeane Mortenson), xacpərəst bejədə — Norma Čin Bejker (ing. Norma Jeane Baker); 1 ijun 1926 sor, Los-Ančeles, Kalifornijə, AIŠ — 4 avgust 1962 sor, Brentvud, Kalifornijə, AIŠ) — amerikəvyžə kinoaktrisa, xanəndə, model u 1950-nə soron seks-rəmz. Cy Amerikə kinomatografi u dynjo mədənijəti məšhurə simo be. 1999 sorədə Amerikə Kinonəčiməsənəti institut əvyš sijohiədə bə 6-nə vyrə noše 25-nə cy amerikə kino əfsonəjnə aktrisonədə.


== Biografijə ==


=== 1926—1944: Əǧyləti u iminə kəbin ===

Merilin Monro 1 ijun 1926 sorədə maštəvo təxminən saat 9:30 Los-Ančelesədə bə dynjo omə, u cy Gledis Pjorl Bejker seminə əǧyl be. Gledis 15 sinədə bə Čon Njuton Bejkeri bə šu še, cəvonku dy gylə əǧyl be: Robert (1917—1933) u Bernis (1919—2014). 1921 sorədə Gledis čo be cy šuəku, u Bejker əǧylonyš pegəte u še bə Kentuki štat. 1924 sorədə Gledis dyminə kərə bə šu še bə Martin Edvard Mortenseni, əmma bə əǧyl mandejədə šuə əcəjku čo be. Yštə pyə Merilin hic nyzynəše, iglə vəseǧədə familijə bənə Mortenson nyvyštə byəbe.


== Səvonon ==