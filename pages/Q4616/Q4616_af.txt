Marilyn Monroe (1 Junie 1926 – 4 Augustus 1962) was 'n Amerikaanse aktrise, sangeres, model en rolprentvervaardiger.


== Lewe ==

Ná sy 'n groot deel van haar jeug in weeshuise deurgebring het, het Monroe haar loopbaan as 'n model begin, wat tot 'n rolprentkontrak in 1946 gelei het. Haar vroeë rolle was klein, maar haar rolle in The Asphalt Jungle (1950) en All About Eve (ook 1950) is goed ontvang en namate haar loopbaan gevorder het, het sy as 'n sekssimbool bekend geword. Sy het lof ontvang vir haar komediese vermoë in rolprente soos Gentlemen Prefer Blondes, How to Marry a Millionaire en The Seven Year Itch. Sy was in die 1950s en 1960s een van Hollywood se gewildste aktrises.
Monroe het dikwels gesukkel om rolle anders as die "dom blondine" te kry en sy het doelbewus probeer om hierdie beeld van haar af te skud. Sy het drie mislukte huwelike gehad: met polisieman James Dougherty (1942–1946), bofbalspeler Joe DiMaggio (1954–1954) en toneelskrywer Arthur Miller (1956–1961). Dit was gedurende haar huwelik met Miller wat sy by die Actors Studio gestudeer het en die maatskappy Marilyn Monroe Productions gestig het. Haar dramatiese rol in William Inge se Bus Stop is deur die kritici geprys en sy het 'n Golden Globe-toekenning gewen vir haar rol in Some Like it Hot.


== Dood ==
Die laaste jare van Monroe se lewe was gevul met gesondheidsprobleme, persoonlike probleme en 'n reputasie as 'n onverantwoordelike en moeilike medewerker. Daar word steeds gegis oor die omstandighede van haar dood, as gevolg van 'n oordosis barbiturate. Alhoewel haar dood amptelik as 'n "waarskynlike selfmoord" geklassifiseer word, word die moontlikheid van 'n dood per abuis nie buite rekening gelaat nie. Samesweringsteoritici beweer dat sy vermoor is.
In 1999 het Monroe op die sesde plek van die American Film Institute se ranglys van die grootste vroulike sterre van alle tye verskyn.


== Filmografie ==


=== Rolprente ===
1947: Dangerous Years
1948: Scudda Hoo! Scudda Hay!
1948: Ladies of the Chorus
1949: Love Happy
1950: A Ticket to Tomahawk
1950: The Asphalt Jungle
1950: All About Eve
1950: The Fireball
1951: Right Cross
1951: Home Town Story
1951: As Young as You Feel
1951: Love Nest
1951: Let's Make It Legal
1952: Clash by Night
1952: We're Not Married!
1952: Don't Bother to Knock
1952: Monkey Business
1952: O. Henry's Full House
1953: Niagara
1953: Gentlemen Prefer Blondes
1953: How to Marry a Millionaire
1954: River of No Return
1954: There's No Business Like Show Business
1955: The Seven Year Itch
1956: Bus Stop
1957: The Prince and the Showgirl
1959: Some Like It Hot
1960: Let's Make Love
1961: The Misfits
1962: Something's Got to Give


== Eksterne skakels ==
 Wikimedia Commons het meer media in die kategorie Marilyn Monroe.