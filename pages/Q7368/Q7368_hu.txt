A juh vagy birka (Ovis aries vagy Ovis gmelini aries) az emlősök (Mammalia) osztályának párosujjú patások (Artiodactyla) rendjébe, ezen belül a tülkösszarvúak (Bovidae) családjába és a kecskeformák (Caprinae) alcsaládjába tartozó faj, amelyet korábban a muflon (Ovis gmelini) egyik alfajaként tartották számon; egyes források még mindig annak tekintik.
Az ember által egyik legrégebben háziasított állat, melynek gyapja, teje és húsa is felhasználható. Világszerte valamivel több, mint 1 milliárdra becsülik az állományát.
A juh kérődző állat és szinte a füvön is megél – ezért lett a gyengébb legelők első számú hasznosítója. Természetes körülmények között is könnyen szaporodik. Amerikába először a spanyolok vitték a 16. században.


== Elnevezései életkor szerint ==
szopós bárány: 4–5 kg, 50-60 napos korig szoptatják, majd leválasztják
választott bárány vagy növendék: 1 éves korig
toklyó (kos és jerke): 1-2 éves korban
vemhes anya v. előhasi: a megtermékenyített toklyó
anyajuh: az első ellés után
apáca: két évnél idősebb, még nem ellett növendék
kos, tenyészkos: kifejlett hímivarú juh (féléves korban ivarérett, 3 évesen tenyészérett)
kereső v. kötényes kos: csendes ivarzás kiszűrése
ürü: ivartalanított kos


== Háziasítása, története ==
A magyaroknál a történelem során a ló után a legfontosabb háziállat volt. A magyar racka juh jellegzetesen magyar állatfajta, sehol a világon nem található, csak ott ahol magyarok laknak. Magyarországon az elmúlt ötvenöt év során az őshonos kiskérődzők közül a juh volt az, amely számban, népszerűségben és jövedelmezőségben nagy jelentőséggel bírt.


== Néhány fajtája ==
afrikai zsírfarkú juh
cheviot juh
cigája
cikta
columbia juh
corriedale juh
costwold juh
dorset juh
északi chevlot juh
fekete pofájú skót birka
finn birka juh
gyimesi racka juh
hampshire juh
Jacob juh
kameruni juh
karakül juh
kovásznai sárgafejű berke
leicester juh
lincoln juh
magyar racka juh
merinó juh
montadale juh
panama juh
rambouillet juh
romney juh
shropshire juh
southdown juh
suffolk juh
Swaledale juh
targhee juh
texeli juh
wallisi feketeorrú


== Állomány ==

A juh tartása a világban széles körben elterjedt és fontos mezőgazdasági tevékenység. 2021-ben a juhból több mint 170 országban tartottak, és az éves állomány nagysága meghaladta az 1,2 milliárd darabot.
A világ legnagyobb juh tartói közé tartozik Kína, India, Ausztrália, Nigéria és Irán. Ezek az országok a 2021-es állományuk alapján az első öt helyen álltak. 2021-ben Kínában volt az éves világ juh állományának a 12%-a.


== Betegségei ==
Juhoknál a nyári meleg hónapokban, nedves időszakban gyakran előfordul a légynyüvesség, amelyet ha nem kezelnek, akár az állat elhullásához is vezethet.


=== Büdös sántaság ===
Leginkább a kitenyésztett, gyengébb szervezetű fajtáknál elterjedt, például a merinónál. Okozója általában a nyári alj, melyben a trágya úgymond „begyullad”, és így a köröm köze is begyullad. Tünetei a sántítás, a köröm közötti gennyes folt, és a jellegzetes szag.
Kezelése körmöléssel történik. A gennyes felület körül a köröm elválik, ezt a részt addig kell faragni körmölőkéssel, míg az nem ér el olyan felületig, ami egészséges. Ezután fertőtleníteni kell különféle krémekkel, gyógyszerekkel, pl. kékkővel.


=== Légy által okozott sérülés, úgynevezett „beköpés” ===
Ha valamilyen sérülés éri a juh körmét és így véres a köröm, a légy belepi és rápetézik. Ennek következménye, hogy a köröm bedagad, büdös lesz, és apró férgek telepszenek meg a köröm közében. Kezelése általában a férgek eltávolításával történik, majd fertőtlenítés szükséges. „Előnye”: néhány öreg juhász [pontosabban?] azt állítja, hogy ha az állatot büdös sántaság közben beköpi a légy, akkor az fertőtleníti a sebet, így az hamarabb begyógyul.


=== Varas szájfájás ===
Tünet: a juhok szája kisebesedik, vérzik, esetleg gennyedzik. 
Kezelés: jódglicerinnel be kell kenni a juhok száját, ez enyhíti a tünetet és segíti a gyógyulást.


== Képek ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Jegyzetek ==


== További információk ==
ICZN 2003. OPINION 2027 (Case 3010). Usage of 17 specific names based on wild species which are pre-dated by or contemporary with those based on domestic animals (Lepidoptera, Osteichthyes, Mammalia): conserved. Bulletin of Zoological Nomenclature 60(1): 81–85. BHL Reference page.
Linnaeus, C. 1758. Systema Naturae per regna tria naturæ, secundum classes, ordines, genera, species, cum characteribus, differentiis, synonymis, locis, Tomus I. Editio decima, reformata. Holmiæ: impensis direct. Laurentii Salvii. i–ii, 1–824 pp  DOI: 10.5962/bhl.title.542: 70–71.
Kaeuffer, R.; Bonenfant, C.; Chapuis, J.-L.; Devillard, S. 2010: Dynamics of an introduced population of mouflon Ovis aries on the sub-Antarctic archipelago of Kerguelen. Ecography, 33: 435–442. DOI: 10.1111/j.1600-0587.2009.05604.x
Thomas, O. (1911). The mammals of the tenth edition of Linnaeus; an attempt to fix the types of the genera and the exact bases and localities of the species. Proceedings of the Zoological Society of London 81(1): 120-158. DOI: 10.1111/j.1469-7998.1911.tb06995.x. BHL. Reference page.
Full text of "A magyar pásztorok nyelvkincse : a kir. magyar természettudományi Társulat megbizásából"
A juhok kiváló arcfelismerő képességgel rendelkeznek
Böő István: A juhászmester könyve; Szaktudás, Budapest, 2003 (Mestergazda könyvek)
Juhtenyésztés A-tól Z-ig; szerk. Jávor András, Kukovics Sándor, Molnár Györgyi; Mezőgazda, Budapest, 2006
A juhtenyésztés jelene és jövője az EU-ban. Válogatott tanulmányok; szerk. Kukovics Sándor, Jávor András; Magyar Juhtejgazdasági Egyesület–Debreceni Egyetem Agrár- és Műszaki Tudományok Centruma, Herceghalom–Debrecen, 2008
Régenhonos juh- és kecskefajtáink; szerk. Sáfár László; Magyar Juh- és Kecsketenyésztő Szövetség kiadványa, Budapest, 2017
Kósa Lajos: Juhtenyésztés. Állattenyésztés 5. Az általános mezőgazdasági és állattenyésztő szakképzések tankönyve; 7. jav. utánny.; Herman Ottó Intézet Nonprofit Kft., Budapest, 2018
Juhtenyésztés haladóknak az extenzívtől a precíziósig; tan. Jávor András et al.; Debreceni Egyetem–Juh Terméktanács, Debrecen–Várpalota, 2022


== Kapcsolódó szócikkek ==
Gyapjú
Juhtej
Irhabunda