Islam (Bahasa Arab: ) joda da agama monoteisme Abrahamik say disobarko bak Nabi Muhammad SAW nabi tarakhir dilom ajaran Islam di Jazirah Arab. Islam joda da agama say paling lamon kona anut karuwa di dunia sa saradu agama Kristen.


== Lima Rukun Islam ==


=== 1. Mbaca Rua Kalimat Syahadat ===
Rukun partamo dilom agama Islam joda da mbaca Rua Kalimat Syahadat.
Bunyi Rua Kalimat Syahadat joda da:

Ašhadu ʾalā ʾilāha ʾilla -llāhu, wa-ʾašhadu ʾanna Muḥammadan rasūlu -llāh
Horti
Nyak busaksi makka Tuhan silaw jak Allah, rik Nyak busaksi nabi Muhammad joda da rosul (utusan) Allah.


=== 2. Sambahyang Lima Waktu ===
Rukun say keduwa joda da Sambahyang Lima Waktu say wajib tigawiko, kecuali uwat halangan, bakdu amal say paling partamo kona hisab nonti joda da Sambahyang. Kaunyin rakaatna man tigabungko jadi 17 rakaat. Kalima waktu sina joda da:


=== 3. Puasa di bulan Puasa (Ramadhan) ===
Rukun Islam say ketigo joda da nggawiko ibadah puasa sabulan ponuh di bulan Ramadhan, buakhirna puasa titandai rik 1 Syawal say tisobut Harani Yaya Puasa, di tanggal 1 Syawal sa tiharamko untuk bupuasa. Puasa sa tigawiko jak subuh laju guk magorib, say dipa satijang harani sina porlu nahan hawa nafsu, mak dapok mongan, nginum, angot, atawa bukiyuk say sipa aman tigawiko sacara titomot bakal ngabatalko puasa ho diwik.


=== 4. Zakat Fitrah (Fatorah) ===
Rukun Islam say ke-empat joda da nggawiko zakat fatorah untuk jolma say mak mampu rik saro di ujung bulan puasa samakkung Harani Yaya Puasa.


=== 5. Cakak Haji bagi sai Mampu (Bukacukupan) ===
Rik rukun say tarakhir joda da ngalaksanako ibadah Haji bagi say mampu (gonok horto rik badan sihat).


== Nom Rukun Iman ==


=== 1. Iman guk Allah ===
Buiman guk Allah rik ngakui kaesaan-Na, parcaya bahwa Allah joda da tuhan jak sagonop alam.


=== 2. Iman guk Malaikat Allah ===
Iman guk malaikat-malaikat Allah joda da rukun iman karuwa, malaikat sa lamon jumlahna, tapi bih say wajib kita kapanday bih 10 bugahan.


=== 3. Iman guk Kitab Allah ===
Dilom Islam uwat 4 kitab suci say titurunko guk nabi rik rasul.


=== 4. Iman guk Rasul Allah ===
Dilom Islam uwat lamon nabi rik rosul, tapi say wajib tikapanday bih uwat salawi (25) bugahan.


=== 5. Iman guk Harani Kiamat ===
Buiman di Harani Kiamat say bakal tijadi di jomoh harani, kaunyin makhluk makkung ka say panday kapan harani sina ho ratong kacuali Allah, tapi bih dinjuk-Na tanda-tanda na bugahan, rik say congki kiamat ho ratongna di harani Juma'at. Rik parcaya radu kiamat ho lokok uwat kahidupan say abadi joda da kahidupan di Alam Akhirat.


=== 6. Iman guk Qada rik Qadar ===
Qada joda da katotapan Allah jak samakkung alam samesta sa uwat (zaman azali), sodongko Qadar joda da parwujudan qada say tisobut takdir.


== Liyak Munih ==
Aliran Dilom Agama Islam
Agama Abrahamik
Islam Syi'ah
Rukun Islam
Rukun Iman


== Sarambah ==
"Harak Nabi shallallahu ‘alaihi wa sallam ratong guk Madinah, panduduk Madinah uwat ruwa harani rayo untuk busonang-sonang rik ladas-ladasan di masa Jahiliyah. Maka oya ngumung, “Nyak ratong guk kuti rik kuti uwat ruwa harani rayo di masa Jahiliyah say kuti isi rik ladas-ladasan. Allah kok anggonti karuwana rik say lobih holaw bagi kuti, Ina joda da harani rayo Idul Fitri rik Idul Adha (harani Nahr)“
(HR. An Nasay no. 1556 dan Ahmad 3: 178, sanadnya shahih sasuai syarat Bukhari-Muslim say sanipa nurut Syu'aib al-Arnauth, Muhammad Nashiruddin al-Albani, rik sajumlah pakar hadis).


== Rujukan ==

Kategori:Islam