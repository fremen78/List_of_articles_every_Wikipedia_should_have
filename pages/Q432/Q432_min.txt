Islam (Arab: الإسلام‎ al-’islām, dikecekkan [ʔislæːm]) adolah agamo nan batuhan ka Allah SWT jo banabi ka Nabi Muhammad SAW. Kato Islam sacaro harafiah aratinyo "basarah diri (pado Tuhan)". Jo labiah dari satu saparampek miliar urang pangikuik di saluruah dunia, manjadian Islam sabagai agamo tagadang kaduo di dunia sasudah agamo Kristen. Islam punyo arati "panyarahan", yaitu panyarahan diri sapanuahnyo kapado Tuhan (Arab: الله, Allāh). Panganuik agamo Islam disabuik Muslim nan baarati "surang nan tunduak kapado Tuhan", atau labiah langkoknyo adolah Muslimin bagi laki-laki jo Muslimat bagi padusi. Islam dianuik jo mayoritas panduduak Indonesia, damikian pulo urang Minang kini ko baagamo Islam sajak masuaknyo agamo Islam ka Minangkabau. Falsafah urang Minangkabau nan tanamo manganai agamo Islam: Adaik basandi syarak, syarak basandi Kitabullah. Syarak mangato adaik mamakai.
Islam maajaan bahaso Allah manurunan firman-Nyo kapado manusia malalui para nabi jo rasul utusan-Nyo, jo mayakini sacaro sungguah-sungguah bahaso Muhammad adolah nabi jo rasul taakhia nan diutuih ka dunia dek Allah.


== Etimologi ==
Islam barasa dari kato Arab Aslama-Yuslimu-Islaman nan sacaro bahaso baarati 'Manyalamaikan' misal teks 'Assalamu Alaikum' nan baarati Semoga Kasalamaikan ateh kalian sadonyo. Islam/Islaman adolah Masdar/Kato benda sabagai bahaso panunjuak dari Fi'il/Kato karajo iyolah 'Aslama' = Alah Salamaik (Past Tense) jo 'Yuslimu' = Manyalamaikan (Past Continous Tense).
Kato triliteral semitik 'S-L-M' manurunan babarapo istilah utamo dalam pamahaman manganai kaislaman, iyolah Islam jo Muslim. Kasadonyo baaka dari kato Salam jo baarati kadamaian. Kato Islam labiah spesifik lai didapek dari bahaso Arab Aslama, nan bamakna "untuak manarimo, manyarah atau tunduak" jo dalam pangaratian nan labiah jauah kapado Tuhan.
Jo damikian, Islam baarati panarimoan diri jo panyarahan diri kapado Tuhan, jo panganuiknyo musti manunjuakan iko jo manyambah-Nyo, manuruiki parintah-Nyo, jo mahindari politheisme atau syirik. Panyatoan iko mambarikan babarapo makasuik dari al-Qur’an. Dalam babarapo ayat, kualitas Islam sabagai kapicayoan ditagehan: "Barangsiapo nan Allah mahandaki ka mambarikan kapadonyo patunjuak, niscayo Baliau malapangan dadonyo untuak (mamaluak agamo) Islam..." Ayat lain mahubuangkan Islām jo dīn (lazimnyo ditajamahan sabagai "agamo"): "...Pado hari iko alah Den-sampurnakan untuak kalian agamo kalian, jo alah Den-cukuikan kapado kalian nikmaik-Den, jo alah Den-ridhoi Islam itu jadi agamo bagi kalian." Namun masih ado nan lain nan manggambakan Islam itu sabagai tindakan baliak kapado Tuhan-labiah dari hanyo panyatoan pangesahan kaimanan.


== Kapicayoan jo Ajarannyo ==
Kapicayoan dasa Islam dapek ditamukan pado kalimah shahādatāin ("duo kalimaik pasaksian"), iyolah "asyhadu an-laa ilaaha illallaah, wa asyhadu anna muhammadan rasuulullaah" - nan baarati "Ambo basaksi baso tiado sasambahan nan batua salain Allah, jo ambo basaksi baso Muhammad saw adolah utusan Allah". Esensinyo adolah prinsip kaasoan Tuhan dalam pabuatannyo dan paribadatan panganuiknyo,  jo pangakuan tahadok kanabian Muhammad. Adopun bilo sasaurang mayakini jo kudian maucapkan duo kalimaik pasaksian iko, inyo dapek dianggap alah manjadi surang muslim dalam statuih sabagai mualaf (urang nan baru masuak Islam dari kapicayoan lamonyo).
Kaum Muslim picayo baso Allah mangutuih Muhammad sabagai Nabi taakhia salapeh diutuihnyo Nabi Isa 6 abaik sabalunnyo. Agamo Islam picayo baso al-Qur'an jo Sunnah (satiok kato jo tindakan Muhammad) sabagai sumber hukum jo paraturan hiduik nan fundamental.
Mareka indak maanggap Muhammad sabagai pangasas agamo baru, malainkan sabagai panaruih jo pambaharu kapicayoan monoteistik nan diturunkan kapado Musa, Isa, jo nabi dek Tuhan nan samo. Islam managehan baso agamo Yahudi jo Kristen balakangan sasudah painyo para nabinyo alah mambelokan wahyu nan Tuhan agiah kapado nabi-nabi iko jo mangubah teks dalam kitab suci, maagiah intepretasi palsu, ataupun kaduo-duonyo.
Umaik Islam juo mayakini Al-Qur'an nan disampaikan dek Allah kapado Muhammad, malalui parantaro Malaikat Jibril adolah sempurna jo indak ado karaguan di dalamnyo. Di dalam al-Qur'an Allah juo alah bajanji ka manjago kaotentikan al-Qur'an hinggo akhia zaman.
Adopun sabagaimano dinyatokan dalam Al-Qur'an, umaik Islam juo diwajibkan untuak baiman jo mayakini kabanaran kitab suci jo firman-Nyo nan diturunkan sabalun Al-Qur'an (Zabur, Taurat, Injil jo suhuf para nabi-nabi nan lain) malalui nabi jo rasul tadahulu sabalun Muhammad. Umaik Islam juo picayo baso salain Al-Qur'an, saluruah firman Allah tadahulu alah mangalami parubahan dek manusia. Mangacu pado kalimaik di ateh, mako umaik Islam mayakini baso Al-Qur'an adolah satu-satunyo kitab Allah nan sabana asli jo sabagai panyempurna kitab-kitab sabalunnyo.
Umaik Islam mayakini baso agamo nan dianuik dek saluruah nabi jo rasul utusan Allah sajak maso Adam adolah ciek agamo nan samo jo ciek Tuhan nan samo(tauhid), jo damikian tantu sajo Ibrahim juo manganuik katauhidan sacaro hanif (murni) nan manjadikannyo surang muslim. Pandangan iko malatakan Islam basamo agamo Yahudi jo Kristen dalam rumpun agamo nan mampicayoi Nabi Ibrahim as. Di dalam al-Qur'an, panganuik Yahudi jo Kristen acok direferensikan sabagai Ahli Kitab atau urang-urang nan dibari kitab.


=== Rukun Iman ===

Muslim picayo jo Rukun Iman nan tadiri dari 6 parkaro yaitu:

Iman kapado Allah
Iman kapado malaikat Allah
Iman kapado Kitab Allāh (Al-Qur'an, Injil, Taurat, Zabur jo suhuf)
Iman kapado nabi jo rasul Allah
Iman kapado hari akhia
Iman kapado qada jo qadar


==== Allah ====

Konsep teologi dalam Islam iolah tauhid-picayo baso hanyo ado ciek Tuhan. Istilah Arab untuak Tuhan iolah Allāh; kabanyakan ilmuwan picayo inyo didapek dari panyingkekan kato al- (nan/itu) jo ʾilāh (tuhan), bamakasuik "Tuhan" (al-ilāh), namun nan lain manalusuri asa usuanyo dari kato bahaso Aram Alāhā. Banso bukan Arab mungkin manggunokan namo lain untuak  Allah, sarupo "Tanrı" dalam bahaso Turki atau "Khodā" dalam Persia. Tatapi kasahannyo bapulang pado Al-Qur'an dan Sunnah. Kapicayoan kapado Allah juo marupoan sabagian dari Rukun Islam, di mano tauhid diucapkan dalam syahadaik (pangakuan), jo mangisyaraikan baso:

"Tiado sasambahan nan batua salain Allah jo Muhammad iolah rasul Allah."
Dalam teologi tradisi Islam, Allah itu tak nampak dek manusia; Muslim indak paralu mambayangkan Allah karano indak ado nan sarupo jo-Nyo, hanyo mamuja jo sujuik padoNyo sabagai pancipta alam. Mareka picayo tujuan ado di dunia iolah untuak manyambah Tuhan. Qur'an kadangkalo manyabuik Allah jo namo atau sipaik lain, umpamo al-Rahman, bamakno "Maha Pangasiah" jo al-Rahim, bamakno "Maha Panyayang" (lihat Asmaul Husna). Allah dihuraikan dalam surah 112 al-Qur'an sebagai:

"Baliaulah Allah Nan Maha Aso; Allah, Nan Kaka, Mutlak; Baliau tiado baanak jo Baliau pulo indak diparanakkan; Jo indak ado siapopun nan sarupo joNyo." (112:1-4)
Dek itulah Muslim manulak konsep Tritunggal Kristen, jo mambandiangkannyo kapado politeisme.


==== Kitab ====

Muslim picayo baso ado babarapo kitab suci nan diturunkan Allah pado nabi-nabinyo, jo al-Qur'an sabagai kitab taakhia. Mareka juo picayo kanduangan kitab-kitab sabalun al-Quran, Taurat jo Injil, alah diubah dari segi tafsiran, teks, atau kaduonyo. Muslim manganggap al-Qur'an sabagai firman Allah nan bana; inyo adolah padoman Islam nan utamo nan baturunan dalam bahaso Arab. Muslim picayo baso ayat Al-Qur'an alah diwahyukan kapado Nabi Muhammad SAW dek Allah malalui malaikat Jibril pado banyak paristiwa antaro 610 jo wafaiknyo bagindo pado 8 Juni 632. Al-Qur'an dikabakan alah ditulih dek sahabat Nabi samaso bagindo masih hiduik, namun caro utamo panyampaian iolah malalui lisan. Inyo alah disusun pado zaman khalifah partamo Abu Bakar as-Siddiq, jo alah distandarisasi di bawah pamarintahan khalifah katigo Usman bin Affan.
Al-Qur'an tabagi dalam 114 surah, atau bab, nan apobilo digabuangkan, tadiri dari 6,236 ayat. Surah labiah awal sacaro kronologinyo, diturunkan di Makkah, nan barisi bahasan etika jo karohanian. Surah Madaniyyah barikuiknyo kabanyakan mambicarokan isu sosial jo moral nan bakaitan jo masyarakaik Muslim. Al-Qur'an labiah manakankan panduan moral daripado ajaran hukum, jo dianggap "buku sumber prinsip jo nilai Islam". Pakar hukum Muslim marujuak hadith, atau catatan batulih kahidupan Nabi Muhammad SAW, sabagai tambahan kapado al-Qur'an jo untuak mambantu manafsirkannyo. Ulasan jo takwil al-Qur'an dikataui sabagai tafsir.
Pakatoan Qur'an bamakasuik "pangucapan". Katiko Muslim babicara sacaro abstrak manganai al-Qur'an, mareka biasonyo marujuak kitab suci nan dibaco dalam bahaso Arab daripado karya nan dicetak atau apopun tajamahannyo. Bagi Muslim, al-Qur'an hanyo sempurna kok diturunkan dalam bahaso Arab asli; tajamahan dianggap kurang tapek dek sabab pabedoan bahaso, kasalahan dalma panajamahan jo suliknyo mamaliharo kanduangan nan asli. Dek itulah tajamahan hanyo dianggap sabagai ulasan tahadok al-Qur'an, bukan co al-Qur'an itu surang.


==== Hari Akhia ====


==== Takadia (Qada jo Qadar) ====


=== Rukun Islam ===

Limo Rukun Islam (bahaso Arab: اركان الدين‎) adolah limo amalan utamo dalam Islam Sunni (Ahlus Sunnah wal Jamaah), jo limo konsep dasa panarimoan agamo bagi Islam Syiah.
Rukun Islam bagi Muslim Sunni iolah:

Syahadaik (الشهادة), iyolah pamahaman asas ajaran Islam: اشهد ان لا اله الا الله اشهد ان محمدا رسول الله  Ambo basaksi tiado Tuhan salain Allah jo ambo basaksi baso Muhammad adolah rasul Allah Pajanjian iko adolah asas untuak sado kapicayoan jo amalan lain dalam Islam. Muslim patuik mangulangi syahadaik iko dalam solat, jo non-Muslim nan nio masuak Islam paralu mangucap kalimaik iko.
Salat (صلاة‎), atau amalan sumbahyang, wajib dilakukan limo kali sahari. Satiok solat paralu manghadok Ka'bah di Makkah. Di kabanyakan nagara Muslim, panando wakatu salat nan disabuik Azan disiarkan sacaro umum dari musajik satampek pado maso nan basasuaian.
Puaso (صوم), iyolah bapuaso pado bulan Ramadan. Muslim indak buliah makan atau minum dari subuah hinggo sanjo pado bulan iko, jo musti manjago diri dari pabuatan doso.
Zakaik (زكاة), atau pambarian sadakah. Zakaik iko wajib untuak sado Muslim nan mampu, badasakan pado kakayoan nan dipunyo. Bagian nan ditantukan digunokan untuak mambantu nan musikin jo nan mamaraluannyo, sarato untuak mambantu manyebarkan Islam.
Haji (حج), iyolah ziarah samaso bulan Zulhijjah ka koto Makkah. Satiok Muslim nan mampu (dari segi badan jo harato) wajib manunaikan haji sakurang-kurangnyo sakali saumua hiduiknyo.
Manuruik Muslim Syiah, limo asas Islam iolah:

Tauhid, Tuhan itu aso jo unik.
Kaadilan, konsep kabanaran moral balandehkan etika, kaadilan, jo kasamoan, basamo jo hukuman jiko dilangga.
Hari Kiamaik, panilaian taakhia Tuhan tahadok manusia.
Kanabian, caro Tuhan mangirim utusan, atau nabi, untuak mambimbiang manusia.
Imamah, institusi nan mawarisi institusi kanabian.
Limo rukun asas iko diikuti jo sapuluah subrukun: 1.Salat; 2.Puaso; 3.Haji; 4.Zakaik; 5.Jihad; 6.Amar ma'ruf; 7.Nahi munkar; 8.Ciek Parlimo; 9.Tawalla; 10.Tabarra.


== Sijarah ==


== Mazhab ==


== Demografi ==


== Hari Rayo dalam Islam ==


== Tampek Ibadah ==

Tampek ibadat umaik Muslim disabuik musajik atau masajik. Ibadah nan biaso dilakukan di Masajik antaro lain salat bajama'ah, caramah agamo, parayaan hari gadang, diskusi agamo, baraja mangaji (mambaco Al-Qur'an) jo lain sabagainyo. Bantuak lain dari masajik adolah mushalla, langgar, atau surau, nan biasonyo punyo sabuah kaum.


== Budayo Islam ==


== Caliak pulo ==

Agamo & Din
Ar-Rabb , Al-Malik , Ilah
Asma'ul Husna
Basuci dari hadas
Cendekiawan Muslim
Daftar topik agama Islam
Hari Asyura
Hidayatullah
Isra' Mi'raj
Jihad
Kamurtadan
Nabi Islam
Perbankan syariah
Puaso
Rasulullah
Salat
Seni rupa Islam
Shiratal Mustaqim
Sunni & Syi'ah
Ulama
Waktu haram puasa
Salafus Shalih
Sijarah Islam di Indonesia


== Rujuakan ==


== Bacoan lanjuik ==


== Pautan lua ==

(Indonesia) Majelis Ulama Indonesia (MUI) Archived 2008-12-02 di Wayback Machine.
(Indonesia) Portal Informasi Halal & Ekonomi Syariah MUI - Halal Guide
(Indonesia) Ikatan Cendekiawan Muslim Indonesia (ICMI) Archived 2008-12-16 di Wayback Machine.
(Indonesia) Pusat Kajian Islam Archived 2013-04-02 di Wayback Machine.
(Indonesia) Studi Informasi Alam Islami (SINAI)
(Indonesia) Badan Amil Zakat, Infak dan Sedekah (BAZIS) DKI Jakarta Archived 2008-12-16 di Wayback Machine.
(Jerman) Islam di Eropa Barat
(Indonesia) Ensiklopedia Islam
(Indonesia) Media Islam Archived 2013-03-25 di Wayback Machine.