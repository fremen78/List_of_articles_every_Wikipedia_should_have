Tineslemt neɣ aykuzen d asɣan i deg ttamnen yinselmen belli Ṛebbi d yiwen, ur yesɛi acrik. D Netta i d-ixelqen akk ameɣra, ala netta i yuklalen ad yettwaɛbed. 
Deg laxert, wid i yumnen s-yes, gan ayen i yefreḍ fell-asen ad aten-iger ɣer Lǧennet, ma d wid ur yuminen s-yes, ɛṣan-t ad aten-iger ɣer Ǧahennama. Deg Tineslemt, Rebbi ixleq-d Ineglusen(Lmalaykat) seg tafat, Leǧnun seg tmes, amdan seg wakal. Yuzen imazanen (les messagers) ɣur medden akken ad amnen s yes ad rnun ad at-ɛebden s wayen isen-id icareɛ d wayen id-asen d-mlen imazanen-is. Deg Tineslemt amazan (Rrasul) aneggaru i d-iceggaɛ Rebbi d Muḥemmed.
Isem n yemdanen i yettamnen s Tineslemt , Inselmen. Inselmen ɣur-sen 5 n tamara:

Cchada.
Taẓallit.
Zzakat.
Remḍan.
Lḥeǧǧ.
Deg Tineslemt, yella yiwen wedlis : Leqran: D adlis id yessuder Ṛebbi ɣef umazan Muḥemmed. Yella daɣen Lḥadit: D imeslayen, igiten, neɣ ayen ɣef i yessusem (Aprobations)Muḥemmed. Inselmen ttamnen belli Inǧil d Turat ttubeddlen, ur qqimmen ara akken i ten-id yuzen Ṛebbi.


== Ifurkawen ==


=== Ssunna ===
65–75% seg inselmen d Ssunna.

Ttamnen belli i iḥekmen af inselmen, lxalif, ilaq ad yili d aɛrab seg teqbilt n qureyc. Akk lxulafa ɣur-sen d uzrifen. Kra seg-sen ur steɛrifen ara s lxilafa n iɛetmaniyen axaṭer mači d aɛraben. Seg-wasmi temmut ddewla n iɛetmaniyen ssunna ha-ten mebla Xalif, llan kra i iɛerḍen ad uɣalen Xalif lameɛna ur zmiren ara.
Ttrajun Lmehdi akken ad yettnaɣ amgal d deǧǧal s lemɛiwna n Ɛisa. Deǧǧal d awaɣzen ɣur-s yiwen tiṭ kan, yittidir g tigzirt g tama n tmurt n waɛraben. Yettraju assireg n rebbi akken ad yeffeɣ.
Imaturidiyen d icɛaryien ttamnen belli ur nezmir ara ad nessen amek yettwaxdem rebbi, lameɛna isalafiyen ɣur-sen rebbi yesɛa tafekka s igmanen am aqerruy, ifassen u iḍaren.


=== Cciɛa ===
10–13% seg inselmen d Cciɛa.

Ttamnen belli i iḥekmen af inselmen, limam, ilaq ad yili seg wat wexxam n muḥemmed: twacult-is, tarwa ines. S teɛrabt : ahl lbeyt.
Llan i yettamnen belli llan 12 imam, nniḍen 5.
Ttamnen belli lmehdi yusa-d yagi, d limam aneggaru, ilul-d 600 iseggasen aya, aha-t g tuffra yettraju tuffɣa n deǧǧal.


=== Ibaḍiyen ===
~1% seg inselmen d Ibaḍiyen.

Mkull yiwen yezmer ad yeḥkem af inselmen, ur ilaq ara ad yili d aɛrab neɣ seg tarwa n muḥemmed.
Am ssunna, Ttrajun Lmehdi akken ad yettnaɣ amgal d dejjal.


=== Aḥmadeyya ===
~1% seg inselmen d Aḥmadeyya.

Ttamnen belli Mirza Ɣulam Aḥmed d lmehdi u netta daɣen Ɛisa.
Dejjal ɣur-sen yir imdanen mači d awaɣzen.


=== Nation of Islam. ===


=== Balkan-Kufar. ===
(كفار البلقان) (مزيلميز سابقا) أعيدت تسميته أتناز (Antaz)


== Tisuqilin n Leqran s tutlayt Tamaziɣt ==
Ɣer Tamaziɣt Taqbaylit s usekkil Aɛrab
Ɣer Tamaziɣt Taqbaylit s usekkil Alatin
Ɣer Tmaziɣt Tacelḥit