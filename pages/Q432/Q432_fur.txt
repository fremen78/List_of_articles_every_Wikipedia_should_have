L'Islam, (إسلام, di pronunciâ "Islàm") che in arap al vûl disi "sotanance" o "dedizion" a Allah, al è dongje da l’ebraisim e dal cristianisim, une des trê grandis religjons monoteistichis. E je ultime par ordin cronologjic ma seconde par numar di fedêi daûr dal cristianisim. I soi fedêi si clamin musulmans (arap muslim, chel che al seguìs l'Islam) oben maometans.


== Storie ==
L’Islam al è nassût cu la predicazion di Maomet (in arap Muhammad) tal VII secul d.d.C.
Maomet al nassè a la Mecca, in Arabie Saudite viers il 570 d.C. 
A chel timp i araps a praticavin une forme dal rît di Allāh che al veve il so centri te valade da Mecca a ret dal sacrari de Ka'bah, che al jere un edifici a forme cubiche dulà che si adorave une meteorite. Secont la tradizion, la Ka'bah in origjin e custodive 360 dius,un par ogni dì dal calendari lunâr.
A pene che Maomet al  , al contradì lis pratichis religjosis dal so timp. Al jere insodisfat pal politeism e la imoralitât praticade intes riunions religjosis. A la etât di 40 agns, intant che si cjatave intun landri dulà che par solit al leve a meditâ, la tradizion e vûl che un agnul, Gabriel, i comandàs di recitâ il non di Allāh. Dopo trê refûts e tantis insistencis dal agnul, Maomet si decidè a recitâ ad alte vôs chel che al fo po dopo considerât la prime serie di rivelazions che a fasin part dal Coran.
Si dîs che Maomet, ogni volte che al riceveve une rivelazion, le recitave a chei che i stevin dongje. Chescj a lôr volte lu imparavin a memorie. Dât che la fabricazion de cjarte e jere scognossude ai araps, lis rivelazions detadis di Maomet a vignivin scritis dai scritôrs su vues di camêl, fueis di palme, len o pergamenis.
Dome dopo la muart dal profete il Coran al cjapà la forme che al à vuê. Maomet al murì intal 632 d.d.C. e no vint lassât un erêt mascjo e nissun disponiment pe sô sucession, al vignì designât un sucessôr cuntune forme di elezion. I musulmans "sunnits" a acetarin il principi de funzion eletive, partant a considerarin i "califs" come sucessôrs di Maomet. Par cuintri i musulmans "siits", no son dacuardi parcè che a ritegnin che a direzi il mont musulman al devi jessi un dissendent di Maomet ancje se di linie laterâl.
L'Islam al continue la tradizion dal Ebraisim e dal Cristianisim e Maomet al sarès l'ultin dai grancj profetis dopo Adam, Abram, Mosè e Jesus.


== Libris sacris dal Islam ==
Il libri sacri pai musulmans al è il Coran, dal arap Qur'an che al significhe "recitazion" o "leture ad alte vôs", e dulà che al ven contât che l'arcagnul Gabriel al rivelà a Maomet la potence di Diu (par arap Allah). Dongje dal Coran e je la racuelte dai insegnaments e de vite di Maomet che e je scrite te Sunna.
I musulmans a crodin che il Coran scrit in arabic al sedi la uniche vere font di rivelazion, parcè che a disin che Idiu par mieç dal agnul Gabriel al doprà la lenghe arabe par cjacarâ. Partant a refudin cualsisei traduzion in altris lenghis.
La osservance dai insegnaments di chescj libris e fasarà sì che l'om, tal judizi finâl, al vignedi mandât in paradîs o tal infier.
I musulmans a crodin che la lôr fede a sedi l'adempiment des rivelazions dadis ai ebreus e ai prins cristians fedêi.


== Precets ==
Diu al è unic e no indi è altris come Lui.
L'om al à une anime che a vîf dopo muart e al pues vê destins diviers: o un paradîs celest o il cjastì intal infier.
L'Islam al à cinc precets principâi e cinc crodincis fondamentâls. I pilastris de fede a son:

Fede intun unic Diu, Allāh
Fede intai agnui
Fede in tancj profetis (Adam, Abram, Moisès, Jesus, Maomet), ma intun sôl messaç
Fede intune dì dal judizi
Fede inte potence di Diu e intal fat che lui al determine i acjadiments.
I pilastris de adorazion a son:

Ripetizion dal credo: A nol è Diu fûr di Allāh e Maomet al è il messazîr di Allāh.
Preiere cinc voltis al dî voltâts viers la Mecca
Caritât, oblic di dâ une percentuâl de proprietât comprendûts i redits
Dizun, in particolâr il Ramadan che al dure un mês
Pelegrinaç, i mascjos a devin fâ un viaç a la Mecca almancul une volte inte lôr vite. A son dispensâts i malâts e i puars.
Il lôr lûc di preiere e je la Moschee.


== L'Islam vuê ==

Cuasi il 90% dai musulmans a son Sunnits, cirche il 10% (in particolâr in Persie, e cuntune fuarte presince in Iraq, in Liban e intal Bahrain) a son Siits.


== Leams esternis ==
(talian)Portâl talian sul Islam
(talian) Selezion di gjornâi islamics par talian