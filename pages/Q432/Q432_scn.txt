L'Islam (àrabbu إسلام , prun. "Islàm" = suttamissioni a Diu) è dda riliggiuni monuteista nasciuta nta lu VII sèculu d.C. e funnata supra la pridicazzioni di Muhammad (n àrabbu ﺪﻤﺣﻣ), cunziddiratu l'ùrtimu e difinitivu prufeta mannatu di Diu (Allah) (n àrabbu الله) a li mussurmani.


== Li Pilastri di l'Islam ==
Li arkān al-Islam ("Pilastri dell'Islam") sunnu ddi duviri assulutamenti ubbrigatori pi ugnuni mussurmanu ussirvannu (pùbbiri e sanu di corpu e di menti) pi putìrisi difiniri a raggiuni tali. A sò ntinziunali evasioni cumporta na sanzioni mirali o matoriali. Chisti sunnu:
La shahāda, o "tistimunianza di fidi" (affirmazioni, ntinziunata, ca esisti un Diu sulu Allah e ca Muhammad è lu sò prufeta);
La zakāt, o virsamentu a scopu piu di na mposta di "purificazzioni" dâ ricchizza;
La salāt, prijera cannùnica a fari 5 voti ô jornu, nni pricisi mumenti (awqāt) ca sunnu scanniti dô richiamu dô muadhdhin (مؤذن, muezzin) dî muschei;
Lu sawm ramadhān, ﻥﺎﻀﻣﺭ ﻡﻮﺻ, dijunu dô misi di Ramadan pi cu è capaci di sustinìrilu;
Lu Hajj, ﺞﺣ, pillirinaggiu cannùnicu nnô misi dû Dhū l-hijja â Mecca , chistu macari ppi cu è capaci di sustinìrilu fisicamenti e ecunomicamenti.


== L'islam n Sicilia e ntô sud di l'Italia ==
L'Islam fu la riliggiuni ufficiali dâ Sicilia duranti lu piriudu àrabbu, tra lu IX e lu XI sèculu. Nsidiamenti mussurmani eranu prisenti ntî vari banni di tutta l'Italia miridiunali e cintrali e vari èbbichi. Addoppu la cunquista nurmanna, pupulazzioni mussurmani cuntinuaru a abbitari n Sicilia. Fidiricu II cummattiu contra li mussurmani di Sicilia chi foru tutti trasfiruti a Lucera, cunvirtuti, o emigrati fora dû tirritoriu mpriali. n'èbbica spagnola, l'islam subbiù na riprissioni assai dura, e ogni traccia di prisenza islamica, comu puru di prisenza di ebbrei, puru iddi pirsicutati, scumparìu cumpritamenti.
Doppu sèculi di assenza, l'islam, grazzi â mmigrazzioni di l'urtimi trent'anni n pruvinenza essenziarmeni di l'Africa dû Nord, è oi la secunna riliggiuni praticata n Sicilia doppu la riliggiuni cattolica.


== Talìa puru ==
Maumettu
Curanu
Allah
Sciiti
Sunniti
separatore