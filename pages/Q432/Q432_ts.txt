Vusurumani (/ˈɪslɑːm/) i vukhongeri lebyi pfumelaka leswaku kuna xikwembu xin'we ntsena lexinga ringanisiwiku na swikwembu swin'wana, kunga (Allah) naswona Muhammad i murhumiwa wo hetelela wa Xikwembu. Vukhongeri lebyi i ba vumbirhi emisaveni hikuya hi mandlandlamukele ya vukhongeri  naswona hibyona lebyi kulaka ku tlula vukhongeri byin'wana, hi kwalomu ka 1.8 wa tibhiliyoni ta valandzeri emisaveni, lava vuriwaka Masurumani. Masurumani ma tata vunyingi bya nhlayo wa vakatiko ematikweni ya kwalomu ka 49 emisaveni. Vusurumani bydyondzisa leswaku Xikwembu xina ntwela-vusiwana, xina matimba hinkwawo, xihlawulekile, naswona xikongomisa vanhu hi kutirhisa vaprofeta, hlavutelo wa matsalwa na swikombiso swa ntumbuluko. Matsalwa ya vukhongeri lebyi i Kurani, leyi tekiwaka tani hi rito raxikwembu, na tidyondzo to fanisa (leti vuriwaka sunnah, kuhlanganisa na mintokoto leyi tsariweke kunga hadith) ta Muhammad (Exikarhi ka 570–8 Xixika 632 CE).
Masurumani ma pfumela leswaku Vusurumani ivukhongeri lebyi heleleke lebyi hlavuteriweke eka vaprofeta vofana na Adamu, Abrahama, Moxe na Yesu. Kasi Kurani yona vatshemba leswaku i hlavutelo lowu heteleleke wa Xikwembu. Vukhongeri lebyi nabyona byi dyondzisa leswaku kutava na kuavanyisa kamakumu, laha lavo lulama vangata ya e Paradeyisini, kasi vadyohi vona vaya e Tiheleni. Minsiya ya vukhongeri lebyi yihlanganisa Minsinya ya nthlanu ya Vusurumani, leyi nga mfanelo wa vukhongeri,  na kulandzelerisa nawu wa vusurumani, lowu khumbaka swiyenge hinkwaso swa vutomi na nhlangano wa vanhu, kusukela eka kuveka mali na swa tarihanyo, kuya eka Vavasati na mbangu. Madorobha ya Mecca, Medina na Jerusalema i madorobha yo kwetsima eka Vusurumani.


== Minthsaho ==