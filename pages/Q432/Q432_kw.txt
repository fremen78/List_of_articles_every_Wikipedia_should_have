Islām (arabek الإسلام, "obayans (dhe Dhyw)") yw fay unndywyel ha'n nessa moyha kryjyans y'n nor. Yma kryjygyon Islam, aswonnys avel Muslimyon, ow krysi y tiskudhas Dyw (po, yn arabek, Allāh) y volonjedh dhe Vahomm (c. 570–632 OK) ha profoesi erell, y'ga mysk Adam, Abraham, Moyses, ha Yesu. Herwydh Muslimyon, an Qur'an yw kovnotenn chyf a dhiskudhans dhe dus.
Yma Islam ow tyski bos kryjyans Yedhewon ha Kristonyon furvow iselhes war gryjyans an brofoesi oll. Yma diw skorenn veur a Islam: Sunni ha Shia.
Y hyllir kavoes sel a gryjyans muslimek y'n shahādatan ("dew dherivas"): lā ilāhā illā-llāhu; muḥammadur-rasūlu-llāhi — "Nyns eus dyw saw Dyw; Mahomm yw kannas Dyw."