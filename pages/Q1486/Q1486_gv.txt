Ta Buenos Aires ny phreeu-valley as ny valley smoo 'syn Argenteen. T'eh ny lhie er coose jiass Río de la Plata er coose hiar yiass America Yiass. Cha nel Buenos Aires ny chooid jeh Queiggey Buenos Aires, as cha nel eh ny phreeu-valley er. T'eh ny slyst conastagh hene-reiltagh jeh'n çheer, ansherbee. Ta Buenos Aires Mooar ny treeoo covaljys smoo ayns America Ladjynagh lesh 13 millioonyn cummaltee.
Ny yei streeuyn y 19-oo eash, haink er Buenos Aires dy ve conastit as v'eh scarrit magh ass Queiggey Buenos Aires ayns 1880. Va ny joaraghyn mooadit dys ny baljyn Belgrano as Flores y chur stiagh 'sy valley.
Va ennym ny kemmyrk "Nostra Signora di Bonaria" ayns Cagliari ny Sardeen currit er y valley, as Bonaria çhyndaait myr "Buenos Aires" (Gaelg: Geayaghyn Mie ny Aer Vie). Ayns bunraght ny bleeaney 1994 hooar y balley staydys hene-reiltagh as va ennym noa currit er: Ciudad Autónoma de Buenos Aires (Gaelg: Ard-valley Hene-reiltagh Buenos Aires)
Ta'n ennym porteños (sleih ass y phurt) currit er sleih ass Buenos Aires.