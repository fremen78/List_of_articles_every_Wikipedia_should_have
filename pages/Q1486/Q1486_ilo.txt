Ti Buenos Aires (Espaniol: [ˈbwenos ˈaiɾes]) ket isu ti kapitolio ken ti kadakkelan asiudad iti Arhentina, ken ti maikadua a kadakkelan a metropolitano a lugar idiay Abagatan nga Amerika, kalpasan ti Kalatakan a Sao Paulo. Daytoy ket mabirukan idiay akinlaud nga aplaya ti estuario iti Río de la Plata, idiay abagatan a daya nga aplaya ti kontinete ti Abagatan nga Amerika. Ti Kalatakan a Buenos Aires a konurbasion, a mangiraman pay kadagiti nadumaduma a Probinsia ti Buenos Aires a distrito, ket mangbukel ti maikatlo a kadakkelan a konurbasion idiay Latin nga Amerika, nga addaan iti populasion ti agarup a sangapulo ket tallo a riwriw.
Ti siudad ti Buenos Aires ket saan a paset iti Probinsia ti Buenos Aires, wenno kapitolio ti Probinsia, ngem daytoy ket maysa a naturay a distrito. Idi 1880, kalpasan dagiti dekada ti politikal a pannakigubat, ti Buenos Aires idi ket naipederalisado ken naikkat manipud ti Probinsia ti Buenos Aires. Dagiti patingga ti siudad ket napadakkel tapno mairaman dagiti ili ti Belgrano ken Flores (dagitoy dua ket dagiti agdama a kaarruba ti siudad). Ti 1994 a panagpasayaat iti batay-linteg ket nangited ti siudad ti katurayan, nga isu ti nagtaudan ti pormal a naganna: Ciudad Autónoma de Buenos Aires (Naturay a Siudad iti Buenos Aires). Dagiti umili ket immunada a nagbutos ti maysa a Daulo iti Gobierno (a kas ti Mayor) idi 1996; sakbay, a ti Mayor ket dagus a naidutok babaen ti Presidente iti Republika.
Dagiti tattao a manipud idiay Buenos Aires ket makunkuna dagitoy a kas dagiti porteño (tattao iti puerto). Ti Buenos Aires ket maysa a nagruna a papanan dagiti turista, ken naam-ammuan para kadagiti Europeano nga estilo ti arkitektura ken ti nabaknang a kultural a biag, nga addaan kadagiti kaaduan a konsentrasion dagiti teatro iti lubong. 
Ti Buenos Aires ket agdama a aggaygay-at a mangsangaili ti 2018 a Kalgaw nga Olimpiada ti Kinaagtutubo.


== Dagiti nagibasaran ==


=== Kangrunaan a nagtaudan ===
Encyclopædia Britannica Naiyarkibo 2006-05-11 iti Wayback Machine
Microsoft Encarta( Naiyarkibo 2009-10-28 iti Wayback Machine 2009-10-31)
Sapasap a pakaammo
(iti Espaniol) Patricia Moglia, Fabián Sislián and Mónica Alabart, Pensar la historia Argentina desde una historia de América Latina, Buenos Aires:Plus Ultra


=== Paammo ===


== Dagiti akinruar a silpo ==
 Dagiti midia a mainaig iti Buenos Aires iti Wikimedia Commons


== Ladawan ti siudad ==