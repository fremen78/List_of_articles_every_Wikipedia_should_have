Ind (sanskrt: Sindhu; urdu: دریائے سندھ; hindi: सिन्धु नदी; tibetanski: Sengge Chu ('Lavlja rijeka'); perzijski: Hindu; grčki: Sinthos; paštunski: Abaseen ("Otac rijeka"); Mehran (starije ime)) je najduža i najvažnija rijeka u Pakistanu. Izvire na Tibetanskoj visoravni u blizini Jezera Mansarovar, te teče kroz Jammu i Kashmir u Indiji i Sjevernim područjima Pakistana, pa prema jugu kroz Pakistan gdje se ulijeva u Arapsko more u blizini grada Karachija. Ukupna dužina rijeke je 3200 km (1988 milja). Porrječje iznosi 1,150.000 kvadratnih kilometara. Godišnji tok rijeke iznosi 207 kubna kilometra. Započinje na svjetskim visinama među glečerima, rijeka hrani ekosisteme umjerenih šuma, ravnica i suhih područja. Zajedno s rijekama Chenab, Ravi, Sutlej, Jhelum, Beas te isušenom rijekom Sarasvati, Indus tvori Sapta Sindhu ("Sedam rijeka") deltu provinciji Sindh u Pakistanu. Ima 20 većih pritoka. 
Ind daje vodne resurse ključne za ekonomiju Pakistana - posebno za žitnicu provincije Punjab, u kojoj se proizvodi najveći dio poljoprivrednih proizvoda te Sindh. Također podržava mnoge teške industije i predstablja glavni izvor pitke vode u Pakistanu.

Krajnji izvor Inda je u Tibetu; rijeka započinje na ušću rijeka Sengge i Gar koje nose vou iz gorja Nganglong Kangri i Gangdise Shan. Ind prvo teče na sjeverozapad kroz Ladakh-Baltistan u Gilgit, južno od gorja Karakoram. Shyok, Shigar i Gilgit potom nose ledenjačke vode u glavni tok. Postupno se zavija prema jugu, izlazeći iz brda između Peshawara i Rawalpindija. Ind prolazi kroz divovske kanjone (5000-5100 m) između masiva Nanga Parbat. Brzo teče kroz Hazaru, te je prepriječen branom kod Rezervoara Tarbela. Rijeka Kabul utječe u njega kod Attocka. Ostatak njegovog toka prema moru je u ravnicama Punjaba i Sinda, te rijeka dobija spori tok s mnogo rukavaca. Rijeka Panjnad utječe u nju kod Mithankota. Iza ovog upća je rijeka nekada bila nazivana Satnad River (sat = sedam, nadi = rijeka) zato što je nosila vodu rijeka Kabul, Ind i pet rijeka Punjaba. Nakon što prođe kroz Hyderabad, završava u velikoj delti istočno od Karachija. 
Ind je po svom volumena najveća egzotična rijeka (ona koja uglavnom teče kroz rijeku iz koje ne prima većinu vode) na svijetu. Predstavlja jednu od nekoliko rijeka u svijetu koje imaju riječne plimne valove. Sistem Inda uglavnom vodom snabdijevaju snijeg i ledenjaci Karakorama, Hindukuša i himalajskih gorja Tibeta, Kašmira i Sjevernih područja Pakistana. Na tok znatno utječu godišnja doba - mnogo je manji zimi, dok se obale poplavljuju u monsunskim mjesecima od jula do septembra. Također postoje dokazi o postupnom pomjeranju rijeke od prahistorijskih vremena - skrenula je zapadno od Ranna od Kutcha. Službeno se naziva Nacionalnom rijekom Pakistana, na urdu Qaumi Daryaa. 


== Veze ==
Civilizacija doline Inda


== Eksterni linkovi ==

Bibliography on Water Resources and International Law Arhivirano 2011-02-09 na Wayback Machine-u See Indus River. Peace Palace Libray
Northern Areas Development Gateway Arhivirano 2008-05-11 na Wayback Machine-u
The Mountain Areas Conservancy Project Arhivirano 2016-03-03 na Wayback Machine-u
Indus River watershed map (World Resources Institute) Arhivirano 2005-04-13 na Wayback Machine-u
Indus Treaty Arhivirano 2005-12-20 na Wayback Machine-u
Baglihar Dam issue Arhivirano 2005-06-17 na Wayback Machine-u
Indus
Indus Wildlife