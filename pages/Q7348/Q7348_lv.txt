Inda vai Sinda (sanskritā: सिन्धु, Sindhu; urdu: سندھ, Sindh) ir upe Dienvidāzijā, Indostānas viena no divām galvenajām upēm.


== Etimoloģija ==
Upe bija zināma senajiem Indijas iedzīvotājiem kā Sindhu un persiešiem kā Hindu, kas abās valodās nozīmēja ‘robežas upe’. No persiešiem upes nosaukums nonāca pie senajiem grieķiem kā Indós (Ἰνδός — grieķiem nebija zināma [h] fonēma).


== Ģeogrāfija ==
Inda sākas Tibetas kalnienē svētā Kailaša kalna ziemeļu nogāzēs; augštecē tiek dēvēta par Sengekabaphu (tibetiešu:  སེང་གེ་ཁ་འབབ།) vai Sengecanpo (tibetiešu: སེང་གེ་གཙང་པོ). Plūst rietumu virzienā kā tipiska kalnu upe, kur aizas mijas ar plašām ielejām. Lejpus Gilgitas pietekas izlaužas starp Himalajiem un Hindukušu pa 3000 m dziļu aizu; pēc tam pagrižas uz dienvidrietumiem, kur plūst pa tuksnešaino Indas-Gangas līdzenuma ruetumu daļu, veidojot daudzas attekas. Ieplūst Arābijas jūrā, veidojot plašu deltu (ap 8000 km²). Lielākās pietekas ir Šaioka, Gilgita, Kabula (labās) un Satledža (kreisā). Lielākās pilsētas krastos ir Haidarābāda un Sukura.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Inda.
Encyclopædia Britannica raksts (angliski)
Krievijas Lielās enciklopēdijas raksts (krieviski)
Encyclopædia Universalis raksts (franciski)