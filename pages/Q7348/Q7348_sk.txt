Indus (iné názvy pozri nižšie) je najdlhšia rieka južnej Ázie a hlavný tok Pakistanu. Dĺžka: 3 180 - 3 190 km, povodie 960 000 km². 


== Slovenské skloňovanie ==
Slovo Indus sa podľa PSP skloňuje so zachovaním -us, teda Indusu, Induse atď. (nie Indu, Inde atď.). Veľa textov sa skloňovaniu tohto slova vyhýba tak, že pridáva slovo rieka (napr. v povodí rieky Indus). Tvary bez -us (Indu, Inde atď.) sú bohemizmy (zodpovedajú Pravidlám českého pravopisu).


== Iné názvy ==
po urdsky: دریائے) سندھ) - (Darijá-e) Sindh alebo سندهو - Sindhu
po hindsky: सिन्धु (नदी) - Sindhu (nadí) alebo सिन्धू (नदी) - Sindhú (nadí)
po perzsky: رود) سند) - (Rúd-e) Sind
v sanskrite: [kmeň slova:] Sindhu, [nominatív:] Sindhuh
po tibetsky:  [podľa Wylieho prepisu:] Seng-ge kha-'abb, Sênggê Zangbo
po čínsky: 印度河 - pchin-jin: Yìndù Hé - slovenský prepis: Jin-tu-che
po pašstky: Ábásínd alebo Ábásín
po grécky: Ινδός - Indos
po anglicky: Indus


== Charakteristika ==
Pramení ako Sengge Khamba (Shiquan He) v tibetských Transhimálajach, oddeľuje západné Himaláje od Karákórumu, preráža úzkymi údoliami Himaláje západne od Nanga Parbatu a tečie južným smerom nížinami Pakistanu do Indického oceánu. Na strednom toku rozsiahle zavlažovacie zariadenia. Delta má 8 000 km², je rozsiahla a nesplavná, začína pri meste Hajdarábad.


== Iné projekty ==

 Commons ponúka multimediálne súbory na tému Indus