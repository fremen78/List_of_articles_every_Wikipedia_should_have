Samba esas Braziliana muzikala jenro qua originis en komunitati di decendanti di Afrikani en Rio de Janeiro dum la komenco di la 20ma yarcento. Ol havis lua origini en la muziko pleita da sklavi dum kolonial ed imperial epoki, ca jenro nun esas un ek la simboli di Braziliana kulturo. La vorto Samba ja apartenas a Portugalana linguo adminime de la 19ma yarcento, e komence, ol uzesis por nomizar populara danso. Pos kelka tempo, la signifiko di la vorto chanjesis, e komencis signifikar "danso qua akompanas perkut-instrumenti", pose signifikar certena danso-stilo e, fine, muzikala jenro.
Samba komencis establisar su kom muzikala jenro dum la yari 1910a, nome pos ke la kansono Pelo Telefone ("per telefonilo") enrejistresis dal kantisto Donga, en 1917. Pelo Telefone judikesas kom l'unesma kansono dil jenro samba de la historio. Samba strukturesis kom muzikala jenro dum la sequanta yardeko.