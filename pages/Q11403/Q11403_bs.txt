Samba je brazilski muzički pravac koji potiče iz Bahie, a čije porijeklo seže u Afriku, odakle su ga donijeli zapadnoafrički robovi, te iz afričkih religioznih tradicija, naročito onih iz Angole i Konga.
Gotovo svuda u svijetu se smatra jednim od najprepoznatljivijih simbola države Brazil i brazilskog karnevala. Mnogi je smatraju jednim od najpopularnijih brazilskih kulturnih izraza, samba je postala jedna od ikona brazilskog nacionalnog identiteta. Bahianska Samba de Roda (plesni krug), koji je postao UNESCO-o naslijeđe humanosti u 2005. godini, je osnovni korijen sambe karioka, vrste sambe koja se svira i pleše u Rio de Janeiru.

Moderna samba se pojavila početkom 20. vijeka, izvodi se pretežno u tempu 2/4 varijabilno svjesnim korištenjem horskog pjevanja u batucada ritmu, sa različitim strofama deklarativnih stihova. Tradicionalno, samba se izvodi sviranjem žičanih instrumenata (cavaquinho i razne vrste gitara) kao i različitih udaračkih instrumenata poput tamborima. Pod uticajem američkih orkestara koji su u modi od Drugog svjetskog rata i kulturnim uticajem postratne američke muzike, samba je počela upotrebljavati trombone, trube, flaute i klarinete.


== Reference ==