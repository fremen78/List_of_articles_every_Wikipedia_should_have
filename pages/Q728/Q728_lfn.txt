Un arma es cualce util o aparato cual on usa per descoraji, menasa, dana fisical, feri o mata. On usa armas per aumenta la eficasia de ativias como xasa, crimin (per esemplo, omiside), enforsa la lege, autodefende, gera, o suiside. En un contesto plu larga, on pote comprende ce armas inclui cualce cosa usada per gania un vantaje tatical, stratejial, material o mental supra un oposor o un ojeto enemin.
An ce on pote usa ojetos comun como bastones, rocas, botelas, sejas e veculos como armas, multe ojetos es spesial desiniada per esta intende; estas estende de utiles simple como bastones, axas, lansias e spadas, a cosas tan complicada como armas de foco moderna, tances, misiles balistical intercontinental, gera biolojial e siberarmas.