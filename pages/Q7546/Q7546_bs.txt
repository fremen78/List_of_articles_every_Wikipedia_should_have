Ernst Ingmar Bergman (14. juli 1918 – 30. juli 2007) bio je švedski režiser, pisac i producent koji je radio na filmu, televiziji i teatru. On je priznat kao jedan od najuspješnijih i najuticajnijih autora svih vremena. najpoznatiji je po filmovima kao što su "Sedmi pečat" (1957.), "Divlje jagode" (1957.), "Persona" (1966.), "Krici i šaputanja" (1972.) i "Fanny i Alexander" (1982.).
Režirao je više od šezdeset filmova i dokumentaraca, od kojih je većinu i napisao. Režirao je više od 170 predstava. Sklopio je partnerstvo 1953. godine sa snimateljem Svenom Nykvistom. Mnogi poznati glumci su igrali u njegovim filmovima kao što su Harriet i Bibi Andersson, Liv Ullmann, Gunnar Bjornstrand, Erland Josephson, Ingrid Thulin i Max von Sydow. Većina njegovih filmova su snimljena u njegovoj zemlji, a brojni filmovi kao što je film "Kroz tamno ogledalo" (1961.) su snimani na ostrvu Faro. Teme njegovih filmova su smrt, bolest, vjera, izdaja, sumornost i ludilo.


== Rani život ==
Ingmar Bergman je rođen u Uppsali, Švedska, kao sin Erika Bergmana, luteranskog sveštenika a kasnije kapelana Kraljevine Švedske, i njegove žene Karin (djevojački Akerblom), medicinske sestre. Odrastao je sa starijim bratom Dagom i sestrom Margaretom okružen religijskim slikama i raspravama. Njegov otac je bio konzervativac sa strogim roditeljskim konceptima. Ingmar je bio zaključan u mračne ormare zbog prekršaja kao što je mokrenje u krevetu. "Dok je otac propovijedao na govornici, vjernici su se molili, pjevali ili slušali", napisao je Ingmar u svojoj biografiji Laterna Magica.


== Filmografija ==
Poslije probe (Efter repetitionen, 1984.)
Fanny i Alexander (Fanny och Alexander, 1982.)
Jesenja sonata (Höstsonaten, 1978.)
Scene iz braka (Scener ur ett äktenskap, 1974.)
Krici i šaputanja (Viskningar och rop, 1973.)
Tišina (Tystnaden, 1963.)
Divlje jagode (Smultronstället, 1957.)
Sedmi pečat (Det sjunde inseglet, 1957.)
Osmjesi ljetne noći (Sommarnattens leende, 1955.)


== Također pogledajte ==
Režiser
Spisak režisera


== Vanjski linkovi ==

Ingmar Bergman na IMDb-ju