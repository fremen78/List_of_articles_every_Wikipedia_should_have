Ernst Ingmar Bergman (Upsala, 14 jasypokõi 1918-Fårö, 30 jasypokõi 2007), ojekuaavéva chupe Ingmar Bergman ramo, ha'e akue peteĩ ta'angamýi motenondehára, apohára ha taiky haihára Suésia pegua, herakuãitéva ojejuhúgui umi ta'angamýi motenondehára tuichavéva apytépe saro'y XX mbytekue mokõihágui.
Hembiapo ta'angamýi apópe oñepyrũ ohaikuévo ta'angamýi Tortura (Hets) rembiasagua'u, upe guive oñemoherakuã porã ha oñepyrũ ojapo ha omotenonde ta'angamýi imba'eteéva. Ojekuaa porãve chupe iñepyrũme Arahentína, Brasil ha Uruguáipe, ko'ã tetãme katu ojehechakuaa'ypy hembiapokue ha umíva guive oñemoherakuãve, ohupyty peve terakuã guasu Európa ha Yvate Amérikape. 
Upe rire, hetave hembiapo ha oñeme'ẽ jopói ikatupyrykuégui, ha'éva Jopói Óscar, Apu'a Itaju ha ambuéva.


== Mandu'apy ==