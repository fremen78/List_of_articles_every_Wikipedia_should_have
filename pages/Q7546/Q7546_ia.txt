Ernst Ingmar Bergman (nascite le 14 de julio 1918 in Uppsala, morite le 30 de julio 2007 in Fårö) esseva svedese director de theatro e de films. Ille es considerate un del plus importante creatores de films in le secunde parte del 20esime seculo.
Su films sovente tracta questiones essential como moral, solitude e fide. Normalmente ille mesme scribeva le manuscripto al films. Sven Nykvist esseva 1960-1984 su photographo in chef.
Ingmar Bergman studiava al Schola Superior de Stockholm 1937-1940, primo con interesse pro theatro, pois pro films. Su prime film "Hets" es de 1944, le ultime "Trolösa" de 2000 con direction scenic per Liv Ullmann.
Inter su productiones le plus famose es le film "Trollflöjten" (Le flauta magic, 1975) como un filmatisation del opera de Wolfgang Amadeus Mozart, "Det sjunde inseglet" (Le septima sigillo, 1957) e "Fanny och Alexander" (Fanny e Alexander, 1982), le ultime anque facite a in un serie de television.
Ingmar Bergman esseva active 1944-2005. Ille esseva maritate cinque vices e ha in ultra un filia con le actrice Liv Ullmann. In toto, ille ha novem infantes.