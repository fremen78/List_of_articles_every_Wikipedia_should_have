Hiel Ernst Ingmar Bergman (1918 yulul 14 - 2007 yulul 30) äbinom rejidan Svedänik biomagodemas, teata ä lopa. Pö letävam omik da stad menik, ätuvom lügi e däsperi äsi droli e speli. Palecedom balan biomagodemidilekanas gretikün ä flunilabikünas timäda obsik.
Ädilekom biomagodemis 62, kelas dili gretikün älautom, äsi dramatis plu 170. Vü dramatans bevünetik sevädikün fa om päbuüköls äbinons hiel Max von Sydow e jiel Liv Ullmann. Biomagodems muik oma jonons länodi Svedäna omik. Yegäds äbinons suvo lügik: maläd, cüt, lienet.
El Bergman äblebon dunöfik dü yels plu 60, ab karier omik pätädon ün 1976, ven äropom vobotis no päfinükölis mödikis, äfärmükom voböpis okik ed ätävom lü Deutän, kö äblibom dü yels jöl, sekü vestigams poldik dö trips no pipelöls.


== Literat ==