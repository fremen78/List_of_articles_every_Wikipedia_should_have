מורן בוזובסקי (נולדה ב-23 במרץ 1992) היא מאמנת התעמלות אמנותית ישראלית, לשעבר קפטנית נבחרת ישראל בהתעמלות אמנותית. כיום מכהנת כמנכל״ית ענף ההתעמלות האומנותית במכבי תל אביב. כמו כן היא חברת הוועדה המקצועית באיגוד ההתעמלות בישראל, ומקימת רשת בתי ספר ללימוד התעמלות אומנותית.


== ביוגרפיה ==
בוזובסקי החלה להתעמל בשנת 1996 והשתייכה לאגודה מכבי מקפ"ת פתח תקווה. אל ענף ההתעמלות האמנותית הגיעה במקרה, כאשר הייתה בת ארבע, ואמה חיפשה עבורה ועבור אחותה התאומה, שרון, תחביב לשעות הפנאי, ולכן שלחה אותן לאימון התנסות בהתעמלות קרקע. באחד הימים לקחה אותם האם למתחם האימון במועד שגוי, בעת שהתקיים בו שיעור בהתעמלות אמנותית, המאמנת ילנה זליקמן עודדה את האמה להכניס את הילדות לניסיון, שרון פרשה לאחר זמן קצר, ומורן נשארה באימונים.
בוזובסקי הייתה אלופת ישראל לשנת 2007 בדרגת נערות. בשנת 2006 הגיעה למקום החמישי עם תרגיל האלות באליפות אירופה לדרגת נערות, ושנה לאחר מכן עמדה בראש קבוצת הנערות באליפות אירופה בה סיימו במקום החמישי. בהמשך, עברה להתחרות בבוגרות.
באליפות העולם שנערכה במוסקבה בספטמבר 2010 זכתה יחד עם חברותיה לנבחרת ישראל בהתעמלות אמנותית בהישג שיא בקרב רב כאשר דורגה במקום רביעי.
באליפות העולם שנערכה במונפלייה בצרפת בספטמבר 2011 זכתה הנבחרת בהישג השיא שלה כאשר זכתה במדליית ארד בגמר התרגיל המשולב של 3 סרטים ו-2 חישוקים בתוצאה של 26.675 נק'. לעומת זאת אכזבה הנבחרת בתחרות הקרב-רב כאשר ביצעה מספר טעויות בתרגיל הכדורים, בו דורגה במקום 14 בלבד, ונדחקה למקום העשירי בסיכום שני התרגילים. ובכך החמיצה את השלב הראשון בהשגת הקריטריון הנדרש להשתתפות באולימפיאדת לונדון (2012), אולם בתחרות קדם-אולימפית שהתקיימה ב-17 בינואר 2012 זכתה עם הנבחרת במקום השלישי בתחרות, ובמדליית כסף בגמר הקרב רב והעפילה לאולימפיאדה. באולימפיאדה העפילה הנבחרת לגמר וסיימה במקום השמיני.
כשנה לאחר האולימפיאדה פנה מנכ״ל מכבי תל אביב והציע לבוזובסקי לנהל את המחלקה להתעמלות אומנותית. בוזובסקי נענתה בחיוב. כמו כן הקימה רשת בתי ספר להתעמלות אומנותית בשם B-MOR אותה היא מנהלת.
נשואה לאורן ואם לשני ילדים.


== קישורים חיצוניים ==

 מורן בוזובסקי, ברשת החברתית אינסטגרם
מורן בוזובסקי, באתר הוועד האולימפי הבין-לאומי
מורן בוזובסקי, באתר olympedia.org
מורן בוזובסקי, באתר התאחדות ההתעמלות הבין-לאומית
מורן בוזובסקי, באתר הוועד האולימפי בישראל
מורן בוזובסקי, באתר וואלה, 30 בינואר 2012
מורן בוזובסקי(הקישור אינו פעיל), באתר ההתעמלות האומנותי הישראלי
מורן בוזובסקי, באתר gymstyle
אורי טלשיר, התעמלות אמנותית: התקלה המופלאה של מורן בוזובסקי, באתר הארץ, 10 במאי 2009
אורן אהרוני, בוזובסקי: "אם נמשיך כך, נגיע למדליה אולימפית", באתר ynet, 27 בספטמבר 2010
מערכת וואלה!‏, מורן בוזובסקי: "המדליה הזו חד פעמית", באתר וואלה, 27 בספטמבר 2011
ניר שועלי, איזה סרט: משבר בנבחרת הריתמיקה, באתר nrg‏, 28 בנובמבר 2011
ניר שועלי, ורשביאק התערב במשבר הריתמיקה, באתר nrg‏, 29 בנובמבר 2011
ynet ספורט, הקפטנית, באתר ynet, 20 במרץ 2012


== הערות שוליים ==