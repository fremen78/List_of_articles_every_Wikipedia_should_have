In sport is in fysyk spul of tinkspul, dêr't neffens in reglemint wedstriden yn spile wurde foar in kampioenskip. Dat wol net sizze dat der allinnich soksoarte wedstriden spile wurde, mar mear dat der njonken de regels fan it spul, ek de regels binne foar it organisearjen fan wedstriden.


== Skiednis ==
Sport is al bekind út de klassike âldheid. Yn it bysûnder wit men dat ferskate steaten doe spullen organisearren. De ferneamdste fan dy spullen wienen de Olympyske Spullen. Yn de moderne tiid krige de ynternasjonale sport mei it opkommen fan de naasjes in grutte ympuls, wat úteinlik laat hat ta de hjoeddeiske opset mei lânskampioenskippen en wrâldkampioenskippen.


== Typysk Fryske sporten ==
Fierljeppen
Frysk Damjen
Keatsen
Skûtsjesilen


== Kategoryen ==
Sporten kinne nei kenmerkende hanneling yn kategoryen opdield wurde. Hjir in yndieling yn kategoryen, mei foar eltse kategory wat foarbylden:


=== Fjochtsporten ===
Sporten dêr't op in formele wize by fochten wurdt:

Boksen
Judo
Karate
Skermjen
Wrakseljen


=== Doelsporten ===
Sporten dêr't by besocht wurdt de bal, of wat oars, yn it doel fan de tsjinstander te spyljen:

Basketbal
Fuotbal
Hânbal
Hockey
Kuorbal
Rugby


=== Slachsporten ===
Sporten dêr't by besocht wurdt de bal sa werom te spyljen dat de tsjinstander in fout makket:

Follybal
Honkbal
Keatsen
Krikket
Muorrekeatsen
Skwash
Softbal
Tennis
Tafeltennis


=== Handigenssporten ===
Sporten dêr't in doel rekke of helle wurde moat. In kenmerk fan dizze sporten is dat der gjin trochgeande ynteraksje is:

Bôgesjitten
Bowling
Darts
Golf
Kloatsjitten
Kurling


=== Doersporten ===
By dizze sporten giet it meast om it ôflizzen fan in ôfstân yn sa min mooglik tiid. It komt lykwols ek foar dat der in sa grut mooglike ôfstân yn in beskate tiid ôflein wurde moat.

Hurdfytserij
Hurdrinnen
Hurdwanneljen
Prikslydzje
Reedriden
Skyen
Swimmen


=== Machtsporten ===
Sporten dêr't op ien stuit gâns de prestaasje levere wurde moat:

Diskussmiten
Fierljeppen
Gewichtheffen
Heechspringen
Pealsmiten
Spearsmiten


=== Behearskingssporten ===
Alhoewol't dizze sporten faak besibbe binne mei de doersporten is hjir de útfiering it doel:

Keunstdûken
Sierriden
Syngroanswimmen
Skânsspringen
Turnjen


=== Stjoersporten ===
Dizze sporten binne dwaande mei it behearskjen fan it ûnbehearskbere: in auto, in boat, in hynder. It doel kin de faasje wêze, mar ek de graasje:

Autosport
Hynstesport
Loftsport
Motorsport
Roeien
Silen


=== Tinksporten ===
Dit binne sporten dy't meast op geastlike feardigens oankommme:

Bridge
Poalsk Damjen
Frysk Damjen
Go
Skaken


=== Kombinaasjesporten ===
Der binne ek sporten dy't opset binne as kombinaasje fan twa of mear oare sporten:

Biatlon
Fiifkamp
Sânkamp
Triatlon
Tsienkamp


== Oare yndielings ==
Njonken nei type hanneling wurde sporten ek op oare wizen yndield:

Atletyk
Balsporten
Wettersporten
Wintersporten


== Sportwrâld ==
De sportwrâld is almeast organisearre yn sportferienings, lanlike sportferienings en wrâldsportassosjaasjes. In bysûnder plak wurdt ynnaam troch de organisaasjes fan sporteveneminten, lykas de Olympyske Spullen.


== Gallery ==

		
			
			
		
		
			
			
		
		
			
			
		
		
			
			
		
		
			
			
		


== Sjoch ek ==
 Tema:Sport – Wikipedy hat ek in temaside oer sport


== Keppeling om utens ==
Wikiwurdboek-side - sport