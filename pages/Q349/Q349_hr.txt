Sport (od eng. sport iz starofr. desport: provoditi vrijeme, razonoditi se) ili šport (prema njem. izgovoru), naziv je za raznorodne čovjekove tjelesne aktivnosti izvođene iz raziličitih, najčešće natjecateljskih pobuda.
Nekad je označavala svaku igru i zabavu. Danas podrazumijeva različite motoričke aktivnosti promijenjivih obilježja i inteziteta u kojima na propisane načine dolazi do punoga izražaja sportaševih sposobnosti, osobina i znanja u treningu i natjecanju.
Prema određenju i razini može biti profesionalan („vrhunski”, „selekcijski”) i masovan. U području sporta postoji nekoliko sustava: profesionalni, amaterski, rekreacijski, školski i sport osoba s invaliditetom.
Neki od razloga mogu biti razonoda, razvijanje tijela, poboljšanje sposobnosti, natjecateljski duh itd. Krovna organizacija svjetskoga športa je Međunarodni olimpijski odbor koji je osnovan u Parizu 1894. godine. Zakonima  Republike Hrvatske uređena su i pitanja iz područja sporta. Dva najvažnija su:

Zakon o sportu
Zakon o udrugama


== Nazivlje ==
Oblici sport i šport jednakopravni su u uporabi u hrvatskomu jeziku. Pitanje standardnoga oblika predmetom je brojnih rasprava, najčešće politički motiviranih, ovisno o političkom sustavu koji je provodio normiranje. Etimološki, imenica sport francuskoga je podrijetla (od starofr. desport), i kao takva je prihvaćena kao međunarodnica posredovanjem engleskoga jezika. U hrvatski jezik ušla je dvama oblicima različitih početnih suglasničkih skupina (šp- i sp-), povezanih s njihovim posrednicima (engleskim i njemačkim jezikom).


== Podjela ==
Sportom se čovjek može baviti rekreacijski, amaterski i profesionalno, a dijele se na samostalne (pojedinačne) i ekipne (skupne).
Ekipnim športovima pribrajaju se svi oni u kojima se do ostvarenja cilja (pobjede) dolazi djelovanjem u skupini (ekipi, timu), po propisanim i utvrđenim pravilima. U samostalnim (pojedinačnim) sportovima pojedinac se sam zalaže za svoje uspjehe. Neki sportovi mogu se izvoditi pojedinačno ili skupno, te u parovima.
Svaki sport može biti natjecateljskoga ili slobodnoga karaktera (pr. planinarenje), ovisno o načinu izvođenja. 


== Razredba ==
Postoje brojne podjele sportova, i teško je napraviti potpuno točno razgraničenje. Često se govori o olimpijskim sportovima, tj. onima koji su u programu Zimskih ili Ljetnih olimpijskih igara te o ostalim, neolimpijskim sportovima. Postoje i športovi kao što su moderni petoboj ili triatlon koji su spoj nekoliko različitih sportova, i time spadaju u zasebnu kategoriju. 


=== atletika ===
bacačke discipline (disk, koplje, kugla, kladivo)
trkačke discipline (sprint, srednje pruge, duge pruge, visoke i niske prepone, štafete)
skokovi (vis, dalj, troskok, motka)
višeboj (sedmoboj i desetoboj)


=== ekipni sportovi s loptom ===

Razvili su se iz srednjoameričke igre loptom:

američki nogomet
australski nogomet
fistball
kanadski nogomet - vrlo sličan američkom nogometu
keltski nogomet
košarka
korfball
mali nogomet
netball
nogomet
odbojka
odbojka na pijesku
rugby (zajednički naziv dvaju sportova - ragbijska unija i ragbijska liga)
rukomet
rukomet na pijesku
vaterpolo
streetball


=== sportovi u kojima se loptica udara reketom ===
badminton
stolni tenis
skvoš
tenis


=== sportovi u kojima se loptica udara palicom ili batom ===
bandy
baseball
golf
dvoranski hokej
hokej na travi
hokej na koturaljkama
hurling
inline hokej
kriket
lacrosse
polo
skater hokej
softball
ulični hokej


=== Biciklizam ===
cestovni biciklizam
ciklokros
dvoranski biciklizam
brdski biciklizam


=== Gimnastika ===
aerobik
ritmička gimnastika
opća gimnastika
športska gimnastika
športska akrobatika
trampolin
ples


=== sportovi snage ===
body building
dizanje utega


=== sportovi preciznosti ===
bilijar
snooker
boćanje
golf
kuglanje
streličarstvo
streljaštvo
pikado


=== vodeni sportovi ===
jedrenje
kajak i kanu na mirnim vodama
kajak i kanu na divljim vodama
ronjenje na dah
orijentacijsko ronjenje
plivanje
sinkronizirano plivanje
vaterpolo
veslanje
skokovi u vodu
surfanje


=== sportovi na snijegu i ledu ===

alpsko skijanje
bob
brzo klizanje
brzo klizanje na kratkim stazama
curling
hokej na ledu
nordijska kombinacija
nordijsko skijanje
sanjkanje
skeleton
skijaški skokovi
snowboarding
umjetničko klizanje
biatlon


=== sportovi s više sportskih disciplina ===
biatlon
moderni petoboj
triatlon


=== borilački sportovi i vještine ===
Aikido
Arnis
Capoeira
Boks
Brazilski Jiu-jitsu
Hrvanje
Judo
Ju-jutsu
Karate
Kendo
Kempo
Kickboxing
Krav Maga
KungFu
Mačevanje
Mješovite borilačke vještine (MMA (engl. Mixed Martial Arts), ultimate fighting, free-fight)
Ninjutsu
Taekwondo
Tai Chi Chuan
Tajlandski boks (Muay Thai)
Savate boks


=== loptački sportovi ===
picigin
zoga falu


=== moto-sportovi ===
automobilizam
DTM
Formula 1
karting
motociklizam
motokros
NASCAR
rally


=== konjički sportovi ===
kasačke utrke
konjičke utrke
preponsko jahanje
polo


=== ekstremni sportovi ===
alpinizam
base skokovi
brdski biciklizam
bungee skokovi
ekstremni biciklizam
penjanje po ledu
kitesurfing
padobranstvo
paintball
padobransko jedrenje
planinarenje
pustolovne utrke
rafting
ronjenje na dah
skateboarding
skijanje na vodi
slobodno penjanje
športsko penjanje
trekking
zmajarenje


=== misaone igre ===
bridž
šah


=== tradicijske igre ===
potezanje konopa
Sinjska alka
Trka na prstenac
kamena s ramena
potezanje klipa


== Uloga u društvu ==
Australska biskupska konferencija objavila je 25. rujna 2014. izjavu o društvenoj pravdi Kruna za Australiju. Dati maksimum u našoj sportskoj naciji u kojem ističu odgojnu ulogu sporta, naročito među mladima, te upozoravaju na društvenu opasnost ako se iz vidika izgube istinske sportske vrijednosti, povlađivanjem samo novcu i uspjehu. U dokumentu stoji da se predlaže potanak ispit savjesti o tomu kako se živi sport, jer događa se da se mentalitet pobjede po svaku cijenu naglo proširio i u neprofesionalnom sportu do te mjere „da su i najmlađi izloženi pritisku zbog postizanja rezultata, igraju i kad su ozlijeđeni, krše pravila te ne poštuju duh igre”. U dokumentu su australski katolički biskupi izričito osudili svaki doping i pozvali na kažnjavanje nasilnoga ponašanja izvan igrališta i na odgovornost športskoga sustava za ponašanje profesionalnih igrača. Sport je zrcalo društva, odražava ono najbolje što pojedinci i nacija posjeduju, ali isto tako i najtamniju stranu društva, što za posljedicu može imati navikavanje na nasilje, zloporabu droga i alkohola, bilo da se radi o sportašima ili o promatračima sporta, bilo o natjecanju ili izvan, zatim problem porasta nezakonitih oklada (kockanja), korupcije i zločina u svezi s time „ozbiljno prijete cjelovitosti sporta i njegovoj sposobnosti da izgrađuje zajednicu”. Vjernici su pozvani prepoznati istinski sport, jer u njemu je obnoviteljska snaga za sve ljude, osobito za najslabije.


== Citati ==


== Izvori ==