Education es li processe de far un person (e anc altri vivent entes) plu inteligent. Li parol veni de latin e significa litteralmen 'ex-duction', a saver, ducter for. Li rol de un educator es pro to ti de 'exducter' li aprensores til un statu de plu alt inteligentie.
Education in li modern societá significa por li pluparte li sistema de educar li gente, in quel infantes deve atender li scol til un dat etá. Ti tip education es sovente gratuit, nam un obligativ education qule fortia li gente a payar por it vell esser ínjust. Pos to, it deveni facultativ e in mult landes tre car. Tal es li sistema in li Unit States, Canada e altri landes in queles un annu de education custa quelc mill dollares, sovente decimill e mem plu (por medicos, advocates, etc.). Al contrari, landes in Europa crede que mem ti alt nivelle de education mey esser gratuit o presc gratuit.