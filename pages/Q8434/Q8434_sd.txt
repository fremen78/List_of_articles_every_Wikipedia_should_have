قلندر شاھ لڪياري (انگريزي ٻولي: Qalandar Shah Lakiyari) سنڌ جو ناليوارواديب ۽ تعليمدان هيو، سندن جنم سجاول جي تعلقي ميرپور بٺوري ۾ 1940ع ۾ ٿيو. پاڻ شروعاتي تعليم ميرپور بٺوري مان حاصل ڪئي، ايم اي انگلش سنڌ يونيورسٽي مان پاس ڪيائين ۽ 1970ع ۾ انگلش شعبي ۾ ليڪچرار طور ڀرتي ٿيو، بعد ۾ انگريزي شعبي جو چيئرمين پڻ ٿيو. پروفيسر قلندر شاھ لڪياري ڊگهو عرصو بيمار رھڻ بعد 4 ڊسمبر 2020ع تي 80 سالن جي ڄمار ۾ ڪراچيءَ جي نجي اسپتال ۾ وفات ڪئي .


== تعليم ==
شروعات ۾ ميٽرڪ کانپوءِ پرائمري ماستر رهيو، ايم اي انگلش 1969ع ۾ پاس ڪيائين ۽ جنوري 1970ع ۾ سنڌ يونيورسٽي ۾ ليڪچررشپ جي نوڪري ڪرڻ لڳا، جتي 30 سال تائين تعليمي خدمتون سرانجام ڏيندو رهيو.


== ايوارڊ ==
قلندر شاھ لڪياري کي مارچ 2014ع ۾ صدارتي ايوارڊ تمغو امتياز سان نوازيو ويو، قلندر لال شهباز، سچل سرمست جي سالياني ميلن ۽ ٻين مختلف ادبي انجمن پاران کيس مختلف ايواڊ مليا.


== ادب ==
1956ع ۾ پهريون نظم لکي شاعري (ادب) ۾ پير پاتو ۽ مرڻ گهڙي تائين ادب سان سلهاڙيل هيو.


== وفات ==
سيد قلندر شاهه لڪياري 4 ڊسمبر 2020ع تي گھڻو عرصو بيمار رهڻ بعد لاڏاڻو ڪري ويو.


== حوالا ==