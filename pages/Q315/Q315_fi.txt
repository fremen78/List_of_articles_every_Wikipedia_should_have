Njandža on bantukieliin kuuluva kieli, joka on Malawissa virallisen kielen englannin ohella yleisesti puhuttu kieli. Njandžalla eli chichewalla oli Malawissa virallisen kielen asema vuosina 1968–1994.
Njandžaa puhutaan laajalti Afrikan eteläisissä keskiosissa. Malawin lisäksi sitä puhutaan Mosambikissa, etenkin Teten ja Niassan maakunnissa, Sambian Itäisessä maakunnassa sekä pääkaupungissa Lusakassa ja Zimbabwen pohjoisosissa. Se on Sambian toiseksi puhutuin kieli bemban jälkeen. Noin viidennes väestöstä puhuu sitä äidinkielenä ja noin neljännes opittuna kielenä. Zimbabwessa se on joidenkin arvioiden mukaan maan toiseksi tai kolmanneksi puhutuin paikallinen kieli šonan ja pohjoisndebelen jälkeen.
Kieltä kirjoitetaan latinalaisilla aakkosilla.


== Historia ==

Njandžan juuret ovat Maravi-valtakunnassa, joka hallitsi nykyistä Malawia sekä osia Mosambikista ja Sambiasta 1400-luvulta 1700-luvulle. Kieli säilyi kuitenkin hallitsevana valtakunnan hajoamisesta huolimatta, ja kristityt lähetyssaarnaajat omaksuivat njandžan siirtomaa-ajan alussa. Ensimmäinen kielioppi kirjoitettiin vuonna 1880. Raamattu saatiin käännettyä osittaisesti kielelle 1880-luvulla ja kokonaan 1900-luvun alussa. Johannes Rebmann laati 1850-luvulla njandžan sanakirjan, joka julkaistiin vuonna 1877.


== Fonologia ==


=== Konsonantit ===

Lähde:


=== Vokaalit ===

Lähde:


== Lähteet ==