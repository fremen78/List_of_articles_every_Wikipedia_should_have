Saro ima sinaloan na adong i jolma giot mangecek dohot jolma na lain na mamake tando, misalna hata dot gorakan. Kajian ilmiah saro idokon elmu linguistik.
Parkiraan bahatni saro i dunia on ima marragam antara 6.000â€“7.000 saro. Tai, parkiraan pasna margantung tu sada parubaan sumbarang na mungkin tarjadi antara saro dot dialek. Saro alami ima mangkuling sanga saro isyarat, tai satiop saro bisa isandion tu bagasan media padua mamake stimulus audio, visual, sanga taktil, contona, tulisan grafis, braille, sanga siulan. Hal on arani saro jolma marsifat independen taradop modalitas. Manjadi konsep umum, "saro" bisa mangacu tu sinaloan kognitif giot malo mamparsiajari dot mamake sistem komunikasi na kompleks, sanga giot manjelaskon sakumpulan aturan na mambontuk sistem on sanga sakumpulan pandokonan na bisa ihasilkon tingon aturan-aturan on. Sude saro margantung tu proses semiosis giot manyambungkon isyarat dohot makna tartontu.


== Sumberna ==