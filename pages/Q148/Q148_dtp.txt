China nopo nga ointutunan miampai ngaran totopot nopo nga Republik Rakyat China, iso pogun id Asia Timur ii kiwaa tongoulun i ogumu id sompomogunan miampai lobi do 1300 juta tulun, om iso perlimo tulun nopo nga id pomogunan. China nopo nga noporinta do Parti Komunis China id siriba sistom iso parti, om kigana kuasa do 22 wilayah (provinsi), limo koiyonon kiautonomi, apat perbandaran tadbiran potilombus (Beijing, Tianjin, Shanghai, om Chongqing) om duo koiyonon pontadbiran poimbida ii kiautonomi takawas (Hong Kong om Makau). Ibu negara RRC nopo nga Beijing.
Kolinaaban do 9.6 juta kilometer pasagi (3.7 juta batu pasagi), RRC nopo nga pogun kotolu toi kaapat do talaab kopio id pomogunan. om pogun kumoduo tagayo pomogunon do linaab tindal. Landskap nopo nga mogisusuai  mantad tana do gouton steppe om gurun (Gobi om Taklamakan) di boogian koibutan di otu'u misampaping do Mongolia om Siberia Rusia, gisom id talun-talun id subtropika id boogian kaabatan di oyopos-yopos misampaping do pogun Vietnam, Laos, om Myanmar. Kokitanan winoun id boogian kotonobon asawat om berceranggah, miampai konuluhan-konuluhan Himalaya om Tian Shan di mongobontuk pialatan sandad China om India om nogi Asia tanga. Sopisuai kopio do disan rahat kosilahon tana tagayo China  di kitana om nogorissan do pantai soninaru 14,500 kilometer (9,010 bt) id disan Rahat China Kaabatan id tenggara om Rahat China Kosilahon id kosilahon di kowoliu nogi o Taiwan, Korea om Jipun.


== Sukuon ==