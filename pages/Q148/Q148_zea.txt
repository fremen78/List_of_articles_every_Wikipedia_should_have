China is een land in Azië en 't is eên van de hroste lan'n op aerde en eit de meeste inweuners (onheveer 1.412.000 in 2021). Den oôdstad van 't land is Peking. China is eên van de vroegst ontwikkelde beschavingen en was biena in 2000 voe Christus a een keizerriek. De Song-dynastie  was een dynastie in China die a duurn van 960 toet 1279. In de Song-dynastie wier China wee hereênigd wat a sins 907, bie de val van de Tang-dynastie, nie mi hebeurd was. Laeter is 't land veraermd in verlierzende ut z'n vooranstoônde posisie an Europa, zo rond 1500 nae Christus. Rond 1900 wier 't land op 't nippertie nie 'ekoloniseerd tiejens de Bokseropstand. Nea den oôrlog wier China communistisch. In de jaeren '50 en '60 wier 't land 'eteisterd deur een zwaeren hongersnoôd tiejens de groôte step voorwaerts. Momenteel is 't land economisch sterrek in opkomst. Vee van wat wulder int wes'n gebruuke is in China 'eproduceerd. Over 't geheêl 'enome ist echter nog een èrrum land en ok nie democraotisch. 
Op 12 meie 2008 vin in de provincie Sichuan 'n zwaeren aerbevienge plekke mie 'n kracht van 7,8 op de schaol van Richter. De bevieng wor deur ael Oôst-Azië evoeld. Er wiere 69.136 doden en 374.061 gewonden 'eteld.
De oôgste berg van China is de 8.848 meter oôge Mount Everest, op de grens mee Nepal.


== Groôste steden ==


== Zie ok ==
Confucius
Taiwan