China (na chines mandarin: Zhōngguó), ofisialmente e Repúblika di Pueblo di China (RPC), ta un pais den e kontinente Asia. Kapital di China ta Bejing. China ta e pais mas poblá na mundu, ku mas ku 1.3 bion habitante. Tambe e ta e di tres pais mas grandi den area geografiko, kubriendo mas ku 9.6 mion kilometer kuadrá.
E pais tin un sistema politiko di un partido, kual ta e Partido Komunista di China y ku tin mando over di tur provinsia, region outonomo i munisipio di China. Tambe e RPC ta pretende di tin kontrol riba Taiwan i ta mantene e posishon ku e ta e di 23 provinsia di e pais. Ounke no a resolbe e Guera Sivil Chines ainda.


== Historia ==
Pa hopi siglo China tabata na kabes di mundu ku su inovashonnan teknologiko manera e invenshon di papel i polvo durante siglo 9 i 10 despues di Kristu. 
Despues di e siglo 19 e pais a keda involvi den hopi guera sivil kousá pa malkontentu ku e emperadornan chines. Nan mando tabata kousa hopi pobresa i hamber den e pais. Despues di e Guera Mundial II e partido komunista bou di mando di Mao Zedong a establese un sistema sosialista outokrátiko ku a tene China independiente i a establese kontrol estrikto riba hende su bida diario, kousando morto di miones di hende. 
Desde 1978 e susesornan di Mao a implementá reformashon di e ekonomia, i pa aña 2000 e exportashon a subi kuater biaha mas haltu, pa mayoria di e poblashon bida a mehora anto a bin mas libertat.