China (Chinees: 中国; pinyin: Zhōngguó), officieel Volksrepubliek China (中华人民共和国; Zhōnghuá Rénmín Gònghéguó), is e land in Oost-Azië met os hoofdstad Peking. China bestiert 22 provinsjes, 5 autonome regio's, 4 stadsprovinsjes (Peking, Tianjin, Shanghai en Chongqing) en 2 speciale administratieve regio's (Hong Kong en Macau). De Volksrepubliek anziet 't eiland Taiwan lik hunder 23ste provinsje, moa dat is officieel nie erkend deur de mêerderheid van d' internationale gemêenschap. 
China grenst in 't nôordn an Mongolië en Rusland, in 't ôostn an Nôord-Korea, in 't westn an Afghanistan, Kazachstan, Kirgizië, Tadzjikistan en Pakistan, en in 't zuudn an Indië, Nepal, Bhutan, Myanmar, Laos en Vietnam. China hèt ook e kustlyne van 6.400 km an de Gilwe Zêe, d' Oost-Chineesche Zêe en de Zuud-Chineesche Zêe in 't ôostn en 't zuudn.
Met e bevolkienge van 1.349.585.838 (2013) is 't qua inweuners 't grotste land ter weireld en 't vierde land qua ippervlak, achter Rusland, Canada en de Verênigde Stoatn.


== Steedn ==
Shanghai is met 23 miljoen inweuners de grotste stad van 't land. Andere grôote steedn zyn Peking, Chongqing, Tianjin, Hong Kong, Wuhan, Kanton, Shenyang, Chengdu, Xi'an, Nanking en Shenzhen.


== Toale ==
In China zyn der mêerdere toaln en dialectn. Mandaryn Chinees wordt surtout geklapt deur de Han-Chineezn in 't nôordn. In 't zuudn klapp'n ze Kantonees, Wu, Hakka, Tibetoans en nog vele andere dialectn.
De geschreevn toale is algemêen. De Chineesche karakters zyn 't zelfste vor al de dialectn, moa d' uutsproake is verschillig.


== Beziensweirdigheedn ==
UNESCO Weirelderfgoed:

Chineesche Meur
Hillign berg Taishan
Keizerlikke paleizn van de Ming- en Qing-dynastieën in Peking en Shenyang
Mogao-grott'n
Mausoleum van den êeste Qin-keizer (Terracottaleger)
Viendplekke van de Pekingmens in Zhoukoudian
Huangshan
Jiuzhaigou-valleie
Berglandschap van Huanglong
Berglandschap van Wulingyuan
Bergresidentie en ofgeleegn tempels van Chengde
Tempel en begroafplekke van Confucius en 't huus van de familie Kong in Qufu
Oud gebouwncomplex in de Wudangbergn
Historisch ensemble van 't Potala-paleis in Lhasa
Nationaal park Lushan
Landschap round den berg Emei, inbegreepn 't gebied van de Grôte Boeddha van Leshan
Oude stad Lijiang
Oude stad Ping Yao
Klassieke hoovn van Suzhou
Zomerpaleis, e keizerlikkn hof in Peking
Hemeltempel, e keizerlik offeraltoar in Peking
Wuyigebergte
Rotsgraveriengn van Dazu
Qingcheng en Dujiangyan-irrigoatiesysthème
Oude dorpn in zuudelik Anhui - Xidi en Hongcun
Grott'n van Longmen
Keizerlikke groavn van de Ming- en Qing-dynastieën
Grott'n van Yungang
Beschermd Drie Parallelle Riviern gebied in Yunnan
Hoofdsteedn en groavn van 't oud keunienkryk Koguryo
Historisch centrum van Macao
Yin Xu
Reservoatn van de reuznpanda in Sichuan
Zuud-Chinees karstlandschap
Tulou van Fujian
Nationaal park Sanqingshan
Wutai Shan
Historische monumentn van Dengfeng in 't "Centrum van Hemel en Eirde"
Danxia van China
Cultuurlandschap van 't Westelik Meer van Hangzhou
Fossielsite van Chengjiang
Site van Xanadu
Tiensjan in Sinkiang
Cultuurlandschap van rysterrass'n van de Hani in Honghe

		
			
			
		
		
			
			
		
		
			
			
		
		
			
			
		


== Bekende menschn ==
Confucius, filosoof van 't oude China
Huang Xianfan, geschiedkundign
Li Na, tennisspeelster
Mao Tse-tung (Mao Zedong), leider van de Communistische Partye van China
Yao Ming, basketter die by den NBA speelde