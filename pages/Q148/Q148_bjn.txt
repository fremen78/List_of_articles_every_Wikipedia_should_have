Ripublik Rakyat Cina (RRC; Pinyin: Zhōnghuá Rénmín Gònghéguó; Hanzi tradisional: 中華人民共和國; Hanzi Sederhana: 中华人民共和国; jua disambat Ripublik Rakyat Tiongkok/RRT) adalah sabuah nagara kumunis yang ada di parak samuaan dairah kabudayaan, sajarah, wan giugrapis nang dipinandui sabagai Cina. Matan didiriakannya tahun 1949, RRC sudah dipimpin ulih Partai Kumunis Cina (PKC). Sarancaknya diitihi sabagai nagara kumunis, kabanyakan ikunumi RRC naya sudah diswastaakan matan tida dasawarsa nang dahulu. Kaya apa haja, pamarintah tatap maawasi ikunumi sacara pulitiktautama banar di parusahaan-parusahaan ampun pamarintah wan siktur pabankan. Sacara pulitik, inya masih tatap manjadi pamarintahan sapartai.
RRC adalah nagara nang bapanduduk tabanyak di dunia, nang pupulasinya malabihi 1,3 miliyar jiwa, nang kabanyakannya adalah basuku bangsa Han. RRC jua nagara taganal di Asia Timur wan katiga taluas di dunia, imbah Rusia wan Kanada. RRC babatasan lawan 14 nagara : Afganistan, Bhutan, Myanmar, India, Kazakhstan, Kirgizia, Korea Utara, Laos, Mongolia, Nepal, Pakistan, Rusia, Tajikistan dan Vietnam.
Dalam sabuah pakalahian nang tajadi tarus, RRC manuntut hak mamarintah atas Taiwan wan pulau-pulau diparaknya nang kada suah dilapasakan ulih Ripublik Cina. Pamarintah RRC mandakwa Ripublik Cina adalah sabuah intitas nang kada lagi wujud wan sacara administratip maandak Taiwan sabagai prupinsi ka-23 RRC. (Itihi Cina wan Status pulitik Taiwan gasan inpurmasi lanjutan).
RRC mangklaim kadaulatan tahadap Taiwan tagal kada mamarintahnya (hal nang sama jua  tajadi lawan Pescadores, Quemoy, wan Matsu). Status pulitik Taiwan adalah hal nang kontroversial; Taiwan diparintah Ripublik Cina nang wahini babasis di Taipei. Ripublik Cina mangklaim kadaulatan Cina daratan kasamuaannya wan kaya itu jua lawan RRC.
Cina Daratan adalah istilah nang dipakai gasan manyambat dairah di bawah pamarintahan RRC wan kadatamasuk kawasan administrasi khusus Hong Kong wan Makau. Pamarintah RRC malihat pamarintahannya di Cina sabagai Tiongkok Hanyar (新中国) pas mambandingakan inya lawan Cina nang tadahulu tahun 1949. RRC jua disambat Cina Habang kaya dairah nang sama, tautama banar ulih lawannya di Barat, lawan maarah ka warna habang nang jua lambang kumunis.