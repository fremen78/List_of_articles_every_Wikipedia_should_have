Xina (o Republica de la Popla de Xina) es un pais en Asia. Lo es la nasion con la cuantia la plu grande de abitores en la mundo; la cuantia de abitores, en la anio 2013, ia es sirca 1 339 724 852 persones. Con area de sirca 9 596 960 cilometres cuadrida, lo es la stato du de la plu grandes par area teral en la mundo, e la numero tre o cuatro de la plu grandes par area intera. Governada par la Partito Comuniste de Xina, lo ave autoria sur 22 provinses, sinco rejiones autonom, cuatro munisipas cual la governa controla direta (Beijing, Tianjin, Shanghai e Chongqing), e la Rejiones Manejada Spesial de Hongkong e Macau, e ance alga domina sur Taiuan. Xina es un potiosa grande e es un potiosa rejional major en Asia, e on ia marca lo como un suprapotiosa potensial.
Xina ia emerji como un de la sivilias prima de la mundo en la Rio Huanghe en la Plano de Xina Norde. Tra milenios, la sistem political de Xina ia es fundida en monarcias erital, o dinastias, cual ia comensa con la Dinastia Xia cuasi lejendal. De alora, Xina ia estende, ia frati, e ia reuni a multe veses.
La site capital es Beijing.
De 2013, la presidente per 10 anios es Xi Jin-Ping (sr Xi). 
La linguas major es putong, guangdong (iue), haca, minbe, minan, miau-lau, uu e otras. Putong (comun nomida simple "xines") es la lingua la plu grande en la mundo, con plu ca mil milion parlores.
Min ca 3% de la popla es cristian, e protestante e catolica. Un proportio grande ave no relijio o segue relijios miscada de folclor e dauisme. Entre 10% e 16% es budiste. Entre 1% e 1.8% es muslim. Alga eruditas pensa ce on ave noo limitas clar entre la budisme, la dauisme, e la relijios folcloral.
La proportio de omes sirconsideda es min ca 1% en Xina.


== Istoria ==
La Gera Sivil Xines ia fini en 1949 con la Partito Comuniste de Xina controlante Xina continente e la Kuomintang retirante a Taiuan. Mao Zedong ia proclama la Republica de la Popla de Xina.


== Jeografia ==
La Republica de la Popla de Xina es la pais du la plu grande en la mundo. Xina es un de la poca paises comuniste cual resta en la mundo de oji, an si la forma de economia es cuasi capitaliste.
Lo ave 22 provinses. La governa dise ce Taiuan es provinse 23, ma lo no ave controla de la isola, cual es autonom governada par la Republica de Xina.

Nota: Per un pronunsia prosima en lfn, usa esta convertis:

sh > como x en xace
z > como dz en cudzu
zh, j > como dj en djini
c > como ts en tsar
ch, q > como tx en txili
ao > como au en cacau
Provinses (省)

Anhui (安徽省)
Fujian (福建省)
Gansu (甘肃省)
Guangdong (广东省)
Guizhou (贵州省)
Hainan (海南省)
Hebei (河北省)
Heilongjiang (黑龙江省)
Henan (河南省)
Hubei (湖北省)
Hunan (湖南省)
Jiangsu (江苏省)
Jiangxi (江西省)
Jilin (吉林省)
Liaoning (辽宁省)
Qinghai (青海省)
Shaanxi (陕西省)
Shandong (山东省)
Shanxi (山西省)
Sichuan (四川省)
Yunnan (云南省)
Zhejiang (浙江省)
Taiuan (台湾省) - governada par la Republica de Xina
Rejiones autonom (自治区)

Guangxi (广西壮族自治区)
Mongol interna / Nei Mongol (内蒙古自治区)
Ningxia (宁夏回族自治区)
Xinjiang (新疆维吾尔自治区)
Tibet / Xizang (西藏自治区)
Munisipas (直辖市)

Beijing (北京市)
Chongqing (重庆市)
Shanghai (上海市)
Tianjin (天津市)
Rejiones spesial (特别行政区)

Hongkong / Xianggang (香港特别行政区)
Macau / Aomen (澳门特别行政区)