Tiongkok (Li Tiongkok, 中国 ma ba Li Pinyin, Zhōngguó, ba hiza ba Li Inggris laŵaö manö China) ma töi resminia Republik Rakyat Tiongkok (Li Tiongkok, 中华人民共和国 ba Li Pinyin, Zhōnghuá Rénmín Gònghéguó) ya'ia da'ö no sambua negara sebua sibai ba Asia Timur. Fa'oya niha sowanua khönia töra 1,4 miliar, börö da'ö negara fondrege oya niha mbanuania ba gulidanö. Ibu kotania Beijing heŵa'ae kota fondrege ebua Shanghai. Negara Republik Rakyat Tiongkok (RRT) tefasindro me 1949 ba gangahorita Wasuwöta Fatalifusöta Tiongkok ba i'otarai da'ö so barö mbawa sambua partai nifotöi Partai Komunis Tiongkok. Heŵa'ae RRT resmi sambua negara komunis, lala wama'anö ekonominia tenga sa molo'ö goi-goi komunis. I'otarai 1980a arakhagö fefu ekonomi RRT no tobali swasta.


== Tiongkok ma China? ==
Ba Li Inggris la'oguna'ö döi China, ba hiza börö me fehede Cina asese te'oguna'ö ba Indonesia ba wolaŵa ndra talifusö moroi ba soi Tionghoa (nifotöi fehede diskriminatif), andrö wa ibe'e goi-goi famatörö Indonesia me 2014 wa fehede Tiongkok ni'oguna'ö (faigi göi zura Tionghoa) ba tenga China ma niha Cina sa'ae (faigi Keputusan Presiden Republik Indonesia nomoro 12 ndröfi 2014 sombatogö Surat Edaran Presidium Kabinet Ampera nomoro SE-06/PRES.KAB/6/1967 sanandrösa döi Republik Rakyat China. I'otarai iada'a fanötöinia tobali Republik Rakyat Tiongkok).
Ba wolo'ö angetula andre, Wikipedia Indonesia mangoguna'ö döi Tiongkok tenga China, ba da'ö göi ni'o'ö ba Wikipedia Li Niha.


== Umbu ==