Republik Rakyaik Cino (RRC; Pinyin: Zhōnghuá Rénmín Gònghéguó; Hanzi tradisional: 中華人民共和國; Hanzi sadarano: 中华人民共和国; disabuik juo Republik Rakyaik Tiongkok/RRT) adolah sabuah nagara kuminih nan tadiri dari ampia saluruah wilayah kabudayoan, sijarah, jo geografi, nan sajak daulu dikana jo namo "Cina". Didirian pado taun 1949, RRC lah bakataruihan dipimpin dek Partai Kuminih Cina (PKC). Sungguahpun acok dilihek sabagai nagara kuminis, kabanyakan parekonomian republik ko lah diswastakan sajak tigo dasawarsa nan lalu. Walaupun baitu, pamarentah masih mangawasi ekonominyo sacaro politik tarutamo malalui parusaoan-parusaoan miliak pamarentah jo sektor perbankan. Sacaro politik, nagaro masih tatap dalam pamarentahan ciek partai sajo. RRC adolah nagara jo panduduak tabanyak di dunia, jo populasi malabiahi 1,3 miliar jiwa, nan mayoritas basuku banso Han. RRC juo marupokan nagara talaweh di Asia Timur, dan katigo talaweh di dunia, salapeh Rusia jo Kanada. RRC babatehan jo 14 nagara: Afganistan, Bhutan, Myanmar, India, Kazakhstan, Kirgizstan, Korea Utara, Laos, Mongolia, Nepal, Pakistan, Rusia, Tajikistan, jo Vietnam.
Dalam suatu patikaian nan taruih balansuang, RRC manuntuik hak mamarintah ateh Taiwan jo pulau-pulau sakitarnyo nan indak pernah dilapehan dek Republik Cina. Pamarintah RRC mandakwa baso Republik Cina marupokan suatu entitas nan indak lai ado dan sacaro administratif malatakkan Taiwan sabagai provinsi ka-23 RRC. (Caliak Cina jo Status politik Taiwan untuak informasi labiah lanjuik).
RRC mangklaim kadaulatan tahadok Taiwan namun indak mamarintahnyo (hal nan samo juo balaku tahadok Pescadores, Quemoy, jo Matsu). Status politik Taiwan marupokan hal nan kontroversial; Taiwan diparintah Republik Cina, nan kini babasis di Taipei. Republik Cina mangklaim kadaulatan tahadok saluruah Cina daratan dan baitu juo jo RRC.
Cina Daratan marupokan istilah nan digunokan untuak marujuak kapado kawasan di bawah pamarintahan RRC dan indak tamasuak kawasan administrasi khusus Hong Kong jo Makau. Pamarintah RRC maliek pamarintahannyo di Cina sabagai Tiongkok Baru (新中国) saaik mambandiangan dirinyo jo Cina sabalun taun 1949. RRC juo dijuluaki sabagai "Cina Sirah" bagai kawasan nan samo, tautamo dek musuahnyo di Barat, jo marujuak kapado warna sirah nan marupokan lambang kuminih.


== Rujuakan ==