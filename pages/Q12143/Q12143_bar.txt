A Zeidzone is a Bereich af unsana Eadowafläch, in dea de sejbe Zeid guit, de wo vom Stoot festglegt is.


== De Entstehung vo de Zeidzonen ==
Gonz am Ofong hod a jeds Doaf sei eingne Uahzeid ghod. Und gonz friahra hod ma de Zeid mid'm Stond vo da Sun vaglichn und so hod ma imma genau gwisst, wonns z'Middog is. Is de Sun an iahm hechstn Punkt gwen, nachad woas zwejfe z'Middog.
Wonnst etzad am Dog amoi mid'm Finga iwa de Koatn foahst und in Richtung Ostn ziagst, donn bist quasi af da Roas in d'Zukunft. Mochst des Ganze owa, indem doss´d mid'm Finga Richtung Westn ziagst, donn geht's in d'Vagongaheit.
Da kimmst owa ned weida ois wia bis zua Datumsgrenz, oiso bis zu am Dog, donn is Endstation af dera Roas. Du konnst oiso, wennst noch voan iwa de Datumsgrenzn gehst, an Dog guatmochn, oda wennst rickweats driwagehst, an Dog valian, owa meahra ned.
S Haptproblem woa donn, wo ma d'Eisnboh baut hod. Wei wemma af a so an Zug woatn duad, na mechat ma scho, doss dea aa pinktli okimmt oda ofoaht. Und genau do is da Hos im Pfeffer gleng. Weil a jeder hat ja sei eigane Zeid ghabt und a jeder hat a gmoant, doss genau sei Zeid de Zeid is, de olle aundan aa ham miassatn. Und je reicher doss warn, um so eha wars d'Zeid de ma ham soitat. Und jetz kinnts euch vurstöilln, wia pünktlich da de easchtn Ziig woarn.
Vo 1840 bis 1860 san fia fast olle Eiropeischen Länder landesweit einheitliche Zeidzonen festglegt woan. Olladings hods do no koa Logik dahinter gem, sondern ma hat oafach gsagt, wanns in London jez zwejfe is, dann hoz gfölligst rund uma London umadum aa zwejfe zum sei.
Mit da Entstehung vo Bahnlinien, de wo iwa dGrenz foan, hod ma fia a jewäilige Streckn a bstimmte Zeid hergnumma, was dazu gfiart hod, doss d'Ortszeid vo da Bahnzeid ogwichn is – so san beim Zsammtreffa vo mehrare Streckn entsprechend vui, teils owa aa nua umara boa Minutn vaschiedene Zeidn zsamkemma. Des woara rechts Gwirx, wäi des hod jo aa ois irgnd oana festhoitn miassn.
A wöjtweits Zeidzonensystem is ois easchts 1879 vom kanadischen Eisenboh-Inschenöa Sir Sandford Fleming (1827–1915) ois Eisenbahnzeid vuagschlogn woan. Des hat nachad dazu gfiat, doss ma, noch a paar internationaln Konferenzen zum Vurbereitn, auf da internationaln Meridiankonferenz im Oktober 1884 in Washington D.C. de Erdn eascht amoi in 24 Stundenzonan mid je 15 Längengrad auftäud hod. Des, wos zwischn de Zonen iwabliem is, waren 60 Minutn (oda em a Stund), und damit a maximale Diffarenz vo 23 Stunden zwischn zwoa Zeidzonan. Auf dera Konferenz is ma si aa einig woan, doss ma zum Berechnan vo da Wöjtzeid den festgsetzten Greenwich-Meridian ois Nullmeridian hernimmt. Ma hätt a Straubing nemma kenna, owa wäj doat daumois koa passende Steanwartn ned woa, hod mas daun do ned gmocht.


== Und seid wann is des jetza so wias is? ==


=== Bei de Deitschn ===
Im Deutschen Reich hams a Zeitgsetz gmacht, des auf des Gsetz vo 1893 zruckgeht, und d'mittlere Sonnenzeid des 15. Längengrades is ois gsetzliche Zeid verankert. Davor hat jeder so sei eigenen Zeid ghabt, in Byern zum Beispu, da war d'Münchner Ortszeid, wos dann zum Streit mit de Preissn gführt hat, weil de an Zeitvasatz vo 7 Minuten ghabt ham, weil de ham eahnane Berliner Zeid ghabt. Des entspricht a ziemlich genau zwoa Breitengrade auf da Kart´n wenn ma genau hischaugt.
Vorreiter von einer solchen einheitlichen Zeid in Deutschland waren wia imma d'Eisenbahner. De Preußischen Staatseisenbahnen ham auf dem Gebiet vom Norddeutschen Bund ab 1880 einfach d'Berliner Zeid ois interne Betriebszeid hergumma, de Süddeutschen Bahnen aber d'MEZ. 1890 hat ma sich dann endlich drauf geeinigt, da ma de Zeid vo de Südländer hernimmt, oiso d'MEZ. Ironischerwesie hat ma sich am 1 April 1893 darauf geeinig, und ma is sich no ned so ganz sicher wer da jetz wem gleimt hat.


=== Bei de Östareicher ===
Bei de Östareicher hat ma seid Mitte des 19. Jahrhunderts ned d'Zeid vo da Hauptstadt Wien (16 Grad östliche Länge) hergnumma, sondern d'Prager Zeid (14,5 Grad östliche Länge). Hat ma sich des jetz aber mal aus da Sicht vo da Eisenbahn ogschaugt, nachad is oam glei ganz anders worn.
Weil je nachdem wias grad gfaheren san, je nach Strecken d'Lindauer, Münchner, Prager, Budapester oder Lemberger Zeid hergnommen worden is. Und weil ma gseng hat was bei de Deutschen dabei rauskumma is, ham a d'Österreicher des ganze dann eigseng. Am 1. Oktober 1891 is vo de österreichischen Staatsbahnen dsogenannte Stunden-Zonenzeid eingführt worden, welche sich wia bei uns in Deutschland auf d'Ortszeid vom 15. östlichen Längengrad bezogen hat (MEZ). Alles in allem hat sich aber ned recht vui do bei de Östareicher, weil da Unterschied zwischen Wien und Prag a bloss 2 Minut'n waren, und so is bei dene ned später und ned frühra worn. A Gsetz hams aba ned glei gmacht d'Österreicher.


== Listen vo de vaschiednan Zeidzonen ==


=== UTC-12 bis UTC-9:30 ===


=== UTC-9 bis UTC-6 ===


=== UTC-5 bis UTC-4 ===


=== UTC-3:30 bis UTC-1 ===


=== UTC bis UTC+3 ===


=== UTC+3:30 bis UTC+5 ===


=== UTC+5:30 bis UTC+6:30 ===


=== UTC+7 bis UTC+9 ===


=== UTC+9:30 bis UTC+11 ===


=== UTC+11:30 bis UTC+14 ===


== Im Netz ==
www.welt-zeit-uhr.de – Wäidzeituhr – olle Zeitzonen vo da Wäid (XGA)
www.weltzeit.de Zeitzonenkarte – Wäidkortn mit Zeitzonen
InstantTimeZone – zeigt d Uhrzeit und s Datum vo ana andern Zeitzone nem da Uhr vo ihrm PC o
Physikalisch-Technische Bundesostoit – Listn mit Zeitzonen
Zeitzonen