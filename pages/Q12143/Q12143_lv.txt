Laika josla jeb laika zona ir Zemes apgabals, kurā tiek lietots vienots standartizēts laiks. Sākumā cilvēce lietoja lokālo Saules laiku, kas katrai pilsētai bija atšķirīgs. Attīstoties telesakariem un dzelzceļam, tas kļuva neērti. Problēma tika atrisināta ar laika joslām, noteiktiem reģioniem lietojot vienotu Saules laiku. Laika joslas galvenokārt tiek balstītas uz meridiāniem, kuru garums ir reizinājums ar 15° (±7,5° no šīs meridiānas), tādējādi veidojot vienas stundas starpību starp blakus laika joslām. Tomēr, vienas stundas atdalījums nav universāls, un parasti laika joslu robežas ir novilktas pa valstu, pavalstu un citu administratīvo vienību robežām. Pavisam ir 24 laika joslas, bet kopējais laika nobīžu skaits ir 51, no kurām mūsdienās izmanto tikai 42. Pārējās 9 laika nobīdes mūsdienās vairs netiek izmantotas.


== Vēsture ==
1878. gadā Sendfords Flemings (Sandford Fleming) attīstīja laika joslu sistēmu visai pasaulei, kas tiek izmantota vēl arī mūsdienās. Fleminga izveidoto sistēmu Amerikas Savienoto Valstu dzelzceļa kompānijas sāka izmantot 1883. gada 18. novembrī, bet starptautiski akceptēja 1884. gada koferencē Vašingtonā.
Līdz Otrajam pasaules karam Eiropā bija trīs laika joslasː 

Rietumeiropas (Grīničas) laiksː Lielbritānija, Nīderlande, Beļģija, Luksemburga, Francija, Spānija, Portugāle;
Viduseiropas laiksː Norvēģija, Zviedrija, Dānija, Lietuva, Vācija, Polija, Čehoslovākija, Ungārija, Šveice, Dienvidslāvija, Albānija, Itālija;
Autrumeiropas laiksː Somija, Igaunija, Latvija, Rumānija, Bulgārija, Turcija, Grieķija un PSRS Eiropas daļa.


== Laika joslas ==
Laika joslu tabulā uzskaitītas attiecīgo laika joslu valstis un teritorijas.


== Atsauces ==