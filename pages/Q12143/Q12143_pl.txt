Strefa czasowa – wytyczony obszar powierzchni Ziemi o szerokości średnio 15° (360°/24) długości geograficznej, rozciągający się południkowo między biegunami, w którym urzędowo obowiązuje jednakowy czas (czas strefowy). Przeważnie jest on średnim czasem słonecznym środkowego południka tej strefy, który różni się o całkowitą liczbę godzin od czasu uniwersalnego. Są jednak wprowadzone urzędowo strefy, w których czas różni się od czasu uniwersalnego o niecałkowitą liczbę godzin.


== Geneza i zasady podziału ==

Wszystkie punkty położone na tym samym południku mają ten sam czas lokalny (miejscowy). Każda zmiana długości geograficznej powoduje zmianę lokalnego czasu – gdy ludzie zaczęli przemieszczać się coraz częściej i szybciej, stawało się to bardzo niewygodne. Czas uniwersalny i strefy czasowe zostały zaproponowane w 1878 roku przez kanadyjskiego wynalazcę Sandforda Fleminga, zaś wprowadzono je w 1884 roku.
Całą Ziemię podzielono na 24 strefy czasowe o szerokości 15° każda. W praktyce strefy czasowe o granicach wytyczonych przez południki obowiązują jedynie na morzach i oceanach. Na lądach ich kształt jest zmodyfikowany tak, by w małych i średnich państwach obowiązywała tylko jedna strefa czasowa. Większe państwa znajdują się zwykle w kilku strefach czasowych (m.in. Stany Zjednoczone, Kanada, Brazylia, Rosja, Australia), choć nie jest to regułą – w Chinach obowiązuje jedna strefa czasowa, pomimo iż różnica w czasie słonecznym między wschodnimi i zachodnimi prowincjami wynosi ponad 4 godziny.
Poza standardowymi strefami, pomiędzy którymi różnice w czasie mierzone są pełnymi godzinami, istnieją strefy o różnicach rzędu 30 minut (m.in. UTC+3:30 używana w Iranie) lub kwadransu (m.in. UTC+5:45 w Nepalu). W przeszłości funkcjonowały także strefy o bardziej nieregularnych różnicach, jak np. UTC+0:20, stosowana w Holandii przed II wojną światową.
Czas strefowy używany jest również na morzach i oceanach, gdzie zegary przestawia się po przepłynięciu wielokrotności południka 15 stopni. 
Na obowiązującą w danym kraju strefę czasową nierzadko wpływ ma czas stosowany w sąsiednich państwach. Przykładowo Hiszpania i Francja znajdują się w strefie UTC+1:00, wspólnej ze znaczną częścią Europy, choć położone są na długościach geograficznych odpowiadających strefie UTC+0:00. Strefę czasową w Hiszpanii zmieniono z UTC+0:00 na UTC+1:00 po dojściu do władzy gen. Franco, który chciał w ten sposób symbolicznie zbliżyć kraj do nazistowskich Niemiec. Taką samą zmianę wprowadzono we Francji pod naciskiem Hitlera po kapitulacji tego kraju w 1940 r. W Hiszpanii po demokratyzacji kilkukrotnie podejmowano debatę nad zmianą strefy czasowej – za każdym razem zakończoną zachowaniem status quo. Na niektórych wyspach leżących na Oceanie Spokojnym na wschód od południka 180° (tj. na półkuli zachodniej), jak Tokelau czy Tonga związki polityczno-ekonomiczne z państwami wschodniej półkuli (Australia, Nowa Zelandia) spowodowały zaadaptowanie niestandardowych stref, jak UTC+14:00, które poprzez przesunięcie o 24 godziny w przód względem standardowych dla tych długości stref typu UTC-10:00, zapewniają spójność daty z tymi krajami (jednocześnie powstaje jednak różnica nawet 26 godzin między tymi wyspami a podobnie położonymi terytoriami, w których te strefy nie funkcjonują).


== Czas letni ==

Na faktyczny czas w poszczególnych krajach wpływ ma także przestrzeganie bądź nie czasu letniego. W jego wyniku część krajów dokonuje w okresie letnim (odmiennym dla półkuli północnej i południowej) przestawienia czasu o godzinę w przód względem standardowego. Data  dokonania zmiany często jest przy tym odmienna dla różnych terytoriów – na północ od równika zmianę na czas letni wykonuje się w marcu lub kwietniu, a odwrotną w okresie od września do listopada, na południe od równika czas letni wprowadza się we wrześniu lub październiku, a powrót następuje między lutym a kwietniem. Zdarza się, że czas letni obowiązuje jedynie w części kraju (np. w Kanadzie zmiany nie dokonuje się między innymi w prowincji Saskatchewan).


== Linia zmiany daty ==

Międzynarodowa linia zmiany daty przebiega wzdłuż granicy stref od UTC+12:00 do +14:00 i UTC-12:00, częściowo pokrywając się z południkiem 180°. Czas obowiązujący na terytoriach położonych na zachód od tej linii jest przesunięty o dobę do przodu względem czasu terytoriów położonych na wschód od niej; np. na Fidżi (UTC+12:00) jest zawsze ta sama godzina co na wyspie Baker (UTC-12:00), choć data stale różni się o jeden dzień.


== Lista stref czasowych i terytoriów w nich leżących ==


=== UTC-12:00 ===
Strefa całoroczna

 Baker
 Howland


=== UTC-11:00 ===
Strefa całoroczna

 Jarvis
 Kingman
 Midway
 Niue
 Palmyra
 Samoa Amerykańskie


=== UTC-10:00 ===
Strefa całoroczna

 Johnston
 Polinezja Francuska (Wyspy Tubuai, Tuamotu, Wyspy Towarzystwa)
 Stany Zjednoczone (Hawaje)
 Wyspy Cooka
Półkula północna. Czas letni: UTC-9:00

 Stany Zjednoczone (Aleuty)


=== UTC-09:30 ===
Strefa całoroczna

 Polinezja Francuska (Markizy)


=== UTC-09:00 ===
Strefa całoroczna

 Polinezja Francuska (Wyspy Gambiera)
Półkula północna. Czas letni: UTC-8:00

 Stany Zjednoczone (Alaska)


=== UTC-08:00 ===
Strefa całoroczna

 Wyspa Clippertona
 Pitcairn
Półkula północna. Czas letni: UTC-7:00

 Kanada (zachód)
 Meksyk (Kalifornia Dolna)
 Stany Zjednoczone (zachód)


=== UTC-07:00 ===
Strefa całoroczna

 Meksyk (Sonora)
 Stany Zjednoczone (Arizona)
Półkula północna. Czas letni: UTC-6:00

 Kanada (środkowy zachód)
 Meksyk (zachód)
 Stany Zjednoczone (środkowy zachód)


=== UTC-06:00 ===
Strefa całoroczna

 Belize
 Chile (Wyspa Wielkanocna)
 Ekwador (Prowincja Galápagos)
 Gwatemala
 Honduras
 Kanada (Saskatchewan)
 Kostaryka
 Nikaragua
 Salwador
Półkula północna. Czas letni: UTC-5:00

 Kanada (środkowy wschód)
 Meksyk (środek i wschód)
 Stany Zjednoczone (środkowy wschód)


=== UTC-05:00 ===
Strefa całoroczna

 Ekwador
 Jamajka
 Haiti
 Kajmany
 Kolumbia
 Panama
 Peru
Półkula północna. Czas letni: UTC-4:00

 Bahamy
 Kanada (środkowy wschód) – EST
 Kuba
 Stany Zjednoczone (wschód) – EST
 Turks i Caicos


=== UTC-04:00 ===
Strefa całoroczna

 Anguilla
 Antigua i Barbuda
 Antyle Holenderskie
 Aruba
 Barbados
 Boliwia
 Brazylia (zachód)
 Brytyjskie Wyspy Dziewicze
 Dominika
 Dominikana
 Gwadelupa
 Grenada
 Gujana
 Kanada (wschodni Quebec)
 Martynika
 Montserrat
 Portoryko
 Saint Kitts i Nevis
 Saint Lucia
 Saint Vincent i Grenadyny
 Trynidad i Tobago
 Wenezuela
 Wyspy Dziewicze Stanów Zjednoczonych
Półkula północna. Czas letni: UTC-3:00

 Bermudy
 Grenlandia (Qaanaaq, Baza kosmiczna "Pituffik")
 Kanada (wschód)
Półkula południowa. Czas letni: UTC-3:00

 Argentyna (prowincja San Luis)
 Brazylia (środek)
 Chile
 Falklandy
 Paragwaj


=== UTC-03:30 ===
Półkula północna. Czas letni: UTC-2:30

 Kanada (Nowa Fundlandia)


=== UTC-03:00 ===
Strefa całoroczna

 Argentyna (bez prowincji San Luis)
 Brazylia (północny wschód)
 Gujana Francuska
 Surinam
 Urugwaj
Półkula północna. Czas letni: UTC-2:00

 Saint-Pierre i Miquelon
Półkula południowa. Czas letni: UTC-2:00

 Brazylia (południowy wschód)


=== UTC-02:00 ===
Strefa całoroczna

 Brazylia (wyspy atlantyckie)
 Georgia Południowa i Sandwich Południowy
Półkula północna. Czas letni: UTC-1:00

 Grenlandia (większość obszaru)


=== UTC-01:00 ===
Strefa całoroczna

 Republika Zielonego Przylądka
Półkula północna. Czas letni: UTC+0:00

 Portugalia (Azory)


=== UTC±00:00 ===
Strefa całoroczna

 Burkina Faso
 Gambia
 Ghana
 Grenlandia (Danmarkshavn, Park Narodowy Grenlandii i okolice)
 Gwinea
 Gwinea Bissau
 Islandia
 Liberia
 Mali
 Mauretania
 Senegal
 Sierra Leone
 Togo
 Wybrzeże Kości Słoniowej
 Wyspa Bouveta
 Wyspa Świętej Heleny, Wyspa Wniebowstąpienia i Tristan da Cunha
 Wyspy Świętego Tomasza i Książęca
Półkula północna. Czas letni: UTC+1:00

 Guernsey
 Hiszpania (Wyspy Kanaryjskie, Hiszpańskie posiadłości w Afryce Północnej)
 Irlandia
 Jersey
 Portugalia
 Wielka Brytania
 Wyspa Man
 Wyspy Owcze


=== UTC+01:00 ===

Strefa całoroczna

 Algieria
 Angola
 Benin
 Czad

 Demokratyczna Republika Konga (zachód)
 Gabon
 Gwinea Równikowa
 Kamerun
 Kongo
 Maroko (w czasie Ramadanu +0:00)
 Niger
 Nigeria
 Republika Środkowoafrykańska
 Sahara Zachodnia (w czasie Ramadanu +0:00)
 Tunezja
Półkula północna. Czas letni: UTC+2:00

 Albania
 Andora
 Austria
 Belgia
 Bośnia i Hercegowina
 Chorwacja
 Czarnogóra
 Czechy
 Dania
 Francja
 Gibraltar
 Hiszpania
 Holandia
 Jan Mayen
 Kosowo
 Liechtenstein
 Luksemburg
 Macedonia Północna
 Malta
 Monako
 Niemcy
 Norwegia
 Polska
 San Marino
 Serbia
 Słowacja
 Słowenia
 Svalbard
 Szwajcaria
 Szwecja
 Watykan
 Węgry
 Włochy
Półkula południowa. Czas letni: UTC+2:00

Brak od września 2017.


=== UTC+02:00 ===
Strefa całoroczna

 Botswana
 Burundi
 Demokratyczna Republika Konga (wschód)
 Egipt
 Libia
 Lesotho
 Malawi
 Mozambik
 Namibia (od września 2017)
 Południowa Afryka
 Rosja (Obwód królewiecki)
 Rwanda
 Eswatini
 Zambia
 Zimbabwe
Półkula północna. Czas letni: UTC+3:00

 Akrotiri i Dhekelia
 Bułgaria
 Cypr
 Cypr Północny
 Estonia
 Finlandia
 Grecja
 Izrael
 Jordania
 Liban
 Litwa
 Łotwa
 Mołdawia
 Palestyna
 Rumunia
 Syria
 Ukraina


=== UTC+03:00 ===
Strefa całoroczna

 Arabia Saudyjska
 Bahrajn
 Białoruś
 Dżibuti
 Erytrea
 Etiopia
 Francuskie Terytoria Południowe i Antarktyczne (Wyspy Rozproszone)
 Irak
 Jemen
 Katar
 Kenia
 Komory
 Kuwejt
 Madagaskar
 Majotta
 Rosja (większość europejskiej części kraju)
 Somalia
 Sudan
 Sudan Południowy
 Tanzania
 Turcja
 Uganda


=== UTC+03:30 ===
Półkula północna. Czas letni: UTC+4:30

 Iran


=== UTC+04:00 ===
Strefa całoroczna

 Armenia
 Azerbejdżan
 Francuskie Terytoria Południowe i Antarktyczne (Wyspy Crozeta)
 Gruzja
 Mauritius
 Oman
 Reunion
 Rosja (Obwód samarski i Udmurcja)
 Seszele
 Zjednoczone Emiraty Arabskie


=== UTC+04:30 ===
Strefa całoroczna

 Afganistan


=== UTC+05:00 ===
Strefa całoroczna

 Francuskie Terytoria Południowe i Antarktyczne (Wyspy Kerguelena oraz Święty Paweł i Amsterdam)
 Kazachstan
 Malediwy
 Rosja (zachodnia część azjatycka)
 Tadżykistan
 Turkmenistan
 Uzbekistan
 Wyspy Heard i McDonalda
Półkula północna. Czas letni: UTC+6:00

 Pakistan


=== UTC+05:30 ===
Strefa całoroczna

 Indie
 Sri Lanka


=== UTC+05:45 ===
Strefa całoroczna

 Nepal


=== UTC+06:00 ===
Strefa całoroczna

 Bangladesz
 Bhutan
 Brytyjskie Terytorium Oceanu Indyjskiego
 Kirgistan
 Rosja (Kraj Ałtajski, obwód nowosybirski, obwód omski, obwód tomski i Republika Ałtaju)


=== UTC+06:30 ===
Strefa całoroczna

 Mjanma
 Wyspy Kokosowe


=== UTC+07:00 ===
Strefa całoroczna

 Indonezja (zachód)
 Kambodża
 Laos
 Mongolia (zachód)
 Rosja (środkowo-zachodnia część azjatycka)
 Tajlandia
 Wietnam
 Wyspa Bożego Narodzenia


=== UTC+08:00 ===
Strefa całoroczna

 Australia (Australia Zachodnia)
 Brunei
 Chiny
 Filipiny
 Indonezja (środek)
 Malezja (środek)
 Mongolia (środek i wschód)
 Rosja (Obwód irkucki, Buriacja i Kraj Zabajkalski)
 Singapur
 Tajwan


=== UTC+09:00 ===
Strefa całoroczna

 Indonezja (wschód)
 Japonia
 Korea Południowa
 Korea Północna
 Palau
 Rosja (środkowa część azjatycka)
 Timor Wschodni


=== UTC+09:30 ===
Strefa całoroczna

 Australia (Terytorium Północne)
Półkula południowa. Czas letni: UTC+10:30

 Australia (Australia Południowa)


=== UTC+10:00 ===
Strefa całoroczna

 Australia (Queensland)
 Guam
 Mariany Północne
 Mikronezja (zachód)
 Papua-Nowa Gwinea
 Rosja (środkowy wschód)
Półkula południowa. Czas letni: UTC+11:00

 Australia (południowy wschód)


=== UTC+10:30 ===
Półkula południowa. Czas letni: UTC+11:00

 Australia (Lord Howe)


=== UTC+11:00 ===
Strefa całoroczna

 Mikronezja (wschód)
 Nowa Kaledonia
 Rosja (wschodnia Jakucja)
 Vanuatu
 Wyspy Salomona


=== UTC+11:30 ===
Strefa całoroczna

 Norfolk


=== UTC+12:00 ===
Strefa całoroczna

 Fidżi
 Kiribati (Wyspy Gilberta)
 Nauru
 Rosja (daleki wschód)
 Tuvalu
 Wake
 Wallis i Futuna
 Wyspy Marshalla
Półkula południowa. Czas letni: UTC+13:00

 Nowa Zelandia


=== UTC+12:45 ===
Półkula południowa. Czas letni: UTC+13:45

 Nowa Zelandia (Wyspy Chatham)


=== UTC+13:00 ===
Strefa całoroczna

 Kiribati (Wyspy Feniks)
 Tonga
Półkula południowa. Czas letni: UTC+14:00

 Samoa


=== UTC+14:00 ===
Strefa całoroczna

 Kiribati (Line Islands)


== Zobacz też ==
czas miejscowy
czas słoneczny
czas urzędowy


== Przypisy ==


== Linki zewnętrzne ==
 Strefy czasowe okiem Fizyka, Instytut Fizyki Jądrowej im. Henryka Niewodniczańskiego Polskiej Akademii Nauk (IFJ PAN) – kanał na YouTube, 21 kwietnia 2023 [dostęp 2024-10-08].
Zegar Światowy, Flash mapa stref czasowych na świecie
Time Zones Converter: Local times world wide in the past, now, and in the future
 William Heuisler, How did trains standardize time in the United States?, kanał TED-Ed na YouTube, 5 lutego 2013 [dostęp 2024-09-02].