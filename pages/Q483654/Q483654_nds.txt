De Sunni oder Sunniten (araabsch: أهل السنة‎) sind de gröttste Glovensgruppe binnen den Islaam. De Glovensgruppe sülvenst heet Sunnitendom oder Sunnismus. Dat Woord kümt van den araabschen Woord Sunna, wat up Platt „Bruuk, Norm, Trditschoon“ bedüd. De Sunnni seet sik as de Gruppe, de de sunnat an-nabī, de „Sunna van den Propheten“ (Mohammed), folget. Up Araabch seggt een ahl as-sunna oder faken ook lang ahl as-sunna wal-ǧamāʿa („Lüde van de Sunna un de Gemeenschop“). Stellt een de Sunniten den Shiiten gegenœver betekent een de Gruppe ook af un an alleen as-Sunna („de Sunna“). Wat de Normenlere un de Dogmatik anbelangt hebet de Sunni verscheden Scholen. De Frage wat för Scholen to den Sunnitendom tellt, is man een Stridpunkt mang muslimschen Geleerten. De sunnitschen Glovenleren stellt verscheden Glovensbekentnissen vœr, de sik man in den Details verscheelt, all daarna wo de Schriver dogmaatsch uutricht is. 
De sunnitschen Sichtwisen hebbet sik sid den Middelölder ruutbild, in dem dat sik de Gruppe nich bloot van Schiiten, man ook den Charidschiten, Qadariten un Murdschi'iten afgrenzt het. De Sunniten versteet sik sülvenst as „de borgen Sekte“ (al-firqa an-nāǧiya) un de Midde mang den Muslimen. Sinds den Ende van den 20. Jaarhunderd givt dat groten Strid twischen den Aschʿariten un den Salafisten, de sik een ander uut den Sunnitendom uutsluut. De Rivaliteet twischen den beden Gruppen kam ook up de Sunnitenkonferenz van Grosya in’n August 2016 ruut: Wo de Sunnitenkonferenz van Grosny de Salafisten, de ander Muslime beschülliget, dat se van den rechten Gloven affallt oder ander Muslime för Heden oder Unglöövsche verklöört, daar mang den IS-Organisatschoon, uut den Sunnitendom uutsluoten het. Nu verklöör de ander twede Sunnitenkonferenz in Kuwait den Salafismus de allenig wahre Sunnitedom.


== Nawise ==