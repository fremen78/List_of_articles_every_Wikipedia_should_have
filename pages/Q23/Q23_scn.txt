George Washington (22 di frivaru, 1732 - 14 di dicèmmiru, 1799) era nu ginirali duranti la Rivuluzzioni Miricana, doppu cui la Mèrica si vincìu la sò ndipinnenza dû Regnu Unitu. Cunnucìu la prima cumminzioni custituzziunali e fu lu primu prisidenti miricanu, dû 1789 ô 1797. La sò mmàggini si pò vidiri suprâ muneta miricana d'unu dòllaru e puru supra lu sordu chiamatu lu quarter (lu quartu). Washington veni ricanusciutu oi comu unu di megghiu prisidenti nnâ storia miricana.


== Biografia ==
Washington era nu burghisi e nu surdatu, e si maritau cu Martha Washington ntô 1759. Era l'ùnicu prisidenti o cuvirnaturi di ddu tempu a libbirari tutti li soi schiavi quannu murìu.