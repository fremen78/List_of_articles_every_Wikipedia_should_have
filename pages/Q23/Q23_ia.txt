George Washington (Contato Westmoreland, Virginia le 22 de februario 1732 â€“ Mount Vernon, Virginia le 14 de decembre 1799) esseva le prime presidente del Statos Unite de America e commandante de tote le fortias armate in le Revolution American e presideva super le convention constitutional.  A causa de su rolo central in le nascimento del Statos Unite, ille es assatis appellate como le 'patre de su nation', jam in su vita.
Washington nasceva in le colonia britannic de Virginia a un familia ric qui sclavisava multe victimas pro cultivar su plantationes de tabaco.  Post le morte de su patre e su fratre, Washington esseva alligiate con William Fairfax, qui avantiava su carriera como soldato e agrimensor.  Washington rapidemente deveniva un officiero in le fortias colonial in le prime stadios del guerra del Guerra franco-indigena, e ille esseva seligite como commandante principal del Armea Continental in le Revolution American in 1775 per le Secunde Congresso Continental.
Washington ganiava le Assedio de Boston in 1776, ma ille esseva vincite e casi capturate quando ille perdeva le citate de New York.  Post traversar le Fluvio Delaware le 25 de decembre de iste anno, ille ganiava super Britannia in le battalia de Trenton, reganiava New Jersey, e restaurava fide in le causa patriotic.  Ille ganiava battalias ulterior in Saratoga in 1777, e Yorktown in 1781.
Personalmente, Washington assatis esseva vincite per manovras superior.  Ma como general, ille duceva con habilitate:  ille seligiva e surveliava ben su generales; le gestion de moral, logistica, e exercitation in su armeas; coordination con le governatores del statos, e su militias; e relationes con le congresso constitutional.  Post obtener victoria in 1783, Washington resignava como commandante.
In 1787, Washington presideva super le conventional constitutional, que reimplaciava le Articulos de confederation con le Constitution del Statos Unite de Amercia (que hodie es le lege supreme del Statos Unite).  Postea, in 1788, Washington esseva nominate unanimemente per le electores como le prime Presidente del Statos Unite de America.
Como presidente, Washington serviva duo terminos; in su servicio, ille essayava unir plure factiones rival.  Ille duceva le nation al creation de un forte governamento national que poteva supprimer rebelliones, proteger libertate, explorer le paisages occidental.  Financialmente, ille appoiava le programmas de Alexander Hamiltion pro pagar cata debito federal e del statos, crear un systema de taxation e infrastructura, e (in despecto del opposition de Thomas Jefferson) crear un banca national.  Diplomaticamente, ille evitava plus guerra con Britannia e promoveva commercio con le Tractato de London de 1794 e per declarar neutralitate official in le guerras europee in 1793.  Generalmente, ille adjutava le spirito del nationalismo American in le nation juvene.
Su ducimento influentiava governamento american.  Ille creava le systema de cabinetos, dava un adresse inaugural, e solo habeva duo terminos - traditiones ja usate hodie.  Ille sponte relinqueva le presidentia a su rival John Adams e se retirava, un tradition que ja existe hodie.  Su famose "adresse de adieu" es jam hodie un scripto influential re virtute republican, e un advertimento contra guerra, partitarismo, e sectionalismo.
Post su morte, ille esseva elogisate per Henry Lee como "prime in guerra, prime in pace, prime in le cordes de su patrios."  Washington es classificate como un del melior presidentes del nation.  Ille deveniva considerate un exemplo de liberation e nationalismo, specialmente in le Nove Mundo e in Francia, pro conducer le prime revolution succedite contra un imperio colonial.


== Ligamines externe ==

Biographia al sito del Domo Blanc