George Washington (22 de febreru de 1732, condáu de Westmoreland – 14 d'avientu de 1799, Monte Vernon (es) ) foi un militar, políticu y padre fundador qu'exerció de primer presidente d'Estaos Xuníos ente 1789 y 1797.


== Biografía ==
Foi'l Comandante en Xefe de les fuercies d'Estaos Xuníos na Guerra de la Independencia de los Estaos Xuníos (1775–1783), y postreramente convirtióse nel primer Presidente de los Estaos Xuníos, cargu qu'ocupó dende 1789 hasta 1797. Darréu de la so importante participación na fundación de los Estaos Xuníos, Washington ye conocíu como "Padre de la nación americana". 
Washington entamó a algamar sonadía, liderando les tropes de Virxinia (Estaos Xuníos) pa sofitar al Imperiu Británicu demientres la Guerra Franco-Indíxena (1754–1763), una resma qu'él aidó a entamar ensin conocencia. Dempués de liderar la victoria d'Estaos Xuníos na Guerra de revolución, refugó de los sos poderes militares y tornó a la vida civil, fechu que-y traxo entá más renome. En 1787, presidió la Convención de Filadelfia qu'esbocexó la Constitución de los Estaos Xuníos d'América y en 1789, foi elixíu de miente unánime como'l Presidente de los Estaos Xuníos. Los sos dos periodos d'alministración afitaron munches polítiques y vezos qu'esisten anguaño. Enantes del acabamientu del so periodu de gobiernu, Washington retiróse de nuevo a la vida civil, afitando un importante precedente de cambéu de gobiernu pacíficu que sirvió d'exemplu non namái nos Estaos Xuníos sinón tamién n'otres futures repúbliques.


== Referencies ==


== Enllaces esternos ==
 Wikimedia Commons acueye conteníu multimedia sobre George Washington.
George Washington n'AllMovie (n'inglés)
«George Washington».   en Find a Grave. (n'inglés)
Obres de George Washington nel Proyeutu Gutenberg