George Washington (22 Fèbruari 1732 – 14 Dhésèmber 1799) iku Présidhèn Amérika Sarékat (1789–1797) sing kapisan. Ing umur 11 taun bapaké tilar donya. George Washington wiwitané nyambut gawé minangka mantri ukur, banjur lumebu bala ing umur 21 taun, lan diangkat dadi Letnan Kolonèl wektu mèlu wajib militèr déning Gubernur praja Virginia. Omah-omah taun 1759 karo Martha Dandridge Custis Washington, George Washington ngurus perkebunané sing jembar ing Virginia lan menjadi anggota Dewan Perwakilan Rakyat Virginia, hingga Revolusi Amérika pecah. George Washington minangka anggota perkumpulan rahasia Freemasonry.
Ing taun 1789 sawisé Konstitusi disahaké, Washington dipilih kanthi swara wutuh dadi Présidhèn Amérika sing kapisan. Washington nglakoni rong mangsa kalungguhan wiwit taun 1789 nganti taun 1797, didampingi déning John Adams minangka Wakil Présidhèn. Sajeroning pidhato perpisahané ing taun 1797, Washington nyerokaké marang rakyat Amérika Sarékat supaya ninggal rasa kapartéan lan rasa kelaladanan sing kagedhèn.
Ing taun 1799, George Washington tilar donya ing umur 67 taun ing Mount Vernon, sawisé telung taun mudhun kalungguhan minangka présidhèn. Washington ora duwé katurunan, mung ana siji anak angkat. 


== Rujukan ==
Présidhèn - Présidhèn Amérika Sarékat; Diterbitaké déning Dinas Penerangan lan Kabudayan Amérika Sarékat, Jakarta (2003)
The Presidents, A Reference History. Editor. Henry F. Graff. Edisi kedua. Penerbit Scribners 1996.