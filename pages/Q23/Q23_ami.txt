Ni George Washington (Pebrero 22, 1732[b] â€“ Disiembre 14, 1799) ket maysa idi nga Amerikano nga opisial ti militar, estadista, ken Nangbangon nga Ama a nagserbi a kas ti immuna a presidente ti Estados Unidos manipud idi 1789 aginggana idi 1797. Nadutokan babaen ti Kontinental a Kongreso a kas komander ti ti Buyot ti Kontinental, ti Washington ket nangidaulo kadagiti puersa ti Patriota iti balligi iti Rebolusionario a Gubat ti Amerika ken nagserbi a kas presidente ti Konstitusional a Kumbension idi 1787, a nangpartuat ken nangratipikar ti Batay-linteg ti Estados Unidos ken ti pederal a gobierno ti Amerika. Ti Washington ket naawagan a kas ti "Ama ti Pagilianna" para iti nadumaduma a panangidaulona iti pannakabangon ti pagilian.[10]  
Ti immuna nga opisina publiko ti Washington, manipud idi 1749 aginggana idi 1750, ket kas surbeyor ti Kondado ti Culpeper, Virginia. Isu ket kalpasanna ket nakaawat ti immuna a panagsanayna iti militar ken naituding a kas komander ti Rehimen ti Virginia idi las-ud ti Gubat ti Pranses ken Indiano. Isu ket napili idi agangay iti Virginia House of Burgesses ken nainaganan a kas maysa a delegado iti Kontinental a Kongreso, nga isu ket nadutokan a kas ti Komandante a Heneral ti Kontinental a Buyot ken nangidaulo kadagiti puersa ti Amerika a nakikadua iti Pransia iti panagballigi kadagiti Britaniko iti Panaglakub ti Yorktown idi 1781 idi las-ud ti ti Rebolusionario a Gubat, a nanglukat iti dalan para iti wayawaya ti America. Isu ket nagikkat ti komisionna idi 1783 kalpasan a napirmaan ti Tulag ti Paris.
Ti Washington ket addaan idi ti nasken a papel iti panangampon ken panangratipikar ti Batay-linteg ti Estados Unidos, a nangsukat kadagiti Artikulo ti Konpederasion idi 1789 ken agtaltalinaed a ti kapaut ti lubong a naisurat ken nakodipika a nailian a batay-linteg aginggana ita nga aldaw.[11][c] Isu ket namindua idin nabutos a presidente babaen ti Electoral College a sangsangkamaysa. Kas ti immuna a presidente ti E.U., nangipatungpal ti Washington iti napigsa, nasayaat ti pannakapondona a nasional a gobierno bayat a nagtalinaed a di mangidumduma iti nakaro a panagriri a rimsua iti nagbaetan dagiti kameng ti gabinete a da Thomas Jefferson ken Alexander Hamilton. Bayat ti Rebolusion Pranses, inwaragawagna ti patakaran ti neutralidad bayat a pinalubosanna ti Tulag ti Jay. Isu ket nangikeddeng kadagiti manayon a pagulidanan para iti opisina ti presidente, a mairaman ti panagusar ti titulo a "Mr. Presidente" ken panagsapata ti Opisina babaen ti imana iti Biblia. Ti Farewell Address-na idi Setiembre 19, 1796, ket nasaknap a maibilang a kas maysa a kangrunaan a sasao maipapan iti republikanismo.
Ni Washington ket maysa a makinkukua iti adipen nga addaan iti narikut a relasion iti panangadipen. Bayat ti panagbiagna, isu ket nagtagikua ti naurnong a dagup a nasurok a 577 nga adipen, a napilitan nga agtrabaho kadagiti talonna ken sadinoman ti pagnanaedanna, a mairaman ti Balay ti Presidente idiay Philadelphia. Kaskasdi, kas presidente, nagpirma met kadagiti linteg nga impasa ti Kongreso nga agpadpada a mangsalaknib ken mangkissay iti pannakaadipen. Ti testamentona ket nangibagbaga a ti maysa kadagiti adipenna, ni William Lee, ket rumbeng a mawayawayaan inton matay ken dagiti dadduma pay a 123 nga adipen ket rumbeng a mawayawayaan iti ipapatay ti asawana, urayno isu ket nasapsapa a nangwayawaya kadakuada bayat ti panagbiagna.[12][13]
Inkagumaan ni Washington nga asimilar dagiti Katutubo nga Americano iti kultura ti Anglo-Amerikano. Isu ket nangisayangkat pay kadagiti kampania militar a maibusor kadagiti Katutubo nga Amerikano a nasion idi las-ud ti Rebolusionario a Gubat ken ti Gubat ti Amianan a Laud nga Indiano. Isu ket kameng ti Iglesia Anglikano ken dagiti Freemason ken sinuportaranna ti nalawa a narelihiosuan a wayawaya a kas ti Kontinental a Buyot a mangidadaulo a heneral ken ti immuna a presidente ti nasion. Idi pimmusay, ni Washington ket indaydayaw babaen ni Henry "Light-Horse Harry" Lee a kas "umuna iti gubat, immuna iti kappia, ken immuna kadagiti puso dagiti kailianna".[14]
Ti Washington ket nalagip babaen dagiti monumento, ti pederal a piesta, dagiti nadumaduma a panangiladawan ti media, dagiti heograpiko a lokasion a mairaman ti nailian a kapitolio, ti Estado ti Washington, dagiti selio, ken ti kuarta. Adu nga eskolar ken ordinario nga Americano ti agpada a mangiranggo kenkuana kadagiti kadakkelan a presidente ti E.U. Idi 1976, ni Washington ket naipangato kalpasan ti ipapatayna iti ranggo a Heneral dagiti Buyot, ti kangatuan a ranggo iti Buyot ti E.U.