George Washington (Westmoreland, Virginia, Amérika Vyretáña pegua, 22 jasykõi ary 1732-Mount Vernon, Virginia, Tetãvore Joapykuéra, 14 jasypakõi ary 1799) ha'e akue tendota peteĩha Tetãvore Joapykuéra pegua amo ary 1789 ha 1797 mbytépe ha ñorairõhára aty imburuvicha guasu ohekáva Tetãvore Joapykuéra isãso Tavetã Joajúgui (ñorairõ oiko amo 1775 ha 1783 mbytépe). Ojehechakuaa chupe Tetãvore Joapykuéra-pe ha'eha "Tetã Ru Guasu". Washington herakuã hína ojeikuaa chupe ha'eha peteĩ umi Karaígui omoñepyrũ va'ekue Tetãvore Joapykuéra, karaikuéra John Adams, Benjamin Franklin, Alexander Hamilton, John Jay, Thomas Jefferson ha James Madison ndive.
Ary 1787-pe, omotenonde upe Amandaje Filadelfia pegua, omoñepyrũhápe upe Léi Guasu jehai ha amo ary 1789-pe, ojeporavo chupe tendota peteĩha Tetãvore Joapykuéra pegua ramo. Washington oha'ã omboguata hetã py'aguapy rehe umi tetãnguéra ambuéva ndive, ani hag̃ua oiko jey ñorairõ Tetãvore Joapykuéra ñepyrũme.
Washington omano ary 1799-pe mba'asy neumonia rehe, karai Henry Lee III oñembo'e hese imanóme ha he'i hese "Washington ha'e akue peteĩha ñorairõme, peteĩ py'aguapýpe ha peteĩha umi hetãygua ñe'ãme".


== Mandu'apy ==


== Joaju ==
 Wikimedia Commons oguereko ta'ãnga George Washington reheguaCommons.