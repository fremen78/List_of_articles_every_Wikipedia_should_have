George Washington (sorang i Westmoreland County, Colony and Dominion of Virginia, Amerika Utara Britania, 22 Februari 1732 – maninggal i Mount Vernon, Virginia, Amerika Serikat, 14 Desember 1799 i umur 67 taon) ima Presiden Amerika Serikat (1789–1797) na parjolo . I umur 11 taon amangnia ima maninggal. George Washington parjolo-jolo karejo manjadi mantari ukur, ia dungn i masuk tu tentara i umur 21 taon, dot iangkat manjadi Letnan Kolonel ati dohot wajib militer nadibaon Gubernur negara bagian Virginia. Marripe taon 1759 dohot Martha Dandridge Custis Washington, George Washington pature aumania na bolak i Virginia dot manjadi anggota Dewan Parwakilan Rakyat Virginia, sampe Revolusi Amerika mapultak. George Washington ima anggota parkumpulan rahasia Freemasonry.
Atia marumur 33 taon, ia mamili tu na marbariba alak najaji negara bagian Virginia na mangarontak mangalaon alak-alak Inggris na mangaluarkon undang - undang na inda adil manurut pandapot alak Virginia. Ia pe martugas mamimpin tentara Virginia. I taon 1775 ia iangkat manjadi Panglima  Kongres Kontinental manjadi panglima targinjang, ima Kongres pa-13 luak jajahan Karajaan Inggris.
I taon 1776 Revolusi Kamerdekaan Amerika mapultak dot Kongres Kontinental pakaluar Deklarasi Kamerdekaan dot manarakkon ibana tingon Karajaan Inggris. Kapemimpinan George Washington markontribusi bahat i absrhasilan luak-luak jajahan i Amerika mamparjuangkon kamerdekaanna. I taon 1783 Inggris mangakui kamerdekaan Amerika Serikat, George Washington kaluar sian tentara. Opat taon sidungi i 1787 ia msnjadi Katua Konvensi Konstitusional.


== Pancapaian na ==


== Sumberna ==