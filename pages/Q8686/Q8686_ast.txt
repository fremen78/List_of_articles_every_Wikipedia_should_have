Shanghai (chinu: 上海, pinyin: Shànghǎi) ye una ciudá pergrande de la República Popular China, con 18.450.000 habitantes nel 2008, y una de les ciudaes más poblaes del mundu. Ta allugada nel sur del delta del Yangzi, xunto al ríu Huangpu, que desemboca nel Mar de la China Oriental. En chinu, les abreviatures de Shanghai son Hù (tradicional: 滬 , simplificáu: 沪) y Shēn ( 申 ).
L'área u s'atopa la ciudá foi colonizada y asentada polos refuxaos que fuxíen de los mongoles pelos años 960-1126 e.C. En 1842 firmóse'l Tratáu de Nanjing nel que'l puertu de Shanghai abríase al comerciu occidental tres el momentu nel que los británicos se ficieron col sitiu durante la Primer Guerra del Opiu. Tanto orientales como occidentales convivieron en Shanghai favoreciendo un ricu intercambiu cultural, anque la población occidental entamó a dexar esi llugar nel principiu de la Guerra del Pacíficu en 1941. Éstos fuxeron definitivamente cola llegada al poder de les comunistes, qu'espropiaron y estatizaron la economía llocal y de toda China. Puntu neurálxicu baxo'l mandatu de Mao Zedong, Shanghai esperimentó un espectacular crecimientu económicu y turísticu na década de los 90, siendo sede de numberoses empreses de multinacionales y vanguardistes rascacielos. Güei ye la ciudá más cosmopolita y moderna del país, qu'acueye en 2010 una Exposición Universal.
Alministrativamente, Shanghai ye una de les cuatro municipalidaes de la República Popular China, toes elles alministraes direutamente pol gobiernu central del país. Shanghai ye la capital económica de China y tien una superficie de 6.340 km².

	Shanghai
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Referencies ==


== Enllaces esternos ==
 Wikimedia Commons acueye conteníu multimedia sobre Shanghai.