Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Sjanghai is de grótste stad van Sjina. De gemèndje is saer 2005 ein vanne vief stej in Sjina die de staot van nasjenaal centraal stad höbbe. Ouch is Sjanghai kwa inwoeanersaantaal de grótste gemèndje oppe welt en is 't ein vanne drie grótste metropole vanne welt.
Sjanghai is óntstangen es e dörpke det laefdje vanne visserie enne tèkstielindustrie, meh door 't Verdraag van Nanking det in 1842 mit 't Vereinig Keuninkriek woort geslaote greudje Sjanghai oet toet 'n havestad mit weltwiej verbinjinge. Saere jaore neugetig, nao de ikkenomische hervörminge van Deng Xiaoping, is de stad zich 'nt heróntwikkele; zoea haet me 't zakedistrik Pudong oete gróndj gestamp. De stad haet saer 2004 de grótste have vanne welt en haet daomit de posiesje vanne have van Singapore euvergenómme. In 2010 woort de welttentoeanstèlling Expo 2010 gehajen inne stad.