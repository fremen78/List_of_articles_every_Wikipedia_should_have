Shanghai (Basa Cina: 上海; pinyin: Shànghǎi ; Shanghainese: /zɑ̃'he/), ayana di sapanjang Delta Walungan Yangtze di Cina Wétan, kota panggedéna di Republik Rakyat Cina. Ilahar disebut bénténg ekonomi Cina modérn, Shanghai ogé nyadiakeun hal penting dina budaya, dagang, kauangan, industri jeung pusat komunikasi Cina. Sacara administrasi, Shanghai nyaéta kotamadya Republik Rakyat Cina nu statusna satara propinsi. Shanghai ogé salah sahiji palabuan nu pangsibukna di dunya, sarta jadi pusat kargo panggedéna dina taun 2005 .
Tina kota nguseup nu sepi, Shanghai jadi salah sahiji kota penting di China dina abad kaduapuluh tur jadi pusat budaya populér, diskusi intelék jeung intrik politik nalika éra Republik China. Shanghai jadi pusat ékonomi nomer tilu di dunya, sanggeus Kota New York jeung London, sarta kota dagang panggedéna di Wetan Jaun dina ahir abad ka-19 jeung awal abad ka-20. Sanggeus komunis ngawasa dina taun 1949, Shanghai langlayeuseun dina pangaruh pajeg pamaréntah nu kuat tur unsur borju dibersihkeun. Sanggeus pamaréntah pusat nyieun kawijakan ékonomi-pasar keur ngawangun deui Shanghai dina taun 1992, Shanghai tumuwuh gancang ngaleuwihan kota Shenzhen jeung Guangzhou nu leuwih tiheula maju, jeung sanggeus éta jadi nu pangmajuna dina ékonomi China. Sababaraha tantangan disanghareupan ku Shanghai dina awal abad ka-21, minangka kota nu keur usaha pikeun ngurangan tingkat migrasi pagawé nu nérékél, béda tingkat karaharjaan, jeung turunna kualitas lingkungan. Sangkilang kitu, gedung jarangkung jeung kahirupan moderen di Shanghai mindeng ditempo salaku tanda nu nuduhkeun tumuwuhna ekonomi China.


== Ngaran asli ==
 Ngaran "Shanghai" ditulis dina dua karakter Cina (tempo beulah kénca) sacara literatur hartina "dina" jeung "laut". Dina basa wewengkon Shanghai dieja /zɑ̃.'he/, sedengkeun dina Basa Mandarin Standar dumasar kana Hanyu Pinyin dieja Shànghǎi.  Ngaran kota Shanghai ti Dinasti Song (dina abad ka-11), nu dina waktu harita geus aya muara walungan jeung ngaran kota ieu di tempat kiwari. Aya sababaraha nu masih kénéh dipadungdengkeun saperti kumaha ngahartikeun ngaran Shanghai, tapi sajarah pamaréntah satempat nyebutkeun yén Shanghai hartina "wewengkon luhureun laut" (海之上洋). Sanajan kitu, dina basa Mandarin, ogé nyebutkeun "indit ka laut," nujul kana status kota palabuan. Ngaran puitis Shanghai nyaéta ku cara mindahkeun runtuyan dua karakter saperti, Haishang (海上), ngaran ieu ilahar dipaké keur seni jeung budaya Shanghai. Di Eropa, Shanghai dieja ogé Schanghai (dina Basa Jerman), Sjanghai (dina Basa Belanda), Xangai (dina Basa Portugis) sarta Changhaï (dina Basa Perancis), tapi saprak taun 1990-an dumasar kana Hanyu Pinyin dieja "Shanghai" tur jadi ilahar dipaké di Eropa.  Dina Basa Jepang, Shanghai ditulis maké dua karakter Basa Cina nu sarua (上海), sarta dina ejaan Jepang Shanhai (シャンハイ) nu meh sarua jeung ejaan Mandarin.

Singgeta Shanghai dina Basa Cina nyaéta Hù (沪) jeung Shēn (申). Hu asalna tina ngaran walungan Hu Du (沪渎) nu kiwari disebut Suzhou Creek sedengkeun Shēn asalna tina ngaran Chunshen Jun (春申君), bangsawan Karajaan Chu (楚国) dina abada katilu S.M. nu wewengkonna kaasup Shanghai tur diaku minangka pahlawan satempat. Tim olahraga jeung koran di Shanghai ilahar ngagunakeun karakter Shēn (申).  Shanghai biasa disebut ogé Shēnchéng (申城, "Kota Shēn").
Dina Basa Inggris, disebut ogé "Paris of the East", "Queen of the Orient", "Pearl of the Orient", sarta "The Whore of Asia" (nujul kana korupsi dina taun 1920-an tur 1930-an, kaasup ubar-ubaran jeung prostitusi).


== Sajarah ==


=== Samemeh abad ka-19 ===
saméméh jadi kota Shanghai, Shanghai bagéan ti Songjiang (松江縣), diparentah ku prefektur  Suzhou (蘇州府). Ti mimiti Dinasti Song (960-1279), Shanghai tumuwuh jadi palabuan nu sibuk, tur sacara kaputusan politik (Songjiang (淞江) kiwari  salah sahiji tina 18 distrik dina kakawasaan Shanghai). 

Kota tembok mimiti diwangun dina taun 1553, hal ieu dianggap mimiti ayana Kota Shanghai. saméméh abad ka-19, Shanghai lain kota utama, béda jeung kota utama China kiwari, teu loba kapanggih bukti China baheula di Shanghai. Sanajan kitu, saeutik bukti nu kapanggih di Shanghai heubeul kacida tur tipe tina périodeu Tilu Karajaan dina Sajarah Cina, sabab Shanghai kiwari kaasup pusat sajarah Karajaan Wu (222-280).
Salila éra Qianlong dina Dinasti Qing, Shanghai jadi salah sahiji palabuan penting di Walungan Yangtze jeung Huangpu sarta hiji palabuan laut deukeut Propinsi Jiangsu jeung Zhejiang, sanajan keur perdagangan ka luar nagara masih dilarang dina waktu harita.  Wujiaochang (五角场), kiwari di Yangpu District, sarta daérah sabudeureunna geus diwangun keur pusat kota. Taun saterusna dina éra Qianlong, Shiliupu (十六铺), kiwari di Huangpu District, jadi palabuan panggedéna di Asia Wetan.


=== Abad ka-19 nepi ka awal abad ka-20 ===
Shanghai tumuwuh gancang kacida dina abad ka-19, kota nu posisina strategis di Yangtze River jadi lokasi nu idéal keur dagang jeung nagara-nagara Eropa.


== Tempo ogé ==
Shanghainese
Shanghai woman
Thames Town
Shanghai cuisine
Shanghaiing, verb derived from Shanghai
Shanghai tunnels
Shanghai Cooperation Organization (SCO)


== Rujukan ==


== Tumbu kaluar ==

WikiSatellite view of Shanghai at WikiMapia
SmartShanghai - good listings for dining, nightlife and art.
Classifieds and Community Portal - for Internationals in Shanghai
Interactive satellite view of the area
Interactive Map of Shanghai Archived 2006-03-02 di Wayback Machine
Shanghai Daily - Newspaper
Shanghai Eats (and Drinks...) Archived 2006-08-13 di Wayback Machine - Reviews of Shanghai's best restaurants, bars, and clubs.
Project to Introduce and Promote Shanghainese
Shanghai Guide: City Guide and FAQ about Living in Shanghai Archived 2005-07-14 di Wayback Machine
Shanghai Expat: Expats Living and Working in Shanghai
Shanghai Expats: Connecting Shanghai Expats Archived 2010-02-05 di Wayback Machine
Shanghai China - Snippets & Views
Shanghai Municipality's official website Archived 2008-06-25 di Wayback Machine
The 2007 Special Olympics World Summer Games (English)
The 2010 Shanghai World Expo Archived 2005-07-10 di Wayback Machine
Old street names of Shanghai Archived 2010-09-09 di Wayback Machine
Virtual Shanghai, photographs +/- 1850-1950 Archived 2006-01-14 di Wayback Machine
Shanghai Blog - Events in Shanghai that affect péople's life.

Citakan:Flickr
Amateur Shanghai Guide
Citakan:Provinces of China