Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

Shanghai (en kinezo: 上海, pinyin: Shànghǎi) es la sivdad má grande de la Repuvlika Popular de Kina, kontando kon 18.450.000 de abitantes (2008). Esta ubikada al sud del delta del rio Yangtze. En kinezo, las abreviaturas de Shanghai son Hù (tradisional: 滬 , simplifikado: 沪) i Shēn ( 申 ).
Administrativamente, Shanghai es una de las katro munisipalitas de la Repuvlika Popular de Kina, todas eyas administradas direktamente por el governo sentral del payis. Shanghai es la kapital ekonomika de Kina i tyene má de 4.000 kulás (raskasyelos). La sivdad okupa una superfisie de 6.340 km².


== Etimolojia ==
Los dos karakteres khinezos en el nombre de "Shanghai", (上, shàng, y 海 hǎi) literalmente signifikan "asta, en, o por ensima" i "mar", respektivamente, evidente de la su ubikasyon  a la oriya de la Mar de Kina Oryentala. La aparisyon temprana de este nombre iva ser en la Dinastia Song (syéklo XI), momento en el ke ya egziste una konfluensya de rios i una sivdad kon ese nombre en la rejion. Egzisten kontroversias sobro la forma en ke el su nombre debe ser interpretado, má ofisyales de las istoryas lokales ivan dizir ke signifika "la parte alta de la mar". Afilu, otra lektura en mandarin, iva sujerir el sentido de "ir asya la mar", lo ke tyene sentido kon el puerto maritimo de la sivdad.
Shanghai es abreviado en kinezo komo Hù (沪) o Shēn (申). El priméro se deriva de un antiko nombre del arroyo Suzhou, Hu Du (沪渎), myentras ke el dosen se iva derivar del nombre de Chunshen Jun (春申君), un noble lokal i venerado heroe del Reyno Chu en el syeklo III antes de la Era Komun, del ke el su território iva inkluir la rejion donde oy endia esta Shanghai.


== Istoria ==
Shanghai iva empesar a tomar emportansya komo sivdad durante la dinastia Han kuando se iva empesar a dezvelopar la peska i la endustria de la sal. En el syéklo XII Shanghai iva ser ya un sentro emportante de la endustria del algodon. Enel anyo 1553 se iva fraguar la muraya de la sivdad, data ke se konsidera el nasimiento de Shanghai komo sivdad.
A prinsipios del syéklo XIX, Shanghai se iva konvertir en el prinsipal sentro endustrial i komersial de Kina en base a la su ubikasyon jeografika estratejika serkana al rio Yangtze, ke iva fasilitar el komersio kon Oksidente. Al akabar la Priméra Gerra del Opio, enel anyo 1842, los britanikos ivan demandar ke Shanghai se abriera a los ekstranjeros, i máales de la sivdad ivan kedar basho "konsesyones": inglesa, fransesa i nordamerikana. Las relasyones entre los abitantes de la sivdad i los britanikos ivan ser siempre buenas, ya ke ivan estar basadas en el mutuo enteres.
Enel anyo 1937, dempues de la Batalya de Shanghai, la sivdad iva kaer en manos de los japonezos. Esta okupasyon iva durar asta el anyo 1945. Durante la Sigunda Gerra Mondiala se iva konvertir en punto de arifugio de munshos evropeos. La sivdad, endemas, iva ser la unica sivdad del mundo abyerta a los djudios durante este periodo. 
Ver artikolo Istorya de los djudios en Shanghai
Dempues del triunfo de la revolusyon komunista enel anyo 1949, la mayoria de los ekstranjeros iva abandonar la sivdad. Tambyen lo ivan aser alkunos empresarios khinos ke prefirieron trokar los sus negosyos a Hong Kong. Afilu, Shanghai iva rekuperar la su emportansya ekonomika kon rapidez i oy endia es uno de los motores endustriales de Kina.


== Divisyon administrativa ==
La sivdad esta dividida en 18 distritos i 1 condado
Mueve de estos distritos urbanos estan ubikados en la rejion de "Puxi", o parte antika de la sivdad, al oeste del rio Huangpu

Distrito de Huangpu (黄浦区;  Huángpǔ Qū)
Distrito de Luwan  (卢湾区 Lúwān Qū)
Distrito de Xuhui(徐汇区 Xúhuì Qū)
Distrito de Changning (长宁区 Chángníng Qū)
Distrito de Jing'an  (静安区 Jìng'ān Qū)
Distrito de Putuo(普陀区 Pǔtuó Qū)
Distrito de Zhabei (闸北区 Zháběi Qū)
Distrito de Hongkou
Distrito de Yangpu (26472;浦区 Yángpǔ Qū)
Distrito de Pudong  (浦东新区 Pǔdōng Xīn Qū), situado en la parte nueva de Shanghai, al este del río   Huangpu — del kondado de Chuansha hasta 1992.
Ochu distritos son sivdades satélite, suburbanos o rurales:

Baoshan (宝山区 Bǎoshān Qū) — kondado de Baoshan asta 1988
Minhang (闵行区 Mǐnháng Qū) — kondado de Shanghai asta 1992
Jiading (嘉定区 Jiādìng Qū) — kondado de Jiading  asta 1992
Jinshan (金山区 Jīnshān Qū) —kondado asta 1997
Songjiang (松江区 Sōngjiāng Qū) — kondado asta 1998
Qingpu(青浦区 Qīngpǔ Qū) — kondado asta 1999
Nanhui (南汇区 Nánhuì Qū) — kondado asta 2001
Fengxian(奉贤区 Fèngxián Qū) —  kondado asta 2001
En la isola de Chongming

Kondado de Chongming  (崇明县 Chóngmíng Xiàn)
Es la sede de un obispado ortodokso ruso. Puerto, i sede de 25 universitas.


== Klima ==
Anke Shanghai no esta a la oriya de la mar (la kosta esta a 40 kilometros), la serkania de la boka del rio Yangtze (a 20 kilometros) ase ke la sivdad tenga unos indices de umedad elevados durante todo el anyo. Tyene un klima kon estasyones markadas. El periodo de lluvias se konsentra en Mayo i en Otonyo, kon los monsones. En enverano se pueden superar los 40º C i los inviernos suelen ser friyos kon temperaturas ke pueden bashar a temperaturas porabasho de sero.


== Demografiya ==
El egzito ekonomiko de Shanghai provoka una atraccion grande en milyones de kinezos. Para kontrolar la afluensya de jente, el governo de la sivdad iva kriar un sistema de enrejistro para los residentes kon permiso de residencia en Shanghai. La povlasyon se mantyene estable a pesar de que Shanghai es la sivdad ekonomikamente dominante de Kina, dempues de un rapido aumento de la povlasyon en los anyos 1950 i 1980. Desde empieses de 1990, ay un aumento má lento.
En 1957 bivían 6,9 milyones de personas en la sivdad; enel anyo 2007 bivían alderredor de 9,7 milyones. La densidad de povlasiyon en la sivdad es de 12.946 avitantes por kilómetro katrado. En la munisipalidad la densidad de povlasiyon es de 2.903 avitantes por kilómetro katrado i en eya se topan 18,4 milyones de personas). De eyos, 13,7 milyones de residentes están enrejistrados kon residensia permanente (户/户口, hùkǒu) i 4,7 milyones de residentes están enrejistrados kon residensia temporal (流动人口/流动人口, liúdòng rénkǒu).
El kresimyento de la povlasiyon esta siendo impulsado sólu por la inmigrasiyon, déke el kresimyento natural de residentes permanentes a menguado en la natalidad (grasias a los kontrolos de natalita en Kina). La tasa anual de kresimyento de los residentes con permiso de residencia era alrededor de 4,0 por syento enel anyo 1957, este valor iva kaer rapidamente por abasho de 1,0 por syento i, finalmente, a un valor negativo de -0,19 por syento en 2000. La tasa de kresimyento natural era de -0,14 por syento en el 2005, la tasa de natalita: 6,08 por cada 1000 abitantes, tasa de amortamyento: 7,54 por cada 1000 abitantes.

Shanghai es konsiderada komo el sentro de las finansas i el komérsio en Kina. El desarrollo moderno empeso kon las trokos ekonomikos enel anyo 1992, dies anyos dempues ke las provensiyas del Sud de Kina komo Guangdong i Fujian, afilu desde entonces Shanghai rapido iva superar las provensiyas y mantiene la su funsiyon de sentro de negosios en Kina, ansina komo es el má grande mercado del paez.
Shanghai es uno de los puertos má aktivos del mundo. Enel anyo 2005, Shanghai okupa el primér lugar del mundo entre los puertos má aktivos en terminos de karga, la manipulasiyon de un total de 443 miliyones de toneladas de merkaderiya. En termos de trafiko de kontenedores, sólu es superado por Hong Kong para konvertirse en el dosen puerto má activo del mundo, dempués de Singapur.
Shanghai i Hong Kong son rivales para ser el sentro ekonomiko de Kina. Hong Kong tyene la ventaja de un sistema de leyes má huerte, la integrasiyon en el merkado internasyonal superior, la liberta ekonomika, la banka i una mayor espesialisasyon del servisio, impuestos má bashos, i una moneda própia konvertible. Shanghai tyene enlasos má huertes tanto al interior de Kina i el governo sentral, i una base má huerte en la endustria manufakturera i la teknolojiya. Shanghai iva aumentar el su papel en las finansas, banka, i komo un emportante destino para la sede korporativa internasyonal, alimentando la demanda de un alto nivel de edukasiyon i de labor modernisado . La sivdad iva eregistrar un kresimyento de dos díjitos del PIB nominal durante 15 anyos sigidos desde 1992. Enel anyo 2007, Shanghai ivan anunsiar un kresimyento de 13,3% a 1,2 biliyones de yuan.
Komo en munshas otras areas en Kina, Shanghai bive un boom del fraguamyento. En Shanghai la arkitektura moderna se karakterisa por el su estilo uniko, sobre todo en los pisos má altos, kon varios restaurantes en la planta superior ke se asemejan a los OVNIs.


== Kuriositas ==
Shanghai iva ser elejida enel anyo 2002 para organisar la Expo 2010.
Dos de las kulás má altas del paez estan en Shanghai: la Oriental Pearl Tower (Kulá de la perla oryentala) i el raskasyelos Jing Mao, el má alto de todo el paez y el sinkeno de todo el mundo.
Shanghai iva organisar el 26 de Septiembre de 2004 el Gran Premio de Kina de Formula Uno.
Esta sivdad es la unika en el mundo ke tyene un sistema de Transrapid (Tréno de alto prestor de levitamyento magnetiko)
Esta planeado el fraguamyénto de un nuevo resort de Disney yamado Shanghai Disneyland Resort en el distríto de Pudong


== Akodros ==


=== Sivdades ermanas ===
La sivdad de Shanghai es ermanada kon las sigientes sivdades: