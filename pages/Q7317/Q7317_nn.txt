Giuseppe Fortunino Francesco Verdi (10. oktober 1813–27. januar 1901) var ein av dei største italienske operakomponistane. Han er kjend for verk som Nabucco, La Traviata og Aïda, og særskilde songar frå desse verka, som «Va, pensiero», som fekk ei viktig tyding for den italienske sameiningsrørsla, «La donna è mobile», det hebraiske slavekoret frå Nabucco og triumfmarsjen frå Aida.


== Liv ==

Verdi var fødd i Roncole i hertugdømet Parma, som då var okkupert av Frankrike under Napoleon, og flytta i 1824 til Busseto der han byrja musikalske studie med Ferdinando Provesi.
Han komponerte ein ouverture til Il Barbiere di Siviglia av Gioacchino Rossini, og flytta til Milano, men fekk ikkje plass ved konservatoriet der. Han hadde derfor private studie med Vincenzo Lavigna.
Etter nokre vanskelege år fekk han gjennombrotet sitt med librettoen til operaen Nabucco i 1842. I løpet av dei neste fem åra blei Verdi stadig meir berømt, først i Italia og Europa, og seinare også i USA.
I tida 1844–1850 skreiv Verdi fleire operaer, mellom anna Ernani, Macbeth og Luisa Miller. Operaene blei gradvis meir fyldige og orkesteret fekk ei større og kraftigare rolle. Inspirasjonen til Verdi kom først og fremst frå store operakomponistar som Rossini, Mercadante og Donizetti. 

For Verdi var det viktig at det også var ei historie bak ein opera, og han gjekk grundig gjennom librettoane sine. På slutten av denne perioden blei dei største og mest populære Verdi-operaene skapt; først og fremst Rigoletto, som blei oppført i Venezia. Seinare, og med like stor popularitet, blei Il trovatore sett opp i Roma i 1853. La Traviata blei sett opp berre seks veker seinare, først utan å bli vel motteken, men blei ein suksess ved ei nyoppsetjing året etter.
I 1870 tok Verdi til å arbeida med Aïda, som fekk si uroppføring i Kairo i slutten av 1871. Etter dette trekte komponisten seg tilbake frå operaskrivinga, og verka hans frå 1873 omfattar mellom anna ein strykekvartett og eit rekviem over diktaren Allessandro Manzoni.
I 1879 blei Verdi oppfordra til å skrive nok ein opera, Otello. Verdi brukte då mykje tid på å revidera dei tidlegare operaene sine, og Otello blei først ferdig i 1886. Operaen blei uroppført i Milano i 1887. Den siste operaen til Verdi tok også utgangspunkt i eit skodespel av William Shakespeare; Falstaff, frå 1893.
Dei siste åra tilbrakte Verdi som ein rik og respektert mann i Milano. Då han døydde i 1901 blei han hylla i gatene av Milano av meir enn 28 000 menneske.


== Verkliste ==
Operaer:
Oberto, conte di San Bonifacio, 17. november 1839
Un giorno di regno ossia il finto Stanislao, 5. september 1840
Nabucco, 9. mars 1842
I Lombardi alla prima crociata, 11. februar 1843
Ernani, 9 mars 1844
I due Foscari, 3. november 1844
Giovanna d'Arco, 15. februar 1845
Alzira, 12. august 1845
Attila, 17. mars 1846
Macbeth, 14. marts 1847
I masnadieri, 22. juli 1847
Jérusalem (revisjon og omsetjing av I Lombardi alla prima crociata) 26. november 1847
Il corsaro, 25. oktober 1848
La battaglia di Legnano, 27. januar 1849
Luisa Miller, 8. desember 1849
Stiffelio, 16. november 1850
Rigoletto, 11. mars 1851
Il trovatore, 19. januar 1853
La traviata, 6. marts 1853
Les vêpres siciliennes, 13. juni 1855
Giovanna de Guzman, revisjon av Les vêpres siciliennes, 1855
Simone Boccanegra, 12. mars 1857, revidert 1881
Aroldo (ein større revisjon av Stiffelio), 16. august 1857
Un ballo in maschera, 17. februar 1859
La forza del destino, 10. november 1862
Don Carlos, 11. mars 1867
Aida, 24. desember 1871
Don Carlos, revidert 1872
Maskeballet, revidert (1883)
Don Carlos, andre revisjon (1884)
Don Carlos, tredje revisjon (1886)
Otello, 5. februar 1887
Falstaff, 9. februar 1893
Songar
Sei Romanze (1838)
Non t'accostar all'urna (Jacopo Vittorelli)
More, Elisa, lo stanco poeta (Tommaso Bianchi)
In solitaria stanza (Jacopo Vittorelli)
Nell'orror di note oscura (Carlo Angiolini)
Perduta ho la pace (omsett frå tysk av Luigi Balestra)
Deh, pietoso, o addolorata (omsett frå tysk av Luigi Balestra)
L'esule (1839) (Temistocle Solera)
La seduzione (1839) (Luigi Balestra)
Guarda che bianca luna: notturno (1839) (Jacopo Vittorelli)
Album di Sei Romanze (1845)
Il tramonto (Andrea Maffei)
La zingara (S. Manfredo Maggioni)
Ad una stella (Maffei)
Lo Spazzacamino (Felice Romani)
Il Mistero (Felice Romani)
Brindisi (Maffei)
Il poveretto (1847) (Maggioni)
L'Abandonée (1849) (Escudier?)
Stornello (1869)
Pietà Signor (1894) (Verdi og Boito)
Religiøs musikk
Requiem (1874)
Messa per Rossini (1869, fyrst oppført posthumut 1988)
Pater Noster (1873)
Ave Maria (1880)
Quattro Pezzi Sacri (1898)
Ave Maria
Stabat Mater
Laudi alla Vergine Maria
Te Deum
Andre verk
Suona la tromba (1848) (Giuseppe Mameli)
Inno delle Nazioni (1862, London) (Boito)
Strykekvartett i e-moll (1873)


== Kjelder ==


== Bakgrunnsstoff ==

Fritt tilgjengelege notar av Giuseppe Verdi ved International Music Score Library Project (IMSLP)