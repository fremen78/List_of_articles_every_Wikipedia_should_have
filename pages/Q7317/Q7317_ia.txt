Giuseppe Fortunino Francesco Verdi (Busseto, Italia [tunc in le Prime Imperio Francese] le 10 de octobre 1813 – Milan, Italia le 27 de januario 1901) esseva un compositor italian del periodo romantic, principalmente de operas. Ille esseva un del compositores plus influente del seculo 19. Su obras es frequentemente presentate in domos de opera in tote le mundo e, transcendente le limites del genere, alicun de su cantos ha devenite un parte del cultura popular - per exemplo "La donna è mobile" de Rigoletto, "Va, pensiero" (Le choro del sclaves hebree) de Nabucco, "Libiamo ne' lieti calici" (Le canto de biber) de La Traviata e le "Grand March" de Aida.
Le musica de Verdi a vices ha essite criticate pro in general usar un idioma musical diatonic in loco de chromatic e pro un tendentia a melodrama, principalmente in su prime obras.
Nonobstante, su pecias de maestro continua dominar le scena de opera un seculo e un medietate post lor composition.


== Vide etiam ==

Musica classic