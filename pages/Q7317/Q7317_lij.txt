Giuseppe Fortunino Francesco Verdi ò Giöxeppe Verdi (ciamòu pöi o cigno de Busseto) (Le Roncole, Busseto 10 d'òtôbre 1813 – Milàn, 27 de zenâ 1901) o l'é stæto 'n compoxitô e senatô italian.


== Vìtta ==
Giuseppe Verdi o l'é 'n di ciù grendi compoxitoî de òpere liriche. O l'é stæto 'n protagonista do tiâtro muxicâle do primmo Euttoxento asémme a-o Gioachino Rossini, a-o Vincenzo Bellini e a-o Gaetano Donizetti; comme o Richard Wagner, o l'à misso inte sò òpie di elementi romantichi rilevanti.
Verdi o l'êa d'acòrdio co-o movimento risorgimentâle ch'o l'êa aprêvo a realizâ l'Unitæ d'Italia e o l'é parte da vitta pòlitica inte 'n mòddo atîvo ma no pe tanto tenpo; inta sò longa vitta o l'é diventòu o scinbolo artistico ciù inportante de l'unitæ naçionâle. Pe sta motivaçion chîe, 'n méize dòppo a sò mòrte, 'na solenne proçesción o l'a atraversòu Milan, aconpagnando a sò sarma co-e note do Va, pensiero, o cöo di scciâvi ebrei do Nabucco. O Va pensiero, ch'o l'aveiva scrîto 60 anni primma, o l'à dimostròu o ligamme tra o sentimento naçionâle e a mûxica do Verdi.
E sò òpie son a-a giornâ d'ancheu tra e ciù avoxæ e raprezentæ inti tiâtri de tutto o mondo, in particolâ quella ch'a vêgne ciamâ "trilogia popolare": Rigoletto (1851), Il trovatore (1853) e La traviata (1853).


== E sò òpere liriche ==
Oberto, Conte di San Bonifacio (Teatro alla Scala de Milan, 17 novenbre 1839) - Dramma in doî atti do Temistocle Solera
Un giorno di regno (Teatro alla Scala de Milan, 5 setenbre 1840) - Melodramma giocoso in doî atti do Felice Romani
Nabucco (Teatro alla Scala de Milan, 9 marso 1842) - Dramma lirico in quattro parti do Temistocle Solera
I Lombardi alla prima crociata (Teatro alla Scala di Milano, 11 frevâ 1843) - Dramma lirico in quattro atti do Temistocle Solera
Ernani (Teatro La Fenice di Venessia, 9 marso 1844) - Dramma lirico in quattro parti do Francesco Maria Piave
I due Foscari (Teatro Argentina de Romma, 3 novenbre 1844) - Tragedia lirica in tre atti di Francesco Maria Piave
Giovanna d'Arco (Teatro alla Scala di Milan, 15 frevâ 1845) - Dramma lirico inte 'n prölogo e trei atti do Temistocle Solera
Alzira (Teatro San Carlo de Napoli, 12 agosto 1845) - Tragedia lirica inte 'n prölogo e doî atti do Salvadore Cammarano
Attila (Teatro La Fenice de Venessia, 17 marso 1846) - Dramma lirico inte 'n prölogo e trei atti do Temistocle Solera
Macbeth (Teatro La Pergola di Firense, 14 marso 1847) - Melodramma in quattro atti do Francesco Maria Piave, con interventi di Andrea Maffei; segonda verscion (Théâtre Lyrique de Parigi, 21 arvì 1865)
I masnadieri (Her Majesty's Theatre di Londra, 22 luggio 1847) - Melodramma tragico in quattro parti de l'Andrea Maffei
Jérusalem (Teatro de l'Opéra de Parigi, 26 novenbre 1847) - Grand opéra in quattro atti de l'Alphonse Royer e do Gustave Vaëz, rifaçimento de I Lombardi alla prima crociata
Il corsaro (Teatro Grande de Trieste, 25 òtôbre 1848) - Melodramma in trei atti do Francesco Maria Piave
La battaglia di Legnano (Teatro Argentina de Romma, 27 zenâ 1849) - Tragedia lirica in quattro atti do Salvadore Cammarano
Luisa Miller (Teatro San Carlo de Napoli, 8 dexenbre 1849) - Melodramma tragico in trei atti do Salvadore Cammarano
Stiffelio (Teatro Grande de Trieste, 16 novenbre 1850) - Melodramma in trei atti do Francesco Maria Piave
Rigoletto (Teatro La Fenice de Venessia, 11 marso 1851) - Melodramma in trei atti do Francesco Maria Piave
Il trovatore (Teatro Apollo de Romma, 19 zenâ 1853) - Dramma in quattro parti do Salvadore Cammarano, con azonte do Leone Emanuele Bardare
La traviata (Teatro La Fenice de Venessia, 6 marso 1853) - Melodramma in trei atti do Francesco Maria Piave
Les vêpres siciliennes (Teatro de l'Opéra de Parigi, 13 zugno 1855) - Grand opéra in çinque atti de l'Eugène Scribe e do Charles Duveyrier
Simon Boccanegra (Teatro La Fenice de Venessia, 12 marso 1857) - Melodramma inte 'n prölogo e trei atti do Francesco Maria Piave, con di interventi do Giuseppe Montanelli; segonda verscion, in sciô libbreto revisto e anpliòu da l'Arrigo Boito (Teatro alla Scala de Milan, 24 marso 1881)
Aroldo (Teatro Nuovo de Rimini, 16 agosto 1857) - Melodramma in quattro atti do Francesco Maria Piave, rifaçimento do Stiffelio
Un ballo in maschera (Teatro Apollo de Romma, 17 frevâ 1859) - Melodramma in trei atti di Antonio Somma
La forza del destino (Teatro Imperiale de San Pietroburgo, 10 novenbre 1862) - Òpera in quattro atti do Francesco Maria Piave; segonda verscion, in sciô libbretorevisto e anpliòu da l'Antonio Ghislanzoni (Teatro alla Scala de Milan, 27 frevâ 1869)
Don Carlos (Teatro de l'Opéra de Parigi, 11 marso 1867) - Grand opéra in çinque atti do Joseph Méry e do Camille du Locle; verscion italiann-a in 4 atti (Teatro alla Scala de Milan, 10 zenâ 1884)
Aida (Teatro chediviale dell'Opera do Cairo, 24 dexenbre 1871) - Òpera in quattro atti de l'Antonio Ghislanzoni
Otello (Teatro alla Scala de Milan, 5 frevâ 1887) - Dramma lirico in quattro atti de l'Arrigo Boito
Falstaff (Teatro alla Scala de Milan, 9 frevâ 1893) - Comêdia lirica in trei atti de l'Arrigo Boito


== Veddi ascì ==
Va, Pensiero
Otello de William Shakespeare


== Âtri progètti ==

 Wikimedia Commons a contêgne di files in sce Giuseppe Verdi