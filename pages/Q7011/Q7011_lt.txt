Kalidasa (skr. कालिदास = IAST: Kālidāsa – „Kali tarnas“) – senovės indų poetas ir dramaturgas, Meghadūtos, Abhidžnanašakuntalos, Kumarasambhavos ir kitų iki šiol garsių kūrinių autorius.
Tai vienas svarbiausių indų literatūros autorių, savo svarba lyginamas su Šekspyru. Pirmosios Kalidasos dramos ir poezija iš pradžių buvo pagrįstos hinduistine mitologija ir filosofija.


== Biografija ==
Nieko nežinoma apie paties poeto gyvenimą – tiek jo gyvenamoji vieta, tiek tikslus laikmetis, kada jis gyveno. Spėjama, jog gyveno valdant Čandraguptai II (IV–V a.).


== Kūryba ==
Išliko jo rašytos 3 dramos ir 2 epinės poemos bei 2 lyrinės poemos. Kalidasos kūriniai laikomi Sanskrito literatūros šedevrais. Jo kūrybai būdingas įmantrus kalbinis žaismas, dramoms – išradingumas.
Svarbiausi kūriniai:

Dramos
„Atpažintoji Šakuntala“ (Abhijñānaśākuntalam)
„Malavika ir Agnimitra“ (Mālavikāgnimitram)
„Žygdarbiais pelnytoji Ūrvašė“ (Vikramōrvaśīyam)
Poemos
„Debesis pranašas“ (Meghadūta – monologinė poema)
„Kumaros gimimas“ (Kumārasambhava – epinė poema)
„Raghaus giminė“ (Raghuvaṃśa – epinė poema)


== Šaltiniai ==


== Nuorodos ==
Iš sanskrito išversti Kalidasos darbai pagal Arturą V. Raiderį