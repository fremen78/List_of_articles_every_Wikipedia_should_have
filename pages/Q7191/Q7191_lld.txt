L pest Nobel ie na uneranza, metuda su dal nventëur svedesc Alfred Nobel (1833–1896), che vën data ora uni ann dal 1901 incà. Te si testamënt ovel scrit che si avëi dëssa unì dat a na fundazion che dëssa dé i fic coche pest a na persona che tl ann passà à dat l majer contribut ala umanità.
L vën dac ora cin pesć: chei per la fisica, chimica, medejina, leteratura y per la pesc.
L pest Nobel ie udù coche la uneranza plu granda te l ciamp che l reverda. L Pest Nobel per la pesc vën dat a Oslo, duc i autri a Stockholm.