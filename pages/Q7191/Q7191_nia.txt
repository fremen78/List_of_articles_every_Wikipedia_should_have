Nobel ma töinia sabölö faudu Buala Nobel no ngawalö mbuala nibe'e khö ndra niha "si no mame'e nga'öla fondrege ebua ba niha". Lafotöi ia Buala Nobel börö me fame'e buala andre no ni'oroi'ö Afred Nobel ba ahakhöŵania tehalö moroi ba gondröita niröinia furi me no mate ia. Alfred Nobel no samösa insinyur moroi ba Swedia sanöndra hewisa wamazökhi dinamit, sambua botoŵa si tola mamoka abölö-bölö simane bom side-ide. Mate ia me 1896. Isura bakha ba zura gondröitania, wa silötolalö'ö te'oguna'ö fefu gokhötania si toröi furi ba wame'e buala ni'ilada ma'ökhö lafotöi Buala Nobel. Tebe'e mbuala Nobel si föföna sibai me 1901, nibe'e khö Wilhelm Röntgen, sanöndra nifotöi haga-X (li Indonesia sinar-X, li Inggris X-rays) sasese la'oguna'ö ba wangai gambara nösi mboto niha.


== Umbu ==