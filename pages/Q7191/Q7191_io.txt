Nobel-premio (Suede Nobelpriset, en Norvegiana Nobelprisen) donesas da Nobel-fonduro omnayare ad eminenti en faki di fiziko, kemio, medicino o fiziologio, literaturo e paco. Premii donesas depos 1901, e depos 1969 donesas premio pri ekonomiko. Nobel-fonduro donas Nobel-premii sempre la 10ma di decembro (quo esas mortodio di Alfred Nobel) en Stockholm ed Oslo.
Cienciala Akademio di Suedia selektas la laureati pri:

fiziko
kemio
ekonomiko.
Karolina Instituto en Stockholm selektas la laureati pri

fiziologio o medicino.
Akademio di Suedia selektas la laureati pri

literaturo.
Komitato nominata dal Parlamento (storting) di Norvegia selektas la laureati pri

paco.
Por singla ek la premii nominesas komitato qua selektas de 10 til 15 kandidati. Finala laureati selektesas segun opinioni di du experti. Nuntempe plu ofte premio donesas a grupo di studiisti, ma en la grupo devas esar admaxime tri membri. La devizo di premio esas “por bono dil homaro”.


== Referi ==