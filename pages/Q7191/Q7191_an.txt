O Premio Nobel ye un conchunto de premios que s'atorgan cada anyada a personas con investigacions d'importancia, u con inventos destacatos u atros tipos de contribucions a la sociedat. Qui establió istos premios estió Alfred Nobel, inventor y interpreesario sueco, en o suyo testamento. Nobel firmó o suyo testamento en o Club Sueco-Noruego de París o 27 de noviembre de 1895, cuan estió conscient d'a importancia d'o suyo invento prencipal, a dinamita, en a guerra muderna, cosa que yera l'alacet d'a suya fortuna.
A primera ceremonia d'entrega d'os premios estió en 1901, y se celebran actualment en Estocolmo (Suecia), encara que a ceremonia d'o Premio Nobel d'a Paz se fa en Oslo (Noruega).
Os Premios Nobel son:

Premio Nobel de Fisica. A decisión d'o galardonato ye de la Reyal Academia de Ciencias de Suecia.
Premio Nobel de Quimica. Tamién prene a decisión a Reyal Academia de Ciencias de Suecia.
Premio Nobel de Fisiolochía u Medicina. O premiato ye esleito por o Karolinska Institutet d'Estocolmo.
Premio Nobel de Literatura. Qui decide o premiato ye l'Academia de Suecia.
Premio Nobel d'a Paz. Ye esleito por un comité d'o Parlamento de Noruega.
Premio Nobel d'Economía. Decide o Banco de Suecia.
Sindembargo, tecnicament o Premio d'Economía no ye un Premio Nobel, por no estar previsto en o testamento de Nobel. Fue instituyito en 1968, y dende 1995 no ye nomás un premio ta o campo d'a Economía, sino que incluye atras Ciencias Socials, como as Ciencias Politicas, a Psicolochía u a Sociolochía. A familia d'Alfred Nobel no reconoix iste premio como un Premio Nobel.
As matematicas  no estan recompesatas con garra Premio Nobel y no estan inlcuyitas en garra d'as categorias.


== Vinclos externos ==
 Se veigan as imáchens de Commons sobre o Premio Nobel.
(en) Fundación Nobel.
(en) Instituto Nobel Noruego (Nobel d'a Paz).