Greunvos dell yw usys a gampoll eghen a welsen tevys dhe vos dybrys. Nebes anedha, kepar ha gwaneth yw usys dhe voosa tus. Nebes anedha yw res dhe vughes, ha mynsow le yw usys rag devnydhyow erel. 
Kemmyn yw rag boos hansel. Herwydh usadow, dybrys yw gans leth y'n Statys Unys ha Breten Veur. Yn fenowgh gwrys yw hwekka gans sugra, melysugen po frooth. 
An ger 'greun' a dheu dhyworth an Latin granum. 


== Istori ==
Y'n 19ves kansvledhen, Amerikanyon a dhybri meur a gig rag hansel mes boghes greunvos po fiber. Wosa henna, tus a dhallathas prederi a-dro dhe dhybri yn yagh, ha dybri hansel yagh ynwedh. 
Ytho gwrys veu Granula. An hanow a dheu dhyworth granulates, furvyes a reun. Yn 1863 hemm o an kynsa greunvos rag hansel, owth ynkludya darnow poos gwrys a dalgh, plysken a-ves greun hag yw removys pan vo gwrys bleus. Res o gwlyghi an greunvos dres nos kyns y dhybri. Nyns o divera leth dresto lowr rag y wul dybradow. Ytho greunvosow dybrys hedhyw a dhallathas mes a gaskyrgh yeghes dallethys y'n 1860ow. Toos tanow pebys res dhe berthyoryon yn klavjiow a ynspryas dew dhen, C.W. Post ha W. K. Kellogg. An dhew a dhallathas kowethyansow henwys dhyworta aga honan. Kellog's yn arbennik yw meur aga hanow drefen bos Cornflakes mar erys-da.


== Lavarow gwerin ==
Greunen en greunjy leun - A drop in the ocean
Mars ew greunen varlys hasys, barlys 'ra tevi - Whatâ€™s bred in the bone will come out in the flesh


== Eghennow a reunvos ==
Yn mysk an eghenow posekka a reunvos yma:

Hwegys, posek dres eghen yn Amerika Gledh, Amerika Dhyghow hag Afrika
Ris, an eghen bosekka y'n trovannow, yn arbennik Asi
Gwaneth, an eghen bosekka yn ranndiryow yeynna an bys
Barlys
Sorghum
Kergh
Sugal
Myll