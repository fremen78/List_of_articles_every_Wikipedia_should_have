Angkor Wat (Khmer: អង្គរវត្ត, Ângkôr Vôtt [ʔɑŋkɔː ʋɔət]; maartos "Kota Candi") inggih punika kompléks candi ring Kamboja miwah pinaka monumén kaagamaan pinih ageng ring jagat, on a site measuring 162.6 héktare (1,626,000 m2; 402 ékar). Magentosin dresta Shaiva raja-raja sadurungné, Angkor Wat kaadegang antuk matur ring Bhatara Wisnu olih Kakaisaran Khmér.
Candi puniki kawangun olih Raja Khmér Suryawarman II ring pamahbah abad ka-12 ring Yaśodharapura (Khmer: យសោធរបុរៈ, mangkin Angkor), ibu kota Kakaisaran Khmér, dados candi negara miwah setra ring ungkur. Angkor Wat migabungin kalih rancana dasar arsitéktur candi Khmer: candi-gunung miwah candi galéri. Punika karancang antuk ngawakilin Gunung M3ru, genah para déwa ring mitologi Hindu: ring telajakan antuk lantang langkung saking 5 kilométer (3 mil) miwah tembok jaba lantang 3.6 kilométer (2.2 mi) punika tiga galéri pasegi lantang, soang-soang kamungguahang ring duur salanturné. Ring tengah candi majujuk satunggil menara quincunx. Nenten sekadi makéhan candi Angkorian, Angkor Wat marep nuju kawan; para pawikan matiosan nganikayang indik kabuatan paindikan puniki. Candi puniki kasub krana kamegahan miwah kaadungan arsitéktur ipun, jimbar nyané bas-rélief, miwah akéh déwata sané mangiasin tembok nyané.
Manados candi sané kapiara becik, Angkor Wat punika wantah asiki sané tetep dados pusat kaagamaan sané utama saking pangadegan ipin. Kuil puniki magenah ring puncak pinih tegeh gaya klasik arsitéktur Khmer. Punika dados silih tunggil situs kabuat antuk krama Buddha ring Kamboja miwah ring sajebag jagat, sesampun dados lakon utama ring pagentosan Kamboja manados negara Buddhis. Punika dados pralambang saking negara Kamboja, ngenah ring kobér nasional ipun, miwah pinaka genah wisata utama negara Kamboja.


== Pustaka ==