Angkor Vat, bugün Kamboçya'nın Siem Reap kentinin 6 km. kuzeyindeki Angkor antik şehrinde  1115-1145 yıllarında Kral II. Suryavarman tarafından yaptırılmış dev bir tapınak-şehirdir.
Khmer mimarisinin en önemli örneklerinden birisidir ve Kamboçya ile özdeşleşmiştir; ülkenin ulusal bayrağının üstünde de betimlenmektedir.
Khmer Krallığının başkenti ve gücünün simgesi olan Angor Vat, Vişnu adına bir Hindu tapınağı iken 13. yüzyılda bir Budist tapınağına çevrildi. 14. yüzyılda Kmer Krallığı başkentinin Phnom Penh'e taşınmasından sonra terkedilip orman tarafından sarılıp sarmalanmış olarak kaldı ve 1858'de Fransız doğa bilimci Henri Mouhot tarafından yeniden keşfedildi. Üzerinde toplanmış topraklar ve vahşi otlar, 20. yüzyılda temizlendi. Yapı, günümüze dek oldukça iyi bir korunma altında ulaşabilmiştir ve kuzeyindeki Angkor Thom  antik şehri ile birlikte 1992 yılında Dünya Kültür Mirası Listesi'ne girmiştir. Ülkeye gelen turistlerin en çok ziyaret ettiği yerdir.
Angkor Vat, Hinduizm'de Tanrıların yaşadığı yer olduğuna inanılan Meru Dağı'nı simgeleyen dağ biçimli kubbeleri ve galerili (balkon) avlusuyla Kmer mimarisinin iki ana ögesini taşır: Bir piramit ve eş merkezli galeriler. Tapınağın çevresinde 3.6 km uzunluğa denk gelen kalın duvarlar ve hendekler bulunur. Tapınağın dört bir köşesinde birer küçük, ortasında bir büyük kubbe bulunur. Birçok Angkor tapınağının aksine Angkor Vaat batı yönüne bakar.
Tapınağın tüm yüzeylerinde, çatılarda, pervazlarda ve sütunlarda taş heykeller bulunan heykelleri ile ünlüdür. Hint mitolojisinden sahneler, hayvan ve insan figürleri, soyut motifler içeren ve genellikle yarım kabartma frizlerden oluşan binlerce rölyef vardır.
Angkor şehri, 890 yılında Kmer Krallığı'nın başkenti olmuştu. Sanayi Devrimi'ne kadar dünyanın en büyük şehri idi. 1113 yılında tahta çıkan kral  Suryavarman II, bilinmeyen bir sebepe diğer Kmer krallarından farklı olarak saray dini hayatının merkezine Şiva'yı değil, Vişnu'yu koydu.


== Ünlü tapınakları ==
Angkor antik şehrinde keşfedilmiş ve keşfedilmeyi bekleyen onlarca tapınak olduğu düşünülmektedir. Antik şehrin tapınakları arasında en bilinenler aşağıda listelenmiştir.

Angkor Tapınağı
Bayon Tapınağı (Üzerindeki Khamer yüz figürleri ile tanınır)
Ta Prohm Tapınağı (Tomb Raider filmi çekilmiştir)
Preah Khan Tapınağı
Neak Pean Tapınağı
Ta Som Tapınağı
East Mebon Tapınağı


== Kaynakça ==


== Galeri ==