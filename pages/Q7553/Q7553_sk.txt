Preklad (iné názvy: prekladanie, preloženie) je prevod (v užšom zmysle len písomný, resp. literárny prevod) správy (resp. textu) z jedného jazykového kódu do iného. Názvom preklad sa označuje aj výsledok tejto činnosti (t. j. spravidla preložený text, preložené dielo). Ústne prekladanie sa nazýva (aj) tlmočenie.
Osoba vykonávajúca preklad sa nazýva prekladateľ. V slovenskom práve (zákon č. 382/2004 Z. z. o znalcoch, tlmočníkoch a prekladateľoch) sa názvom prekladateľ označuje špecificky len osoba vykonávajúca úradný preklad, čiže prevod písomného textu medzi jazykmi na úradné účely (a teda s pridaním odtlačku pečiatky); iné názvy takejto osoby sú úradný prekladateľ či súdny prekladateľ – pozri úradný preklad.


== Charakteristika ==
Podľa Antona Popoviča: „Preklad je prekódovanie jazykového textu, pri ktorom dochádza k vytváraniu jeho novej jazykovej podoby a štylistického tvaru. Preklad je prechod textového invariantu z jedného textu do druhého, a to pri maximálnom rešpektovaní výrazových a významových vlastností (informácií) originálu. V dôsledku toho je preklad afirmatívnym a zjavým medzitextovým nadväzovaním (metatextom).“ 
Preklad ako vedecká disciplína nepatrí primárne pod jazykovedu, ale je samostatnou disciplínou – translatológiou. Preklad teda nie je aplikovanou lingvistikou.[chýba zdroj]


== Druhy prekladu ==
Podľa (ne)doslovnosti:

doslovný preklad (=priamy preklad) - vrátane slovného prekladu
voľný preklad
Podľa (ne)priamosti:

priamy preklad - preklad originálu
nepriamy preklad (=preklad z druhej ruky) - preklad prekladu originálu
Podľa druhu literatúry:

umelecký preklad – preklad umeleckých textov
odborný preklad – preklad odborných textov
Podľa (ne)automatizácie:

ľudský preklad (=humánny preklad) – preklad vykonaný (prevažne) človekom
strojový preklad – preklad vykonaný (prevažne) softvérom (vrátane tzv. online prekladu, t.j. prekladu vykonaného prostredníctvom Internetu)


== Proces prekladu ==


== Pozri aj ==
teória prekladu
lingvistika prekladu


== Zdroje ==