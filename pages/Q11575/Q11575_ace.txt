Seunaleuëk:Kegunaanlain

Jagong (Zea mays ssp. mays) nakeuh saboh jeuneh tanaman nnyang geucok keu peunajoh. Jagong saban lagee gandom ngon pade jeuet keu peunajoh utama. Bak ureueng Amerika Teungoh ngon Selatan, jagong nakeuh peunajoh pokok, lagee ladom ureueng di Afrika, meunan cit ladom daerah di Indonesia. bak jameun jinoe, jagong le geucok keu bahan eumpeuen meulatang. Na cit geucok keu teupong atawa keu minyeuk.
Meumacam produk geupeuget keu bahan industri farmasi, kosmetika, ngon kimia.

Khusuh lam bidang biologi ngon pertanian. Dari phon abad ke-20, tanaman nyoe ka jeuet keu objek penelitian genetika nnyang intensif, dan jibantu peuget teknologi kultivar hibrida nnyang revolusioner.


== Seujarah asai mula ==
Jagong nnyang dipula uroe nyoe jipeugah nakeuh jeuneh langsong nibak saboh jeuneh naleueng hi jagong nnyang geupeunan teosinte (Zea mays ssp. parviglumis). Proses domestikasi nyoe, jipeugah nakeuh dari 7000 thon nnyang ka leupah buet ureueng bak teumpat nyan, gen-gen jitamong dari subspesies laen, terutama Zea mays ssp. mexicana. Istilah teosinte nyoe seubeutoijih jikheun keu bandum spesies lam genus Zea, keucuali Zea mays ssp. mays. Proses domestikasi nyoekeuh nnyang jeuet keu seubab bak jagong h'an udep keudroe miseue lam uteun nyo kon tapula.

Bak ileumee arkeologi pula jagong paleng awai lam donya nakeuh di blah selatan Meksiko, Amirika Tengoh, dari 7 000 thon nnyang ka leupah. khot-khot tungkue jagong jameun peureumeun nnyang diteumee lam Guha Guila Naquitz, Lembah Oaxaca ka trok 6250 tahun; tungkue utuh paleng trep diteumee di guha-guha toe Tehuacan, Puebla, Meksiko, berusia sekitar 3450 SM. Bangsa Olmek ngon Maya meunurot seujarah ka jipula jagong ban sigom Amirika Tengoh dari 10 000 thon nnyang ka leupah. Teknologi ini jiba u Amirika Selatan (Ekuador) ukoran 7 000 thon nnyang ka leupah, trok u daerah gunong blah selatan Peru 4 000 thon nnyang ka leupah. Pada saat inilah berkembang jagong nyang beradaptasi dengan suhu rendah di kawasan Pegunungan Andes.. Sejak 2500 SM, tanaman ka jituri ban sigom Benua Amerika.
Trok ureueng-ureueng Eropa dari akhe abad 15 jiba jeuneh-jeuneh jagong u Donya Awai, ke Eropa atawa Asia. Penyebaran jagong u Asia bagah karna teuhah jalur barat nnyang dipeuphon le armada Ferdinand Magellan mjilingkeue Samudera Pasifik. Bak teumpat-teumpat baro nyoe jagong relatif mudah meuadaptasi sabab tanaman nyoe nakeuh tanaman nnyang plastisitas fenotipe that.
Jagong itamong u Nusantara sigohlom bangsa Eropa jipuphon meulayeue ban sigom donya. Di Jawa, istilah ka na dari masa keurajeun Kadiri seugohlom-Majapahit atawa mungken sigohlom nyan (sigohlom abad ke-11). sabab riwayat nnyang jameun that nyoe, macam jiboh nan keu tanaman nyoe. Narit "jagong" menurot Denys Lombard geupeupaneuk dari jawa agung, meumakna "jewawut rayek", nan nnyang jingui ureueng Jawa jipeutamong lam bahasa Melayu. beuthat pih, narit "agung" hana lam bahasa Jawa kuna, jadi pendapat nyoe keliru. Lam Parthayajña 12.5 jipeugah bahwa jewawut ngon jagong nakeuh tanaman nnyang hana saban. Nyoe nan-nan jagong lam basa dairah len di Indonesia jagong (Sunda, Aceh, Batak, Ambon), jago (Bima), jhaghung (Madura), rigi (Nias), eyako (Enggano), wataru (Sumba), latung (Flores), fata (Solor), pena (Timor), gandung (Toraja), kastela (Halmahera), telo (Tidore), binthe atawa binde (Gorontalo dan Buol), dan barelle´ (Bugis). Di kawasan timu Indonesia le cit nnyang ngui istilah milu, Narit nyoe jicok nibak narit milho, meumakna "jagong", lam basa Portugeh.


== Botani ==

Tanaman saboh musem (annual) nnyang sigo udep trok  80-150 hari (3 - 5 buleun), teurgantung kultivar dan watee pula. Istilah "seumur jagong" lam basa Indonesia nakeuh geupeusaban ngon umu jagong lhee sampe peut buleuen.
Mannyang bak jagong hana saban, meumacam. Rata-rata trok 2,0 - 2,5 mete, beuthat pih na kultivar nnyang trok 12 m bak ladom teumpat. mannyang bak jagong biasa disipat dari ateuh tanoh trok atot keuneulheuh sigohlom mu bungong agam (malai). beuthat na nnyang jeuet timoh tarok (seperti padi), biasa jareueng nnyang meunan. tangke bak meuatot-atot, tiep atot kira-kira 20 cm. Bak atot nyoe keuh meukmat peuleupeuk on, nnyang nnyang jigruep tangke bak. On jagong hana tangke. Linteung on biasa 9 cm, pannyang trok 120 cm.
Jagong itamong jeuneh monokotil, jagong meuukheue rambeuk pannyang/lhok ukheue beasa trok 80 cm, beuthat lagee nyan pih le nnyang kisaran 20 cm. Bak jagong nnyang ka sep meuumu iteubiet ukheue adventif dari atot-atot bagian paleng miyup nnyang ngat bek reubah bak.

On jagong nakeuh on sempurna, mna peuleupeuk, tangke, na bideung on. Bentuk on pannyang. Antara peuleupeuk ngon tangke on na lidah-lidah (ligula). Tuleueng on santeut ngon ma tuleueng on. Ateuh on na nnyang luen, na nnyang meubulee. Stoma bak on jagong lagee halter, nyang khaih ata  Poaceae (sukee naleueng). Tiep stoma dilingka le sel-sel epidermis nyang hi kipah.
Susonan bungong jagong nakeuh diklin, yaitu na bungong agam, na bungong inongn nnyang hanna sapat tapi mantong lam sibak tanaman (monoecious). bungong meususon majemuk, bungong agam meususon lam bentuk malai, meunyo bungong inong lam bentuk tungkeue. Bak bak jagong, kuntum bungong (floret) meususon meujudo nnyang jipisah le saboh pasang glumae (gluma). Rangkaian bungong agam timoh bak bagian pucak tanaman. Serbuk sari meuwarna kuneng, mubee harom nnyang khaih. bungong inong meususon lam tungkeue. Tangke tungkeue timoh dari atot, di antara bak ngon peuleupeuk on.
Beasa, sibak bak jagong cit saboh tungkeue nnyang produktif nnyang na meuploh trok reutoh bungong inong. Ladom kultivar unggul meuhase leubeh nibak saboh tungkeue produktif, jikheun jagong prolifik. bungong agam jagong beasa siap jimeukawen bak 2-5 hari lebeh awai dari bungong inong nyan (protandri).


== Pula ==


==== Syarat udep ====
Beuthat le jeuneh jagong item udep  atawa jimeuadaptasi ngon cuwaca leupie dairah gonong mannyang, jagong nyoe nakeuh tanaman tanoh miyup nnyang meukeunong ngon suhu suum bacut, beukeunong mata uroe sabe. Meunyo di miyup 10 Celsius h'an item timoh le.
Jagong peureulee ie saban lagee rata-rata tanaman laen, meunyo kureueng ie watee awai tapula, 'oh' masa meubungong, ngon meuasoe tungkeue maka akan itron hase.
Jagong item timoh bak mumacam tanoh, asai baja ngon ie sep. Ukheue jagong hana lhok, Tanoh h'anjeuet kreueh. Jagong le peureulee baja, nnyang utama nakeuh nitrogen ngon fosfor. Jagong pah bak tanoh netral (pH 5 - 6,5). Meunyo bak tanoh masam, lagee tanoh gambot ngon podsolik mirah kuneng (PMK), peureulee boh gapu, ato ie beupah.
Cara peulaku lahan tapula jagong beasa dari mu'ue, peurata tanoh, peuget lueng angen, boh dolomit (meunyo tanoh masam).

Jeneh Bijeh Jagong di Indonesia
Le that ureueng nnyang geupula jagong. Bak jagong itamong lam golongan Spermatophyta, glah Monocotyledone, ordo Graminae, familia Graminaceae lam genus Zea. Nan laten Zea Mays. Jinoe jagong ka jeuet keu komoditi donya, nanggroe-nanggroe di donya ka jimeuulok pula jagong untuk ji ekspor u luwa. Salah salah saboh cara ngat le jiteumee hase nakeh jingui bijeh nnyang get. Bak takalon, bijeh jagong jeuet taweuek 3:

Jagong Komposit. Jagong komposit atawa jagog lokal nakeuh jeuneh jagong nnyang beasa geupula le ureueng awai. Jinoe ka jareueng ureueng pula. Leubeh jagong nyoe nakeuh hana trep umu, hana that meupeuyaket, jeuet tapula meuulang-ulang. Kureueng jeuneh jagong nyoe nakeuh hana le hase tok antara 3-5 ton  lam sihekta. Varietas jagong komposit di Indonesia miseue: Arjuna, Bisma, Joster, Sukma raga, Goter, Kretek, Gajah mas, Genjah rante, dll.
Jagong Hibrida. Jeuneh jagong hibrida nakeuh jagong nnyang ka jipeulaku biasa jipeukawen  antara jagong agam ngon jagong inong hingga meuhase bijeh jagong nnyang leubeh get. Keunggulan jeneeh jagong hibrida nyoe nekeuh hase panen le trok 8-12 ton lam sihektar. kureueng bijeh nyoe nakeuh bak yum 20 go trok 40 go lipat dari yum jagong pajoh, h'anjeuet tapeutron le keu bijeh sabab meutron hase trok 30 %, jadi ureueng meulampoh payah bloe bijeh sabe. Varietas jagong hibrida lagee: Pioner, BISI, NK, DK, le laen lom
Jagong Transgenik. jeuneh jagong transgenik nakeuh bijeh jagong nnyang proses jipeuget ngon cara jipeutamong gen dari makhluk hidup atau non-makhluk hidup nnyang hase dudoe jeuet keu tanaman super. Keunggulan jeuneh jagong nyoe nakeuh kapasitas produksi le trok 8-10 ton lam si hekta, sanggop itheun peunyaket..
Varietas jagong transgenik: jagong BT, jagong terminator, jagong RR-GA21, jagong RR-NK608, dll.


==== Cara pula ====
Jagong peureulee cahya matauroe langsong ngat pah timoh. Dairah nyang ujeuen   85–200 mm lam sibuleuen, suhu udara 23-27 °C (ideal), dan pH tanoh 5,6-7,5 adalah ideal. jeuneh tanoh tidak terlalu penting, asalkan aerasi baik dan ketersediaan air mencukupi. Air nyang cukup pada fase pertumbuhan awal, pembungaan, serta pengisian biji adalah kritis bagi produksi jagong pipilan. Kekurangan air pada fase-fase pertumbuhan tersebut akan secara jelas menurunkan produksi.

Cara pula jagong tradisional nakeuh ngon cara tajok ngon dugai. Cara pula modern beasa ngon mekanisasi, biasa ngon meusen tabu bijeh (seed driller). Padek populasi pula biasa  nakeuh 60 000 sampai 120 000 bak per ha, nyang biasa antara bak ngon bak  (50–100 cm) antara lam bareh (10–40 cm).
Baja jagong le that peureulee. Watee phon jeuet baja organik,  meunan cit baja kimia lagee nitrogen (N, dari urea ataupun ZA), fosfat (beasa dari SP36), ngon kalium (K, beasa dari KCl) ngat meuteumee hase nyang get. Beuthat pih meunan, sejak 2000-an di Indonesia ka jipeuturi baja majemuk nyang ka na 3 boh unsur nyan. Pupok organik ie (POC) pih ka mulayi na ureueng boh.
Bak teungoh masa rayek vegetatif, jagong bak jagong jiteubiet ukheue (aerial roots).
Bagian jagong nyang biasa jipajoh le manusia nakeuh aneuk jagong, nyang muda gohlom tho atawa nyang ka tho 'oh ruek.
aneuk jagong nyang ka tho/ruek jeuet jipeuget keu teupong jagong (maizena). Maizena biasa geucok keu bahan peuget kuweh atawa peunajoh, na cit geupeuget keu mie bihun.
Dedak jagong nakeuh jagong nyang ka jigileng haloh.


== Gizi ==
Seunaleuëk:Lihat pula
Aneuk jagong le that karbohidrat. Karbohidrat trok 80% dari bandum aneuk jagong tho. Karbohidrat lam bentuk pati beasa meujampu amilosa ngon amilopektin.
Kandungan gizi jagong per 100 gram nakeuh:

Kalori: 355 Kalori
Protein: 9,2 gr
Leumak: 3,9 gr
Karbohidrat: 73,7 gr
Kalsium: 10 mg
Fosfor: 256 mg
Zat Besoe: 2,4 mg
Vitamin A: 510 SI
Vitamin B1: 0,38 mg
Ie      : 12 gr
Meunyo tabandeng ngon breueh, karbohidrat jagong nip dari breueh, meunyo protein leubeh le jagong.

* = angka tidak resmi 
F = perkiraan FAO


== Nè seunurat ==


== Peunawôt luwa ==

[1] U.S. Grains Council
[2] National Corn Growers Ass.
Common Names of Plant Diseases. Daftar peunyaket jagong dunia.
Seunaleuëk:Bahan pangan