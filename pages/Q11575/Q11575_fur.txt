La blave (Zea mays L. 1753) e je une plante erbacee de famee des Poaceae. E je un cereâl che e ven de Americhe latine, dulà che i popui antîcs la mangjavin. In Friûl e je rivade atôr al sedisisim secul, ma la si è tacade a cultivâ une vore dome tal Sietcent; e vugnive trasformade in polente. 
La alimentazion di dome blave e puarte ae malatie de pelagre. Tes regjons plui temperadis e je doprade come mangjâ pai animâi in forme di granele, farine o vie cussì, opur come insilât, racuelt a maturazion cerose.
Si dopre ancje intes industriis pe estrazion dal amit o dal ueil, opur par produsi biomasse.
Il flôr feminin al si clame spi, ancje se inte lenghe popolâr ven clamâde in mut inesat panole, la cuale jè invezit il flôr masculin te cime dal fust (stoc).
La blave e ven racuelte cuntune machine particulare clamade trebie.