Maishi grandi (Zea mays) of simplemente maishi, ta un espesie di mata ku ta originá di Amérika Sentral i ku ta pertenesé na e famia di yerbanan. Alrededor di 10.000 aña pasa e mata a wòrdu domestiká dor di e pueblonan indígena den sùit di Mexico. Maishi grandi ta e domestikashon direkto di e supespesie Zea mays subsp. parviglumis.


== Etimologia ==
Maishi ta un palabra derivá di e vershon spaño di mahiz, e palabra taino pa maishi grandi. Na ingles e ta konosí komo "corn". Den konteksto formal, sientífiko i internashonal ta usa komunmente "maize", loke ta e término ku e botanista Carl Linnaeus a indiká komo nòmber komun pa Zea mays.


== Uso i produkshon ==
Den hopi parti di mundu maishi grandi ta parti di e alimentashon básiko. Su produkshon mundial ta surpasá e produkshon di trigo i aros. Gran parti di e produkshon aki ta wòrdu usa komo kuminda pa bestia. Di maishi grandi ta traha hariña pa usa entre otro den tortilla i pan di maishi. Den Karibe e ta e ingrediente pa traha funchi.
E mata ta wòrdu kultiva ampliamente ront mundu. Na 2018 e produktornan mas grandi tabata: