Jaguang (Zea mays ssp. mays) adolah salah satu tanaman pangan panghasil karbohidrat yang paliang penting di dunia, salain gandum dan padi. Bagi panduduk Amerika Tangah dan Selatan, bulir jaguang adolah pangan pokok, sebagaimana bagi sabagian panduduak Afrika dan sajumlah daerah di Indonesia. Pado masa kini, jaguang juga alah manjadi komponen penting pakan ternak. Penggunoan lainnyo adolah sabagai sumber minyak pangan dan bahan dasar tapuang maizena. Babagai produk turunan hasil jaguang manjadi bahan baku babagai produk industri farmasi, kosmetika, dan kimia.
Jaguang marupakan tanaman model yang menarik, khususnyo di bidang biologi dan pertanian. Sajak awal abad ka-20, tanaman iko manjadi objek panalitian genetika yang intensif, dan mambantu tabantuaknyo teknologi kultivar hibrida yang revolusioner. Dari sisi fisiologi, tanaman iko tagolong tanaman C4 sehinggo sangat efisien mamanfaaikan sinar matohari. Dalam kajian agronomi, tanggapan jaguang yang dramatis dan khas terhadap kakurangan atau karacunan unsua-unsua hara penting manjadikan jaguang sabagai tanaman percobaan fisiologi pamupukan yang disukoi.
Jaguang budidayo dianggap sabagai katurunan langsuang sajenis tanaman rarumputan saroman jaguang yang banamo teosinte (Zea mays ssp. parviglumis). Dalam proses domestikasinyo, nan balangsuang paliang indak 7 000 tahun lalu dek panduduak asli satampek, masuak gen-gen dari subspesies lain, tautamo Zea mays ssp. mexicana. Istilah teosinte sabananyo digunakan untuak manggambakan dolah spesies dalam genus Zea, kacuali Zea mays ssp. mays. Proses domestikasi manjadikan jaguang marupakan satu-satunyo spesies tumbuahan yang indak dapek hiduik sacaro lia di alam.


== Rujuakan dan catatan ==


== Pautan lua ==
 Media tantang Jaguang di Wikimedia Commons