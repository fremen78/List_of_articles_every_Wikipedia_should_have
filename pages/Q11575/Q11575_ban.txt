Jagung inggih punika silih tunggil soroh entik - entikan sané madué aran ilmiah Zea mays L.Entikan jagungé punika  mentiknyané ngrumpyuk, jegjeg miwah tegehnyané ±15 m. Jagung punika madué punya utawi giing sané bunter, punya jagungé punika maruas-ruas sané kawungkus antuk papah, akéh, nénten macarang, bongkol punyanyané maakah, mawarna kuning utawi jingga. Jagung punika madué don sané tunggil, bunter miwah lantang, muncuknyané tajep, tepinyané asah, lantang donnyané 35–100 cm, lumbang donnyané 3–12 cm miwah mawarna gadang. Don entikan jagung madué stomata sané mawentuk halter pinaka ciri khas entik- entikan sané rumasuk ring kulawarga utawi suku poaceae. Tiosan punika entikan jagung madué sekar sané ngrumpyuk, maumah tunggal, sekar jagungé sané muani miwah sané luh mawentuk bulih, sekaré punika magenah ring muncuk punya miwah ring paang donnyané, sekar jangungé punika madué benang sari sané mawarna tangi, bakal wohnyané bunternyané sekadi taluh, miwah mawarna putih. Woh Jagungé mawentuk bongkol, lantangnyané 8–20 cm, wohé punika mawarna gadang masawang kuning. Wiji Jagungé punika mawentuk bunter, miwah wijiné punika mawarna kuning utawi petak. Tiosan ring punike entikan jagung madué akah sané wawentuk pasarawé utari serabut miwah mawarna putih daki utawi krem.


== Pustaka ==