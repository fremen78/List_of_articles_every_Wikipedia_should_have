Qin Shi Huang (Handan, Tetã Qin, jasykõi 259 Kirito mboyve- Shaqiu, Qin Mburuvi, jasypoapy 210 Kirito mboyve), héra tee va'ekue Zheng (政), ha'e akue tetã Qin Chína pegua mburuvichavete ary 247Kirito mboyve guive amo ary 221Kirito mboyve peve ha upéi oiko Chína oñemopeteĩmava mburuvihára ramo ary 221 Kirito mboyve guive 210 Kirito mboyve peve, upekuévo oisãmbyhy Shǐ Huángdì réra ramo (he'iséva Chína mburuvihára peteĩha), ha'ete voi ojapo ko iñemboherarã ha upéi heta sãmbyhyhára oipuru.
Ha'e omopeteĩmba retãnguéra ha ojapo chugui mburuvi guasu, upe rire omboguata Sãmbyhyhára Tenondeguándi Li Si heta mba'e hetã tuichakuévo omoporã ha omombarete hag̃ua hetã reko peteĩ. Oisãmbyhy aja, oñemopu'ãraẽ va'ekue mongaraha ojapóta heta ary rire upe Chína Mongoraha Guasu, ojejapo avei umi tetera'ãnga herakuãitéva ojeheróva Terrakóta ñorairõharakuéra. Oisãmbyhy mbaretépe ha ha'eño, umi mba'e vai ojapo va'ekue apytépe oĩ ohapyuka arandukakuéra ha ojukaukárõguare heta karai arandu, jepémo ko'ágã meve ojehechakuaa Qin Shi Huang karai mba'eguasuitéva ramo Chína marandekópe. Ndahi'aréi ramo jepe ñemoñanga ha'e omoheñói va'ekue (oguete ko ñemoñanga ha'e omano rire), hembiapokue rupive heñói Chína Mburuvi, tetã guasuite hi'are 2. 000 ary ho'a peve Qing ñemoñanga amo ary 1912 aja.


== Mandu'apy ==