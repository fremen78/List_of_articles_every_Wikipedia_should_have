Qin Shi Huang(bos: Čin Ši Huangdi; kin: 秦始皇; oko 259. p. n. e.-210. p. n. e.) je bio kineski car iz dinastije Qin (Ch'in, današnji naziv za Kinu), koji je 221. p. n. e. ujedinio pod svojom vlašću cijelu današnju Kinu i time postao prvi car koji je zavladao cijelom današnjom Kinom. Vladao je kao car 221. p. n. e.-210. p. n. e.
Kada je postao vladar cijele Kine, uzeo je naziv Prvi (Shi) Car (Huangdi) (dinastije) Qin (Qin).
Nakon što je Huangdi umro, 210. p. n. e., njegova dinastija Qin se održala na vlasti svega 4 godine. 206. p. n. e. dinastija Han je preuzela vlast. Državno uređene Kine, koje je uveo Huangdi, gdje car ima apsolutističku vlast, održao se u Kini do 1912. godine, kada je posljednji kineski car Pu Yi abdicirao, a Kina postala republika.
Huangdi je postao vladar Države Qin 246. p. n. e., u vrijeme kada su Kinom vladali sedam dinastija koje su međusobno ratovale i borile se za prevlast (Doba zaraćenih država). To su bile:

dinastija Qi
dinastija Chu
dinastija Yan
dinastija Han
dinastija Zhao
dinastija Wei
dinastija Qin
Kada je Huangdi došao na prijestolje, dinastija Qin je već bila daleko najmoćnija u Kini i bilo je za očekivati da će pod svojom vlašću ujediniti cijelu Kinu. U svom vladanju Huangdi se oslanjao na svoje bliske saradnike: Zhao Gao, Li Si, Lu Pu Wei i general 
Meng Tian. Vladao je apsolutistički, i nadzirao svaki aspekt života u velikom carstvu. U vrijeme njegove vladavine uvedene su jedinstvene mjerne jedinice u cijelom carstvu, pojednostavilo se pismo zbog različitosti u raznim dijelovima carstva. 214. p. n. e. započeli su veliki radovi na zaštiti od upada neprijateljskih plemena (Huni). Ta gradnja je s vremenom prerasla u kineski zid. U cijeloj Kini uvedeni su javni radovi i građani brojni putevi i javne građevine. Ti radovi su odneli stotine hiljada života. Huangdi je obilazio čitavu Kinu i lično nadzirao radove zbog podizanja osobnog prestiža. Na Huangdija se pokušalo izvršiti više atentata (pogledajte: Zhang Liang).


== Također pogledajte ==
Vojska terakota


== Vanjski linkovi ==