A mar Baltica, ye una mar d'o norte d'Europa, ubierta a la mar d'o Norte y a l'oceano Atlantico a traviés d'os estreitos de Kattegat y Skagerrak. Os países que tienen costas en o Baltico son:

Suecia
Finlandia
Rusia (rechión de Sant Petersburgo)
Estonia
Letonia
Lituania
Rusia (rechión de Kaliningrado)
Polonia
Alemanya
Dinamarca
A suya superficie ye de 432.800 km², y incluye dos grans dentratas: o golfo de Finlandia, entre o sud d'iste país y Estonia, y o golfo de Botnia, entre a costa oriental de Suecia y a occidental de Finlandia. Cheolochicament, ye poco antigo: nomás existe dende o VI milenio a.C. Ye muit poco funda (a meyana ye de 57 m; a fundaria maxima son 459 m a o norte d'a isla sueca de Gotland), iste feito unito a la poca abridura a l'oceano, en fa la renovación d'as auguas mas lenta y ixo favoreixe os problemas de contaminación.


== Nombres ==
A mar recibe diferents nombres pendendo d'a luenga:

Mar Baltica ye a forma habitual en as luengas romanicas, as eslavas (polaco, ruso, caixubio), as balticas y l'anglés.
Mar de l'Este ye como le claman totas as luengas chermanicas excepto l'anglés, a mas d'o finés (que, encara que ye a l'ueste ta a mayor parti d'os fablants, istos estioron baixo dominio sueco mientres muitos sieglos, y dende a perspectiva sueca sí que ye situato a l'este).
Mar de l'Ueste ye o nombre que se le da en Estonia.
Os distintos nombres d'a mar en as luengas d'os países que la rodian son: 

Östersjön (sueco)
Itämeri (finés)
Балтийское море, Baltískoie More (ruso)
Läänemeri (estonio)
Baltijas jūra (letón)
Baltijos jūra (lituano)
Morze Bałtyckie u Bałtyk (polaco)
Bôłt (caxubio)
Ostsee (alemán)
Østersøen (danés)


== Ciudaz ==
As grans ciudaz d'a costa d'o Baltico, por orden de población, son:

Sant Petersburgo (Rusia), 4.700.000 hab.
Estocolmo (Suecia), 743.703 hab. (aria metropolitana, 1.823.210 hab.)
Trojmiasto u as Tres Ciudaz (Polonia) (aria metropolitana, 1.035.000 hab.), que incluye
Gdansk (Polonia), 462.700 hab.
Gdynia (Polonia), 255.600 hab.
Helsinki (Finlandia), 559.716 hab. (aria metropolitana, 980.000 hab.)
Riga (Letonia), 760.000 hab.
Szczecin (Polonia), 413.600 hab.
Tallinn (Estonia), 401.774 hab.
Kaliningrado (Rusia), 400.000 hab.
Malmö (Suecia), 259.579 hab.
Kiel (Alemanya), 250.000 hab.
Lübeck (Alemanya), 216.100 hab.
Rostock (Alemanya), 212.700 hab.
Klaipeda (Lituania), 194.400 hab.
Turku (Finlandia) 175.000 hab.
Puertos importans (encara que no sían grans ciudaz):

Swinoujscie (Polonia), 50.000 hab.
Ventspils (Letonia), 44.000 hab.
Baltisk (Rusia), 20.000 hab.
Hanko (Finlandia), 10.000 hab.


== Vinclos externos ==
 Se veigan as imáchens de Commons sobre a Mar Baltica.
(en) a mar Baltica seguntes o Instituto finlandés d'estudios marins.