Baltiske morjo (prjedy tež Rańše morjo; němsce Ostsee, dansce Østersøen, šwedsce Östersjön, finsce Itämeri, estisce Läänemeri, letisce Baltijas jūra, litawsce Baltijos jūra, rusce Балтийское  море, pólsce Morze Bałtyckie) je šelfowe morjo Atlantiskeho oceana, z kotrymž je přez wužinje Skagerrak a Kattegat kaž tež Sewjerne morjo zwjazane. 
Přestrjeń Baltiskeho morja je 422 300 km², najwjetša hłubokosć je 459 m. Baltiske morjo twori sewjeroeuropske nutřkokrajne morjo, kotrež zwjazuje dźewjeć krajow ze sobu. Najwažniše přitoki su Wódra a Wisła z juha, Daugava a Njemen z wuchoda a Njewa ze sewjerowuchoda. Wažne kupy su mjez druhim Rujany, Fehmarn, Bornholm,  Gotland a Saaremaa.
Po Baltiskim morju pomjenuja so Estiska, Letiska a Litawska při jeho wuchodnym pobrjoze jako „baltiske kraje“.


== Žórła ==


== Wotkaz ==