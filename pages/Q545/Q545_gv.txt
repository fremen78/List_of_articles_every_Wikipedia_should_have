Ta'n Vooir Valtagh ny mooir antraieagh ta ny lhie 'syn Oarpey Hwoaie, veih 53° Hwoaie dys 66° Hwoaie er dowan-lheead as veih 20° Hiar dys 26° Hiar er dowan-liurid. T'ee caglit liorish Lieh-innys Loghlin, yn Oarpey vooarheeragh, as ellanyn ny Danvarg. T'ee teaumey stiagh dys y Kattegat trooid yn Øresund, y Chryss Vooar as y Chryss Veg. Ta'n Kattegat sheeyney magh trooid y Skagerrak dys Mooir Hostyn as y Cheayn Sheear. Ta'n Vooir Valtagh kianglt dy ellynagh rish y Vooir Vane liorish Ammyr ny Mooir Bane as jeeragh rish Mooir Hostyn liorish Ammyr Chiel. Ta'n vooir caglit er y çheu hwoaie liorish Lhoob Bothnia, er y çheu hiar hwoaie liorish Lhoob Finnlynn, as er y çheu hiar liorish Lhoob Rīga.