Un arm-tan a zo un arm a implij nerzh tarzhadenn un danvez-tarzh, poultr du gwechall ha poultr divoged bremañ peurliesañ, evit kas ur vannadell a zistrujo ur sibl, a c'hall bezañ un den, dafar pe ur savadur. Abaoe o c'hrouidigezh e Sina int ledanaet, evit dont da vezañ an armoù nesañ implijet war an tachennoù-emgann abaoe an XIXvet kantved. 


== Istor ==
An armoù-tan kentañ a oa bet implijet en Xvet kantved e Sina, pa oa bet leuniet korzennoù bambouz gant poultr evit tennañ ganto. Douget e oant gant goafoù, ar pezh a rae goafoù-tan anezhe. Implijet e oant bet evel armoù argadiñ gant efedoù mat e-pad Sez De'an. Ne vannent ket bannadelloù koulskoude. En XIIIvet kantved, ar Sinaiz a ijinas kanolioù dorn gant houarn. Lakaet e vezont da dalvezout evel hendadoù gwirion an armoù-tan. Goustadik ez eo emledet an teknologiezh-se war zu Reter Azia, Su Azia, Reter-Kreiz, hag Europa. E 1260 e voe implijet ur c'hanol e-kerzh emgann Aïn Djalout (Palestina). En Europa e voe savet kanolioù adalek deroù ar XIVvet kantved. 

Tamm-ha-tamm eo deuet da vezañ liesseurtoc'h hag efedusoc'h an armoù-tan, en Europa dreist-holl : koulerinenn (1410), ribaudequin (1430), akebut (1460), mousked (1521), "mousked-fuzuilh" (1703). En XIXvet kantved e vez dilezet ar poultr du evit ar poultr divoged, hag e dibenn ar memes kantved en em led implij ar c'hartouchennoù metal. An armoù-tan damaotomatek hag aotomatek kentañ a zeu war-wel tamm-ha-tamm e deroù an XXvet kantved. 


== Disheñvelaat an armoù-tan ==
Meur a zoare a zo da urzhiañ an armoù-tan a zo hervez o ment, o implij, o gwikefre.


=== Hervez o mont en-dro o flatinenn ===
un tenn
tennata
damaotomatek (pe damemgefreek)
aotomatek (pe emgefreek)


=== Hervez o c'halibr ===
En armeoù e raer peurliesañ armoù skañv eus ar re izeloc'h o c'halibr evit 20 mm, hag armoù ponner eus ar re all. E bed ar chase hag ar sportoù-tennañ eo ral ober gant munision uheloc'h o c'halibr evit .50 meutad (12,7 mm).


=== Hervez o doare ===
Akebut
Banner-greunadennoù
Fuzuilh
Fuzuilh-arsailh
Fuzuilh-chase
Fuzuilh-vindrailher
Kanol
Kanol-mortez
Karabinenn
Koulerinenn
Mousked
Pistolenn
Pistolenn-vindrailher (pe "mitrailhetenn")
Revolver
Mindrailherez


== Troiennoù brezhonek stag ouzh geriaoueg an armoù-tan ==


=== Troiennoù ===
Aet eo an tenn er c'hleuz : c'hwitet eo an afer, n'eo ket servijet da netra
Gwerzhañ ar bistolenn/an tamm pistolenn : diskuilhañ ur sekred
Hennezh en dije gwerzhet va fistolenn din : treitouret en dije ac'hanon
Hennezh a oa deuet er-maez eus e wele evel un tenn : savet e oa buan-tre, prim-tre
Hennezh en devoa ur vouezh evel un tenn : ur vouezh kreñv, galloudus
Kaout un tenn : bezañ mezv-dall
Tapout div c'had gant un tenn :  tizhout daou bal en un ober


=== Gerioù luc'haj ===
kartouchenn : kalc'h
mouchouer-godell : pistolenn (tunodo)
pistolenn = pikez, karabañsenn
pistolodenn, pistoled, pistolenn : pich, lost
pistolodiñ : staotañ (langaj chon)


== Liammoù ==

Geriaoueg an armoù-tan


== Daveennoù ==