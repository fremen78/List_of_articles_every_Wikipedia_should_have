Tulirelv on laskerelv, mille laeng – haavlid, kuul, miin, mürsk või muu lendkeha – paisatakse rauaõõnest välja püssirohu või mõne muu sarnase aine plahvatuslikul põlemisel tekkinud kuumade gaaside kiire paisumise tagajärjel. 
Tulirelv koosneb relva rauast (sile- või vintraudne), lukustus- ja löökmehhanismist, sihikust või sihtimisseadmetest, käsirelvadel kabast, suurtükkidel alusest ehk lafetist ning sinna juurde kuuluvast laskemoonast. 
Tulirelvad jagunevad eri kaliibriga käsitulirelvadeks ehk laskurrelvadeks ja suurtükkideks.
Esimesed käsitulirelvad võeti kasutusele 15. sajandi esimesel poolel. Sõjategevuses hakati suurtükke kasutama 16. sajandil.


== Eestis ==
Eesti õigusruumis

liigitatakse tulirelvi pikkuse ja relvaraua pikkuse järgi;
loetakse tulirelva olulisteks osadeks relvaraud, lukk, padrunipesa, trummel ja adapter.


== Vaata ka ==
C.I.P. Commission Internationale Permanente pour l'épreuve des armes à feu portatives, Permanent International Commission for the Proof of Small Arms
Padrun
Tulirelvade loend
Kaitseriiv


== Viited ==

C.I.P. Proofs videos