El premi Fiter i Rossell és un premi de novel·la en llengua catalana convocat pel Ministeri de Cultura del Principat d'Andorra i pel Cercle de les Arts i de les Lletres d'Andorra. Creat el 1987, és un dels premis més antics i rellevants del Principat d'Andorra en matèria literària. El català Joan Triadú i Font ha participat en nombroses ocasions en el jurat del premi. És lliurat pel cap de govern d'Andorra en una cerimònia anyal, la Nit Literària andorrana, organitzada de manera rotatòria al principat.Tenia una dotació de 20.000 l'any 2009, de 15.000 euros des del 2013 fins al 2016, i de 10.000 des des del 2017 fins al 2019.
L'any 2020 la Nit Literària andorrana es va ajornar fins a la tardor de 2021 a causa de la pandèmia del coronavirus


== Guanyadors ==
1987 — Antoni Dalmases, per La revolta de Job
1988 — Juli Minoves Triquell, per Segles de memòria
1989 — Joan Blasco Casanovas, per Hi ha una dona a la cel·la del pare prior
1990 — Vicenç Pérez Verdiell, per L'ombra del llac
1991 — desert
1992 — Jordi Carbonell, per El gat de casa
1993 — Vik Eims, per El missatge d'Anduk
1994 — Enric Vila i Casas, per El brunzir del temps
1995 — Joan Guasp, per Concert de comiat
1996 — Eduard Company, per Sense retorn
1997 — Joan Peruga, per Últim estiu a Ordino
1998 — Víctor Mora, per Carícies d'un desconegut
1999 — Albert Salvadó, per L'anell d'Àtila
2000 — David Nel·lo, per Nou dits
2001 — Vicent Usó, per L'herència del vent del Sud
2002 — Jordi Cussà, per L'alfil sacrificat
2003 — Sílvia Soler, per Mira'm als ulls
2004 — Antoni Dalmau Ribalta, per Primavera d'hivern
2005 — Jordi Sierra i Fabra, per Sinnaia
2006 — Lluís Oliván Sibat, per Un pare possible
2007 — Carme Agustench, per Cròniques
2009 — Damià del Clot, per Absolut taronja: cròniques de la ciutat desacomplexada
2010, 2011 i 2012 — desert
2013 — Albert Hernàndez Xulvi, per La ciutat de les flors
2014 — Josep Gironès Descarrega, per Presidi Major
2015 — Maria Encarnació Bellostas, per La nena de la casa de la bauma
2016 — Josep Maria Ràfols Cabrisses, per El xiscle de la sirena
2017 — Núria Gras, per Paradís d'Ombres 
2018 — Ignasi Serrahima, per La mare del temps
2019 — Joaquim Brustenga i Etxauri, per L’ombra del capità
2020 — ajornat
2021 — desert. Accèssit: Marta Boleda per Mai és negre al cel del nord
2022 — Francesc Puigpelat, per Abril


== Referències ==


== Enllaços externs ==
Premi Fiter i Rossell de novel·la Arxivat 2014-01-07 a Wayback Machine.