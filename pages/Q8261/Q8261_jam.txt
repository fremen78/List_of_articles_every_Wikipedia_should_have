Navl a lang naritiv, naamali ina pruoz, we diskraib fictional kiarakta ah ivent, yuujali ina di faam a siikuenshal tuori.
Di jaahra eh-dikraib azwel se ipozes "wah kantinyuos ah kampriensiv ischri fi bout tuu touzn ier". Dis vyuu si di navl arijin ina Klasikal Griis ah Klasikal Ruom, midiival, hoerli madan romans, ah di chradishan a di novela. Di lata, wah Italian wod yuuz fi diskraib shaat tuori, soplai di prezant jinerik Ingglish toerm ina di 18t senchri. Ousomeba, Ian Watt, ina Di Raiz a di Navl (The Rise of the Novel, 1957) sojes se di navl fos kom bout ina di hoerli 18t senchri.
Migel de Soervantis (Miguel de Cervantes), aata a Dan Kihote (Don Quixote), friikuentli sait az di fos signifikant Yuropiyan navlis a di madan era; di fos paat a Dan Kijote weh poblish ina 1605.
Di romans a kluosli rilietid lang pruoz naritiv. Waalta Skat (Walter Scott) difaini az "fiktishos naritiv ina pruoz ar voers; di inchres ina  it ton pah maavilos ah ankaman insident", wails ina di navl "deh mek di iventdem akamadiet tu di aadineri chrien a yuuman ivent ah di madan stiet a sasayati". Ousomeba, nof romans, ingkluudn di istarikal navl a Skat, Emili Branti (Emily BrontÃ«) Wodarin Aits (Wuthering Heights) ah Oerman Melvil (Herman Melville) Muobi Dik (Moby-Dick), noftaim aalso refa tu az navl, ah Skat diskraib romans az wah "kinjrid toerm". Romans, az ou idifain ya, no fi kanfyuuz wid di jaahra fikshan lob romans ar romans navl. Adaels Yuropiyan languij no distingguish bitwiin romans ah navl: "navl a le roman, der Roman, il romanzo."


== Refrans ==