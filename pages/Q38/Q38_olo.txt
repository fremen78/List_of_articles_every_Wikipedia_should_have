Itualii (ital. Italia) on Suvi-Jevroupan valdivo, Välimeren keskiozas. Virralline nimi on Itualien Tazavaldu (ital. Repubblica Italiana).
Luodehes mua rajoittuu Frantsienke (rajan pitkevys on 488 km), pohjazes – Šveitsarienke (740 km) da Avstrienke (430 km), koillizes – Slovenienke (232 km). Itualii ymbäröiččöy kahtu valdivuo: Vatikanua (3,2 km) da San-Marinuo (39 km).
Mua sijoittuu Apennien niemimual, Balkanan niemimual (pienes ozas), Padanan tazangol, Al’poin suvipuoles, Sitsilien da Sardinien suariloil da moniloil pienilöil suariloil.
Itualien piälinnu on Riimu. Muan pinduala on 301 340 km², rahvahan pinduala on 60 359 546 hengie (2018).