A̱byin Italya (Italya: Italia [iˈtaːlja] (fa̱k)), á̱ lyen ma̱ng a̱lyoot a̱gwomna̱ti nka nang Ri̱pobi̱lik Italya (Italya: Repubblica Italiana [reˈpubblika itaˈljaːna]), yet a̱byin kya ka̱ ka̱u da̱ a̱fa̱fap-a̱byin a̱nyiung nang Ali̱pi wu ku fam a̱ni di̱ fam a̱za hu ma̱ng bibyin a̱ka̱wa̱tyia̱ a̱sa̱khwot ma̱ a̱di̱di̱t ku keang nkaa. A̱byin Italya shyia̱ ma̱ka̱wa̱tyia̱ Kyai A̱sa̱khwot Meditaroniya kikya, di̱ fam-a̱byin A̱tak Yurop, a̱wot á̱ ni̱ nkyiak nka kap fam a̱byin Jenshyung Yurop hwa. Di̱n jen ma̱ a̱di̱di̱t, á̱ ni̱ ntyia̱ A̱byin Italya di̱ sot Jenshyung Yurop. Nta̱m a̱ca̱cet á̱nietfang ngwa̱i a̱byin Italya nang a̱byin fam Jenshyung Yurop kya. Ka̱ yet a̱byin muna̱pyia̱ ri̱pobi̱lik a̱lityok-nwuak-cam kya nang a̱keangtung nka ka ma̱ng a̱gba̱ndang a̱keang wu a̱ swak mi̱ shi nka yet Rom a̱ni. A̱byin Italiya ka kup a̱mgba̱m shi kyai a̱byin kilomita a̱ma̱ntaa̱naai 301,340 (met a̱ma̱ntaa̱naai 116,350) ka̱ si̱ byia̱ a̱gi̱gak a̱byin ma̱ng Fi̱ransa, Shwit, A̱sti̱riya, Si̱loveniya, ma̱ng a̱bacyuang bibyin A̱keang Vatikan ma̱ng San Marino nang ka̱ keang di̱ tityak a̱ni. A̱byin Italya byia̱ fam a̱byin ghyang nang a̱byin Shwit keang a̱ni (Kampyone) ma̱ng fam a̱byin ghyang mami a̱sa̱khwot Tuni̱siya (Lampa̱dusa). A̱byin Italya ka̱ shyia̱ ma̱ng shi á̱niet kpa̱mkpaan milyon 60 a̱ni kya yet a̱tat di̱ Muná̱pyia̱ Bibyin Yurop ku swak ma̱ng shi á̱niet a̱ni. 


== Ya̱fang ==


== A̱ka̱fwuop nta ==