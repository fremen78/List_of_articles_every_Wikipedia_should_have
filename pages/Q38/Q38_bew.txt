Itali (hurup Arab Gundul: ايطالى atawa ايتالى; basa Itali: Italia) entu atu negara di Èropa Kidul. Ni negara – atu anggota Uni Èropa. Dia punya nama resmi – Kiblik Itali (hurup Arab Gundul: کبليک ايطالى; basa Itali: Repubblica Italiana). Dia punya bendèra kelirnya ijo, puti, ama mèra. Itali entu kiblik kera'yatan.
Itali entu atu negara anggota pengrintis Uni Èropa. Ni negara – juga' anggota G7, bahna dia ada negara kedelapan paling gedé produk domèstik brutonya seantéro dunia.
Itali bekèn ama dia punya anggur ama makanannya. Masing-masing bilangan ada punya has makanannya sendèwèk-sendèwèk. Adapun makanan nyang paling kesohornya antara laèn pasta, pitsa, ama anggur. Jaètun juga' sering dipaké.
Sebelonnya tahon 1861, Itali entu dikeja deri kerajaan-kerajaan kecilan èn negeri-negeri kota.
Dia punya hopstat nama Roma, atu kota nyang paling mashur di antéro dunia. Ni kota udah jadi hopstat sedari jaman Kekaèsaran Romèn nyang jebot. Adapun kota-kota mashur laènnya di Itali antara laèn Wènèsi, Napèl, Turèn, Génua, Plorèn, Palèrmo, ama Milan.


== Ruju'an ==