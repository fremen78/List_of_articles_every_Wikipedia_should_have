Plazy (lat. Reptilia) alebo mimo taxonómie aj reptílie sú taxón blanovcov (Amniota). Jeho definície sa rôznia - pozri nižšie. 


== Pojem plazy ==
Definícia pojmu plazy (Reptilia) je sporná. Dnešné najčastejšie sa vyskytujúce definície pojmu plazy sú tieto (prvé dve sú prísne fylogenetické, ostatné tri nie sú prísne fylogenetické): 

(a) blanovce okrem synapsíd (iný názov: sauropsidy (Sauropsida)), staršie prípadne navyše okrem mesosaurov alebo navyše okrem Parareptilia a mesosaurov;
(b) (i) jaštery (Sauria) (čiže taxóny Lepidosauromorpha, Archosauromorpha a prípadné s nimi príbuzné taxóny) v tých systémoch, kde zahŕňajú aj korytnačky, alebo (ii) súhrnné označenie pre jaštery (Sauria) a korytnačky v tých systémoch, kde ide o sesterské taxóny
(c) blanovce okrem cicavcov a vtákov (toto je najčastejšie tradičné chápanie pojmu plazy);
(d) všetky recentné blanovce okrem cicavcov (t.j. synapsíd) a niekedy aj okrem vtákov, čiže korytnačky, lepidosaury, krokodíly a prípadne aj vtáky;
(e) blanovce okrem synapsíd a vtákov, čiže to isté ako definícia (a) ale bez vtákov (takto napr. v štandardnej učebnici Benton 2014);
a okrem toho existujú tieto (dnes) zriedkavé definície plazov:

(f) (pôvodne, teda u Linnaeusa): štvornožce (čiže obojživelníky a blanovce) okrem hadov, vtákov a cicavcov ;
(g) (do 19. stor.:) štvornožce okrem vtákov a cicavcov ;
(h) blanovce (Amniota);
(ch) blanovce a veľká časť obojživelníkov v tradičnom ponímaní, t.j. konkrétne: blanovce, †Diadectomorpha, †Anthracosauria a †Seymouriamorpha  ;
(i) blanovce (a prípadne aj malá časť toho, čo sa dnes označuje ako obojživelníky v tradičnom ponímaní) okrem Avemetatarsalia a cicavcov ;
(j) blanovce okrem cicavcov, vtákov a pterosaurov;
(k) diapsidy (ak zahŕňajú aj korytnačky) ;
(l) korytnačky a lepidosaury
Najčastejšie sa vyskytujúce definície sú podčiarknuté. 
O týchto vymedzeniach názvu plazy (Reptilia) pozri aj v článku Systematika stavovcov (sú tam hore označené A, B, C...).
Ak sa obmedzíme na základné z vyššie uvedených definícií počas celej ich histórie, možno vývoj pojmu plazy opísať takto: V minulosti do plazov patrili všetky štvornožce okrem vtákov a cicavcov (definícia g). Neskôr boli z plazov vyňaté obojživelníky (definícia c). A ešte neskôr (v 80 rokoch 20. storočia) boli z plazov vyňaté aj synapsidy (definícia e) a prípadne boli navyše do plazov preradené vtáky (definícia a). 


=== Obojživelníky a plazy ===
Kedysi (pozri vyššie definíciu g) sa do plazov často radilo aj všetko to, čo sa dnes tradične označuje ako obojživelníky. Neskôr sa do plazov (a blanovcov) u niektorých autorov radila už len malá časť toho, čo sa dnes tradične označuje ako obojživelníky, konkrétne najmä tieto taxóny (v závislosti od autora len časť z nich alebo viaceré naraz):

Seymouriamorpha (napr. Pavlova 1929, Young 1962, Kuhn 1958, Williston 1925, Dubois 2006);
Anthracosauria v užšom zmysle [t.j. bez Seymouriamorpha] (napr. Dubois 2006, Kuhn 1958);
Pantylidae (napr. Pavlova 1929, Williston 1925)
Microsauria (napr. Kuhn 1958, Williston 1925);
Sauravidae (napr. Williston 1925)
Limnoscelidae (napr. Romer 1956 [citovaný v Heaton-Resz 1986], Camp et al. 1972, Williston 1925) - dnes je toto súčasť taxónu Diadectomorpha;
Diadectomorpha (napr. Romer 1956, Camp et al. 1972, Young 1962, Dubois 2006, Kuhn 1958, Williston 1925) - Gaisler-Zima 2018 má tento taxón síce pod blanovcami, ale nie pod plazmi.
U iných autorov resp. najmä na konci 20. a na začiatku 21. storočia sa uvedené taxóny do plazov (a blanovcov) nezaraďovali. Podľa novších prác okolo roku 2020 sa z uvedených obojživelníkov do plazov (a blanovcov) zaraďuje len taxón Recumbirostra (t.j. veľká časť taxónu Microsauria, vrátane Pantylidae) a okrem toho taxón bývalých obojživelníkov nazývaný †Lysorophia; ostatné vyššie uvedené taxóny sa do plazov (blanovcov) nezaraďujú, ale vývojovo majú k nim blízko.


== Charakteristika plazov podľa definície (c) ==


=== Telesné znaky ===
Plazy sa vyznačujú nestálou teplotou tela a pomerne tvrdou kožou vybavenou vodovzdornými šupinami. Rozmnožujú sa vajcami, podobne ako obojživelníky, no vajcia majú obalené silnou membránou (amnionom), ktorá bráni vysychaniu. Takto nie je rozmnožovanie plazov viazané na vodné prostredie.


=== Typy plazov ===
Rozoznávajú sa tieto (primárne morfologické) skupiny plazov (porov. napr. ): 

synapsidy [bez cicavcov] (iný názov: cicavcovité plazy) - t.j. plazy s 1 pravým a 1 ľavým spánkovým otvorom v dolnej časti lebky; vyhynutá skupina; zo synapsíd vznikli cicavce
sauropsidy [bez vtákov] (iný názov: plazy v užšom zmysle [bez vtákov]):
anapsidy - t.j. plazy bez spánkových otvorov (alebo so spánkovými otvormi ako u synapsíd, ktoré sú ale oveľa menšie)
Captorhinomorpha - vyhynutá skupina, sú to najmä čeľade Captorhinidae a Protorothyrididae
Parareptilia - vyhynutá skupina, sú to pareiasaury a príbuzní
korytnačky
diapsidy [bez vtákov] - t.j. (a) plazy s 2 pravými spánkovými otvormi a 2 ľavými spánkovými otvormi a (b) plazy so spánkovými otvormi ako u synapsíd, ale v hornej (teda nie dolnej) časti lebky; patria sem rôzne vyhynuté aj žijúce skupiny, napr. vyhynuté dinosaury a vtákojaštery, vyhynuté morské skupiny (plesiosaury, plakodonty, ichtyosaury a pod.) a dodnes žijúce krokodíly a šupináče (jaštery (jašterice) a hady) a hatérie; z diapsidov vznikli vtáky
Staršie sa toto morfologické (teda na spánkových otvoroch založené) delenie viac-menej používalo aj v taxonómii plazov (i keď Captorhinomorpha alebo korytnačky sa niekedy zaraďovali vedľa anapsíd); v najnovších čisto fylogenetických systémoch už Parareptilia a korytnačky patria pod diapsidy a Captorhinomorpha je sesterský taxón diapsíd. Okrem toho v čisto fylogenetických deleniach do plazov patria aj vtáky a cicavce, lebo sa z plazov vyvinuli.


=== Počet a výskyt druhov ===
V súčasnosti je známych vyše 6 000 druhov plazov, ktoré sa najhojnejšie vyskytujú v tropickom pásme. 


=== Vývoj ===

Prvé plazy vznikli koncom karbónu z niektorej formy početných, plazom podobných obojživelníkov. Už veľmi skoro sa vyhranili dve hlavné vývojové línie - línia sauropsíd vedúca k moderným plazom a línia synapsíd vedúca k cicavcom. Do konca karbónu pred približne 300 miliónmi rokov však boli plazy menej početné než obojživelníky, ktorým sa veľmi darilo v rozsiahlych močiaroch tých čias.
Začiatkom permu spôsobili zmeny podnebia ubúdanie močiarov a s nimi aj obojživelníkov. Plazy, menovite zástupcovia synapsíd, sa stali dominantnými stavovcami súše. Synapsidy sa v tomto čase začali vzďaľovať tradičným plazom postupným pribúdaním znakov cicavcov (napr. diferencovanie chrupu), kým sauropsidy ostali až na pár výnimiek relatívne nevýrazné. 

Veľké permské vymieranie na rozhraní druhohôr a prvohôr zasiahlo aj plazy. Mnohé vývojové vetvy synapsidov síce vymreli, no synapsidy si svoju pozíciu v podstate udržali. Objavili sa však rôzne skupiny, najmä z Archosauromorpha, ktoré im predstavovali konkurenciu. Konkurovali im dokonca tak úspešne, že od stredného triasu do konca druhohôr na súši dominovali práve archosauromorfy, ktoré sa dostali aj do vzduchu (najprv vďaka pterosaurom, neskoršie vďaka vtákom). Sprvu si najlepšie viedli príbuzní krokodílov (Crurotarsi), neskoršie (koncom triasu) ich vytlačili dinosaury, počínajúce si ostatok druhohôr nanajvýš suverénne. Kým si dinosaury upevňovali svoje pozície, synapsidy boli takmer na nerozoznanie od cicavcov, ktoré sa objavili zrejme niekedy v skorej alebo strednej jure. 

Kým dinosaury ovládali pevninu, v moriach sa po rôznych krátko trvácnych vývojových líniách (napr. Placodontia, Nothosauria) na dlhšiu dobu usadili delfínom podobné plazy – ichtyosaury (Ichthyosauria) alebo plesiosaury (Plesiosauria). Koncom kriedy sa rozšírili varanom príbuzné mosasaury (Mosasauridae).
Hromadné vymieranie na hranici druhohôr a treťohôr predstavovalo ťažký úder pre plazy. Vymreli ako dinosaury, pterosaury, tak aj všetky morské plazy s výnimkou korytnačiek. Plazy stratili dominantnú pozíciu, ktorú prevzali a dodnes si držia cicavce.


== Systematika ==
Význam tu použitých označení definícií ((a), (b), (c)...) pozri hore v úvodnej kapitole článku.


=== Plazy podľa definície (a) a (e) ===


==== Okolo roku 2020 (Systém používaný v tejto wikipédii) ====


==== Cca. 1995 - 2020 ====
sauropsidy (Sauropsida)/plazy (Reptilia) v širšom zmysle:

Mesosauria - tento taxón bol alternatívne zaraďovaný do anapsíd (v prípade zaradenia do anapsíd pojmy sauropsidy a plazy v užšom zmysle splývajú v jeden)
plazy (Reptilia) v užšom zmysle
Anapsida - t.j. Parareptilia, prípadne vrátane korytnačiek a prípadne vrátane mesosaurov (Mesosauria)
Eureptilia/Romeriida v širšom zmysle - Ak sú pod Eureptilia zahrnuté aj korytnačky, tak v zmysle nižšie uvedeného systému Gauthier et al. 1988 sa Eureptilia alternatívne označujú názvom plazy (Reptilia) v najužšom zmysle
rod †Coelestegus
rod †Thuringothyris
čeľaď †Captorhinidae - vrátane rodu Opisthodontosaurus
rod †Brouffia
Romeriida v užšom zmysle
rod †Paleothyris
rod †Hylonomus
čeľaď †Protorothyrididae v užšom zmysle
Diapsida - prípadne vrátane korytnačiek (alternatívne zaraďovaných pod Anapsida); pri definícii e tu nie sú zahrnuté vtáky
....(pozri v článku diapsidy)
Poznámky: 

- Recumbirostra tu patrilo mimo plazov, pod obojživelníky.
- Niekedy sa od diapsíd oddeľoval a vedľa nich oddelene uvádzal taxón †Euryapsida, ktorý najčastejšie zahŕňa taxóny Sauropterygia a ichtyosaury.


==== Cca. 1986/1988 - 1995 (najmä Gauthier 1988) ====
sauropsidy (Sauropsida) v širšom zmysle:

Parareptilia - vrátane mesosaurov
plazy (Reptilia)/sauropsidy (Sauropsida) v užšom zmysle
Anapsida - t.j. korytnačky a čeľaď †Captorhinidae
Romeriida
čeľaď †Protorothyrididae v širšom zmysle - zahŕňa Protothyrididae v užšom zmysle (pozri vyššie) plus rody †Coelestegus, †Brouffia, †Hylonomus, †Archepeton (dnes patriaci asi pod Microsauria) a prípadne aj rod †Thuringothyris
Diapsida - bez alebo vrátane vtákov
...(pozri v článku diapsidy)
Poznámky: 

- V trochu starších systémoch bývala čeľaď Protorothyrididae (v širšom zmysle) pod Anapsida (napr. Carroll 1988) a taxón Romeriida neexistoval.
- V ešte starších systémoch existovala namiesto čeľade Protorothyrididae čeľaď Romeriidae, ktorá pozostávala z Protorothyrididae v širšom zmysle a z rodov †Romeria a †Protocaptorhinus (oba rody dnes patria do čeľade Captorhinidae).
- Recumbirostra tu patrilo mimo plazov, pod obojživelníky.


==== Pred rokom 1986/1988 ====
V tomto období sa obyčajne do plazov zaraďovali aj synapsidy (spravidla okrem cicavcov). To už ale zodpovedá plazom podľa definície (c) - pozri preto nižšie kapitolu Plazy podľa definície (c).


==== Ukážky konkrétnych systémov ====
Sues 2019
plazy (Reptilia):

†Parareptilia – vrátane mesosaurov
†Eureptilia
†Captorhinidae
Romeriida
… (niekoľko rodov, najmä rod †Paleothyris)
Diapsida
†Araeoscelidia
Neodiapsida
… (niekoľko taxónov, najmä †Drepanosauromorpha, †Weigeltisauridae a rod †Claudiosaurus)
(bez mena)
†Younginiformes - napr. rod †Youngina a rod †Hovassaurus; asi parafyletický taxón; autor na jednom obrázku knihy umiestňuje tento taxón na toto miesto, na inom obrázku ho ale umiestňuje trochu nižšie, konkrétne priamo pred Pan-Testudines, čiže ako jedného z členov skupiny rovnocenných taxónov Younginiformes, Pan-Testudines, Sauria a druhohorné morské plazy
(bez mena)
Pan-Testudines – t.j. rod †Pappochelys, rod †Odontochelys a korytnačky (Testudinata)
Sauria
†Choristodera
†Lepidosauromorpha
†Archosauromorpha
†"druhohorné morské plazy"
†Ichthyosauromorpha
†Thalattosauriformes
rod †Helveticosaurus
rod †Eusaurosphargis
†Sauropterygia – vrátane plakodontov
†Saurosphargidae
Gaisler a Zima 2018:
Reptilia:

†”Parareptilia“ –  vrátane †Mesosauria, ktoré sa však často zaraďujú ako sesterská skupina všetkých ostatných Reptilia (a spolu s Reptilia sa potom volajú Sauropsida)
†Eureptilia
Captorhinomorpha – napr. čeľade † Captorhinidae a †Protorothyrididae (do Protorothyrididae patria aj rody Paleothyris a Hylonomus)
Diapsida
...niekoľko taxónov (napr. rod † Araeoscelis, rod† Petrolacosaurus, rod †Coelurosauravus)
†Eosuchia – „prechod medzi najstaršími diapsidmi a modernou skupinou Lepidosauria“
Lepidosauria
Archosauria – t.j. to, čo v iných systémoch Archosauromorpha; to, čo je v iných systémoch Archosauria títo autori nazývajú "vlastné Archosauria"
incertae sedis:
Ichthyosauria – možno súčasť alebo sesterský taxón taxónu Lepidosauria alebo sesterský taxón taxónu Archosauria či Sauropterygia
†Sauropterygia – vrátane plakodontov; možno súčasť alebo sesterský taxón taxónu Lepidosauria alebo sesterský taxón taxónu Archosauria či Ichthyosauria
(bez mena) - asi sesterský taxón taxónu Archosauria alebo taxónu Lepidosauria alebo taxónu Sauropterygia;
rod Eunotosaurus
Testudines (=Testudinata, Chelonia) – tradične zaraďované pod Parareptilia; patrí sem aj rod †Pappochelys
Ruggiero et al. 2015 (len pre recentné taxóny):
trieda plazy (Reptilia):

podtrieda hatérie (Rhynchocephalia) - jediný rad Sphenodontida
podtrieda Squamata
podtrieda korytnačky (Testudinata)
podtrieda Crocodylomorpha - jediný rad Crocodylia
podtrieda vtáky (Aves)
Benton 2014:
trieda Reptilia (staršie Sauropsida )

podtrieda †Parareptilia - vrátane †mesosaurov
podtrieda Eureptilia
čeľaď † Captorhinidae
rod †Paleothyris
rod †Hylonomus
Diapsida
čeľaď † Araeoscelididae
čeľad † Weigeltisauridae
rad † Younginiformes
Neodiapsida
rad Testudinata
infratrieda Lepidosauromorpha - vrátane †ichtyosaurov a †Sauropterygia (vrátane plakodontov)
infratrieda Archosauromorpha - vrátane krokodílov, bez vtákov (prípadne s vtákmi)
Poznámky:

- V predchádzajúcom vydaní tejto knihy (Benton 2004) autor používa namiesto vyššie uvedeného názvu Reptilia len názov Sauropsida a názov Reptilia vtedy zavrhoval. Okrem toho má korytnačky zaradené vedľa Parareptilia (pod spoločným názvom Anapsida).
- Autorov systém z roku 1997 pozri nižšie.
Linzey cca. 2001:
plazy (Sauropsida, nevhodne: Reptilia):

Anapsida – † Cotylosauria (= † Captorhinomorpha a dnešné Parareptilia), † Mesosauria a Testudomorpha ([=?] Testudines; zaraďované aj pod Diapsida)
Diapsida
kmeňové Diapsida
Lepidosauromorpha ([=?] Lepidosauria) – t.j. †Eosuchia, Sphenodontidae (Rhynchocephalia) a Squamata (vrátane ? † Amphisbaenia), † Ichthyosauria, †Sauropterygia (zaraďované aj mimo Lepidosauria), [? sem] † Placodontia
Archosauromorpha ([=?] Archosauria) – vrátane krokodílov, vrátane vtákov


=== Plazy podľa definície (b) ===
Pozri jaštery (taxón v paleontológii).


=== Plazy podľa definície (c) ===


==== Poloha synapsíd v systéme ====
Pre lepšiu porovnateľnosť so súčasnými systémami sú synapsidy nižšie vždy uvádzané na prvom mieste systému plazov. V skutočnosti však v systémoch do roku 1986/1988 (resp. zo zotrvačnosti aj neskôr) boli na prvom mieste uvádzané anapsidy, pretože sa do roku 1986/1988 spravidla predpokladalo, že najstaršie plazy (resp. najstaršie blanovce) boli obsiahnuté v anapsidách a od nich sa následne (presnejšie: síce následne, ale zároveň veľmi skoro, t.j. takmer hneď na začiatku) vývojovo oddelili synapsidy a následne (oveľa neskôr) aj všetky ostatné plazy. V systémoch sa to formálne prejavovalo tým, že synapsidy boli spravidla uvádzané buď na druhom mieste (za anapsidami) alebo na poslednom mieste (ako neutrálna poloha resp. preto, že je to v systéme bližšie k triede cicavce). Dnešné systémy (blanovcov) naopak uvádzajú synapsidy na prvom mieste, lebo predpokladajú, že sa blanovce hneď na začiatku rozdelili na dve vetvy - synapsidy a (ostatné) plazy.


==== Ukážky konkrétnych systémov ====
Strickberger 2011 (uvedené ako "Historická klasifikácia plazov" ):
trieda plazy (Reptilia):

podtrieda †Synapsida - bez cicavcov
podtrieda Anapsida - t.j. rady †Cotylosauria/Captorhinida (t.j. dnešné Parareptilia, Captorhinidae, Protorothyrididae), †mesosaury a korytnačky
podtrieda Diapsida
infratrieda Lepidosauromorpha
rad †Eosuchia - v dnešných systémoch patrí mimo Lepidosauromorpha
nadrad Lepidosauria - t.j. rady hatérie a Squamata
nadrad †Sauropterygia - vrátane plakodontov
nadrad †Ichthyopterygia
infratrieda Archosauromorpha
rad †Prolacertiformes - t.j. najmä čeľade †Protorosauridae a †Prolacertidae
rad †Trilophosauria - t.j. čeľaď Trilophosauridae
rad Rhynchosauria
nadrad Archosauria [v užšom zmysle, t.j. bez dinosaurov] - t.j. rady Thecodontia (t.j. rané Archosauria), Crocodilia (t.j. v dnešných systémoch Crocodylomorpha) a Pterosauria
nadrad †Dinosauria - bez vtákov; u iných autorov a najmä dnes dinosaury patria pod Archosauria 
Poznámka: Autor uvádza, že tento systém je upravený systém Carrolla 1988 [porov. dole]; de facto sa ale od neho sčasti odlišuje.
Pančík (cca. 2005) (len pre recentné taxóny):
trieda plazy (Reptilia):

podtrieda korytnačky (Chelonia):
rad korytnačkotvaré/korytnačky (Testudinata)
podtrieda šupináče/lepidosaury (Lepidosauria):
rad hatériotvaré/hatérie (Rhynchocephalia)
rad jašterotvaré/jaštery/šupináče (Squamata)
podtrieda prajaštery/archosaury (Archosauria) - bez vtákov:
rad krokodílotvaré/krokodíly (Crocodylia)
Poznámka: Slovenské názvy tu boli sčasti doplnené z iných zdrojov.
Matoušek-Trnka 1997:
trieda plazy (Reptilia):

podtrieda †synapsidy*/teriomorfné praplazy (Synapsida) - vrátane radu mesosaury*/mnohozubcotvaré (Mesosauria), bez cicavcov
podtrieda †anapsidy*/praplazy (Anapsida) - jediný rad kotylosaury*/praplazotvaré (Cotylosauria)
podtrieda korytnačky (Chelonia) - jediný rad korytnačkotvaré (Testudines)
podtrieda †ichtyosaury*/rybojaštery (Ichthyopterygia) - jediný rad rybojašterotvaré (Ichthosauria)
podtrieda †jašteroplutvovce (Synaptosauria) - t.j. rady †útlonožcotvaré (Araeoscelidia), †jašteroplutvovcotvaré (Sauropterygia) a †doskozubcotvaré (Placodontia)
podtrieda lepidosaury*/šupináče (Lepidosauria) - t.j. rady †prašupinavcotvaré (Eosuchia), hatériotvaré (Rhynchocephalia) a jašterotvaré (Squamata)
podtrieda †archosaury*/prajaštery (Archosauria) - vrátane krokodílov, bez vtákov
Poznámka: Variantné slovenské názvy označené hviezdičkou tu boli doplnené z iných zdrojov.
Benton 1997:
trieda plazy (Reptilia):

trieda Synapsida - bez cicavcov
čeľaď † Mesosauridae
podtrieda Anapsida - t.j. dnešné Parareptilia a korytnačky
čeľaď † Captorhinidae
čeľaď † Protorothyrididae
podtrieda Diapsida
rad † Araeoscelidia
čeľad † Weigeltisauridae
rad † Younginiformes
infratrieda Lepidosauromorpha - vrátane †Euryapsida (=Sauropterygia + Pachypleurosauria) a †Ichthyosauria
infratrieda Archosauromorpha - vrátane krokodílov, bez vtákov 
Carroll 1988:
trieda plazy (Reptilia):

podtrieda †Synapsida - bez cicavcov
podtrieda †Anapsida - t.j. dnešné Parareptilia, mesosaury, Captorhinidae a Protorothyrididae
podtrieda Testudinata (jediný rad Chelonia) - t.j korytnačky
podtrieda Diapsida
rad †Araeoscelida
incertae sedis:
čeľaď †Mesenosauridae
čeľaď †Coelurosauravidae
čeľaď †Drepanosauridae
čeľaď† Endennasauridae
rad †Choristodera
rad †Thalattosauria
infratrieda Lepidosauromorpha – vrátane †Sauropterygia
infratrieda Archosauromorpha – vrátane krokodílov, bez vtákov
rad† Placodontia - incertae sedis
rad/podtrieda †Ichthyopterygia (Ichthyosauria) - t.j. ichtyosaury
Špinar 1984:
trieda plazy (Reptilia):

podtrieda  †Synapsida - bez cicavcov
podtrieda Anapsida
podtrieda  †Ichthyopterygia
podtrieda  †Euryapsida
podtrieda Lepidosauria (Diapsida)
podtrieda Archosauria - bez vtákov
Camp et al. 1972
trieda plazy (Reptilia):

incertae sedis: rod  †Brazilosaurus,  †Caenagnathiformes,  †Caenagnathidae, rod  †Broomia
podtrieda †Synapsida - t.j. vrátane Mesosauria; bez cicavcov
podtrieda Anapsida (=Reptiliomorphoidea)
incertae sedis: rod  †Bolosaurus, rod  †Nothosaurops
rad  †Cotylosauria - t.j. Diadectomorpha, Captorhinomorpha (=Captorhinidae, Limnoscelididae [=časť dnešného Diadectomorpha], Paracaptorhinidae, Romeriidae, Millerettidae [=časť dnešného Parareptilia], ?Mesenousauridae [=časť dnešného Varanopidae]), Araeoscelidia, Procolophomorpha (=časť dnešného Parareptilia)
rad Testudinata (=Chelonia) - t.j. korytnačky
podtrieda  †Euryapsida (=Synaptosauria) - t.j. dnešné Sauropterygia (vrátane plakodontov)
podtrieda  †Ichthyopterygia - jediný rad Ichtyosauria
podtrieda Diapsida
infratrieda Lepidosauria
nadrad  †Prolacertilia - t.j. Eosuchia (=Prolacertiformes - čiže dnešné Eosuchia, Weigeltisauridae, Prolacertidae, Protorosauridae a pod.) a Thalattosauria
nadrad Rhynchocephalia - t.j. okrem hatérií aj †Rhynchosauria a  †Choristodera
nadrad Squamata
infratrieda Archosauria
nadrad  †Thecodontia - t.j. dnešné Pseudosuchia okrem Crocodyliformes
nadrad Crocodylia - t.j. dnešné Crocodyliformes
nadrad  †Dinosauria -  bez vtákov
nadrad  †Pterosauria - jediný rad Pterodactyli
Young 1962:
trieda plazy (Reptilia):

podtrieda †Synapsida  - vrátane mesosaurov, bez cicavcov
podtrieda Anapsida - t.j. †Cotylosauria (t.j. to, čo sa dnes označuje ako Seymouriamorpha, Diadectomorpha, Captorhinidae a pod. a Parareptilia) a korytnačky
podtrieda †Synaptosauria - t.j. †Protorosauria (dnešné Araeoscelidia a bazálne Archosauromorpha) a †Sauropterygia (vrátane plakodontov)
podtrieda †Ichthyopterygia - t.j. ichtyosaury
podtrieda Lepidosauria - t.j. dnešné Lepidosauromorpha a Eosuchia
podtrieda Archosauria - t.j. dnešné Archosauriformes okrem vtákov
Pavlova 1929:
trieda plazy (Reptilia):

podtrieda Synapsida [v širšom zmysle] - t.j. to, čo sa dnes označuje ako: †Synapsida (bez cicavcov), Sauropterygia (vrátane plakodontov), Ichthyopterygia a korytnačky 
podtrieda †Anapsida - t.j. len rad Cotylosauria (t.j. to, čo sa dnes označuje ako Seymouriamorpha, Pantylidae, Diadectomorpha, Captorhinidae a pod. a Parareptilia)
podtrieda †Diapsida - t.j. to, čo sa dnes označuje ako Lepidosauria a Archosauromorpha, okrem vtákov
Poznámka: Systém sa explicitne opiera o Osbornov systém [pozri nižšie].
Williston 1917:
trieda plazy (Reptilia):

†Synapsida - vrátane Sauropterygia (vrátane [incertae sedis] plakodontov), bez cicavcov
Anapsida - t.j. †Cotylosauria (t.j. najmä dnešné Parareptilia, Diadectomorpha, Pantylidae, [?Captorhinomorpha]), †Eunotosauria a korytnačky
Parapsida - t.j. Squamata, †Ichthyosauria a [incertae sedis] †Protorosauria (=Araeoscelidia a Acrosauria [=dnes pod Rhynchocephalia])
Diapsida - t.j. Rhynchocephalia a dnešné Archosauromorpha okrem †Protorosauria (pričom Rhynchosauria, Thalattosauria, Choristodera, Pseudosuchia a Eosuchia sú incertae sedis)
Osborn 1903:
trieda plazy (Reptilia):

podtrieda Synapsida [v širšom zmysle]
rad †Cotylosauria
nadrad †Anomodontia - t.j. to, čo sa dnes označuje ako terapsidy (okrem cicavcov) a plakodonty; pelykosaury sú pod Diaptosauria
rad Testudinata - t.j. korytnačky
rad †Sauropterygia - bez plakodontov
podtrieda Diapsida
nadrad Diaptosauria - t.j. taxóny autorom považované za príbuzné s hatériami, t.j. konkrétne hatérie (Rhynchocephalia), pelykosaury, Proganosauria (=Mesosauria), Choristodera, časť Parareptilia a to, čo sú dnes bazálne Archosauromorpha
nadrad Squamata
rad †Ichthyosauria
rad †Phytosauria - vrátane Aetosauria
rad Crocodilia
rad †Pterosauria
nadrad †Dinosauria - t.j. bez vtákov
Porovnaj aj kapitolu Typy plazov.


=== Plazy podľa definície (d) ===
Linzey 2001:
trieda plazy (Reptilia):

podtrieda Anapsida – jediný rad korytnačky
podtrieda Diapsida – t.j. rady hatérie, šupináče (Squamata) a krokodíly
vtáky
Poznámka: Autor na rozdiel od systému pre recentné plazy, kde používa termín plazy (Reptilia), v systéme všetkých (t.j. aj vyhynutých) plazov používa termín sauropsidy (Sauropsida).


== Iné projekty ==

 Commons ponúka multimediálne súbory na tému Plazy
 Wikidruhy ponúkajú informácie na tému Plazy


== Zdroje ==