Alfabetisme es definada tradisional como la capasia per leje e scrive. La clave a alfabetisme es la developa de leje, comensante con la capasia per comprende parolas parlada e decodiga parolas scriveda e culmina en la comprende profondua du un testo. La developa de leje inclui la consensa de la sona de parla, la motifes de spele, la sinifia de parolas, gramatica e la formi de parolas, tota cual es nesesada per la capasia de leje e comprende cual es lejeda.
Cuando esta capasia es atenida, la lejor pote ateni alfabetisme plen, cual inclui la capasia per aplica analise critical, infere, e sintese de testos primida, per scrive con esatia e coere, e per usa informa e intuis de la testo como la funda de desides informada e pensas creosa. La noncapasia per esta es nomida nonalfabetisme.
UNESCO (la Organiza per Educa, Siensa, e Cultur de la Nasiones Unida) defini alfabetisme como la "capasia per identi, comprende, interpreta, crea, comunica, e computa, usante testos primida e scriveda asosiada con contestos variosa. Alfabetisme envolve un continua de aprende en capasi individuas per ateni sua goles, per developa sua sabe e posibles, e per partisipa plen en sua comunia e la sosia plu vasta."
Datos de alfabetisme ia es publicada par UNESCO mostra ce de 1950, la alfabetisme de adultes mundal ia es creseda par sinco persento cada desenio, de 55.7% en 1950 a 86.2% in 2015. Car la cuantia de popla ia crese tan rapida, la cuantia de persones nonalfabetiste ia crese de 700 milion en 1950 a 878 milion en 1990. Ma la cuantia ia desende a 745 milion en 2015. On debe nota ce esta tendes ia es distante de uniforma tra rejiones de la mundo.


== Referes ==