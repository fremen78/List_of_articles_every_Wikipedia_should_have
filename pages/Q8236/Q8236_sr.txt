Полимски музеј је музеј у Беранама. Музеј је центар културних збивања у Беранама а опредељење локалне власти је да музеј сачува и унапреди богато културно наслеђе, а истовремено подржава иновативност и стваралаштво.
На основу предмета којима располаже, музеј тежи да прикаже историју Горњег Полимља (Беране, Плав, Андријевицу, Рожаје и Бијело Поље), и то хронолошки, територијално и тематски.
Основни задатак Полимског музеја је, између осталог, да прикупља, шува, научно-музеолошки обрађује и излаже музејске предмете.


== Историјат музеја ==
Јавна установа „Полимски музеј“ је основан 15. фебруара 1955. године као регионални музеј комплексног типа за територију Горњег Полимља и обухватао је општине: Иванград, Андријевицу, Плав и Рожаје. Основан је одлуком Народног одбора за Срез берански који је обухватао претходно поменуте општине.
Музеј је у почетку био смештен у згради прве световне школе у овим крајевима, код манастира Ђурђеви Ступови.
Године 1973 припаја се “Центру за културу” и тако функционише до 1981. године када се издваја заједно са Архивом као посебна радна организација. 
Тек 1992. године се “Полимски музеј” осамостаљује и региструје као јавна установа, чији је оснивач Општина Беране.
Од 1996. године се налази у згради некадашњег ,Дома трезвености“, задужбини краља Александра I Карађорђевића.


== Положај и смештај ==
Првобитно се музеј налазио у манастирским конацима Ђурђевих ступова. Од 1996у. године музеј се начази у адаптираној згради “Дома трезвености” у центру града. Та зграда је подигнута почетком XX века за потребе Трезвењачке омладине и Соколског друштва.


== Програм рада музеја ==
Програм рада музеја остварен је преко следећих дјелатности: музејске, галеријске, заштите и истраживања културних добара, инвестиционо одржавање, издавачке и културно-едукативне дјелатности.


== Музејски фондови и збирке ==
Стална поставка се састоји и три одељења:

археолошко,
историјско и
етнографско одељење.
Ту су и највреднији предмети.
Музеј посједује богату збирку фотографија, нумизматичку, хералдичку, збирку оружја као и умјетничку збирку коју чине црквене књиге, иконе и умјетничке слике различитих аутора. Укупан материјал чини око 10.000 музејских предмета. Музеалије су подељене у неколико збирки:

Из ових збирки, репрезентативни експонати су изложени по истоименим одељењима у четрдесетак витрина. Због смањеног простора, редуцирао се и број изложених предмета. Материјал који се налази у музеју свједочи о људском постојању на подручју Горњег Полимља од доба мезолита (9.000 – 6.000 година п.н.е.), што потврђују материјални остаци нађени приликом археолошких истраживања.
Поред сталне музејске поставке, која се налази на првом спрату, у приземљу је галерија у којој се одржавају повремене изложбе, како тематске, које организује сам музеј, тако и изложбе које се организују у сарадњи са осталим музејима у земљи и региону, као и са самосталним уметницима.


== Истраживачки рад ==
Оно што карактерише Полимски музеј јесте што раде археолошка и конзерваторска истраживања. Истраживања раде на целом северу Црне Горе и поседују лиценце за археолошка, конзерваторска истраживања и израде студије заштите.
Ископавања су, до сада, обављана на следећим археолошким локалитетима као што су - Трепачки крш, Кременштица, Беран-крш, Лужац, Градац-и манастирски комплекс Будимља у Будимљи, Лисијево Поље, Рудеш, Шудикова, Ћелије, Намастир-КошутиЋи, Минина пећина, Пећина град у Радманској клисури код Петњице, градина Бихор, Самоград у селу Брзава код Бијелог Поља, Торине, Тумбарице у селу Доња Ржаница, манастирски комплекс Црнча, манастир Ђурђеви Ступови и др. Откривени су и локалитети, још увек неистражени, као што су - Градац изнад Годочеља код Петњице, Градац у Црнчи код Бијелог Поља, Јеринин град у Плаву, Градина изнад села Шаботићи, и још два у бјелопољској општини, Градина у Коритима, Градина изнад села Муслића и Градина у Рожајама. 
Пронађени докази указују на постојање људских насеобина на овом подручју још у доба мезолита (9.000 до 6.000 година п.н.е.). 
Стручњаци који су обављали истраживања су били Анте Мишура, Драгослав Срејовић, Чедомир Марковић, Александрина Цермановић, Предраг Лутовац и др.


== Библиотека музеја ==
У оквиру Полимског музеја се налази и стручна библиотека са око 3000 књига. 


== Галерија ==
Посебан простор у музеју чини галерија. Површине је  82 m² са галеријским мобилијаром. У току године се реализује и до десетак умјетничких изложби различитог умјетничког карактера. За те потребе се користи и холл који претходи галерији, површине 35 m².
У поставци се налазе и радови истакнутих академских сликара из Берана. Музеј руководи и галеријом Никола и Угљеша Поповић коју је Општина Беране поклонила музеју.
Миломир Мишо Поповић (1929-2010) је Полимском музеју поклонио легат од 210 уметничких радова. Реч је о збирци различитих радова из различитих фаза ауторовог рада, доминирају слике рађене у техници уље на платну. Ти радови се повремено излажу у Галерији али и у музејима и галеријама у региону.


== Информације за посјетиоце ==
Посјете музеју су омогућене сваког радног дана од 8 до 20 часова, а суботом од 8 до 20 часова. Недељом је музеј затворен.


== Извори ==


== Литература ==
Водич кроз Полимски музеј Архивирано на сајту Wayback Machine (16. октобар 2023)


== Спољашње везе ==
https://www.polimskimuzej.me