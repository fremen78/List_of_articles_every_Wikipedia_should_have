Бактыгүл Чотурова (1955-жылы 29-сентябрда туулган) - заманбап кыргыз акын айымы, журналист, драматург, котормочу. 
Кыргыз Республикасынын маданиятына эмгек сиңирген ишмер.
Кыргыз Республикасынын эл акыны (2021)


== Кыскача өмүр таржымакалы ==
Акын Бактыгүл Чотурова Кыргызстандын Жалал-Абат облусуна караштуу Токтогул районундагы Кара-Жыгач айылында 1955-жылы 29-сентябрда туулган. 
КМУнун филология факультетин бүтүргөндөн кийин мугалим, 1990-жылдан райондук «Учкун» гезитинде бөлүм башчы, 
1996-жылдан КТРдын «Манас» чыгармачылык өндүрүштүк бирикмесинде редактор болду. 
1997-жылдан азыркы мезгилге чейин «Кыргыз Туусу» гезитинин бөлүм башчысы болуп иштейт. 


== Чыгармачыл ишмердиги ==
Чыгармачылык ишмердүүлүгү 1972-жылдан башталып, ырлары республикалык гезит-журналдарга, альманахтарга, кыргыз поэзиясынын антологиясына жарыяланган.
1989-жылы «Кызыл ат» аттуу алгачкы жыйнагы жарык көргөн. 
2003-жылы «Асанкул куудул» китебине түзүүчү автор катары кирген.
Казак элинин таланттуу акыны Шахизада Абдукаримовдун «Көк астындагы каганат» ырлар жыйнагын кыргызчага которгон. 
1989-жылдан СССР Жазуучулар союзунун мүчөсү.
2004-жылы Алыкул Осмонов атындагы адабий сыйлыгы ыйгарылган.


== ЖАРЫК КӨРГӨН КИТЕПТЕРИ ==


=== Кыргыз тилинде ===
Кызыл ат.–Ф.: Кыргызстан, 1989. («Жүрөк толкуну» коллективдүү ырлар жыйнагы.)
Боз торгой: Ырлар. – Б.: Эркин-Тоо, 1998. – 132 б. 
Асанкул куудул: Проза. – Б.: Бийиктик, 2003. – 201 б. 
Сагыныч: Ырлар.– Б.: Бийиктик, 2004. – 254 б.
Ысык-Көл сүйүүнүн көзүндөй: Ырлар. – Б.: Бийиктик, 2006. – 146 б.
Чокморовго ырдесте: Ырлар – Б.: Бийиктик, 2006. – 35 б.


=== Орус тилинде ===
Легендарный Иссык-Куль: Стихи /пер. Н.Пустынникова и Т.Осмонова/ – Б.: Бийиктик, 2008. – 165 с. 


=== КОТОРМОЛОРУ ===
Шахизада Абдукаримов. Көк астындагы каганат. Ырлар жыйнагы. – Б., 2003. – б.


== Интернеттеги шилтемелер ==

http://www.ktrk.kg/kg/post/7550/kg(жеткиликсиз шилтеме) 
https://books.google.cz/books/about/%D0%9A%D2%AF%D0%BD_%D0%9A%D1%83%D0%B4%D0%B0%D0%B9%D0%B4%D1%8B%D0%BD_%D0%BA%D0%B0%D1%80%D0%B5%D0%B3%D0%B8.html?id=6YoutAEACAAJ&redir_esc=y