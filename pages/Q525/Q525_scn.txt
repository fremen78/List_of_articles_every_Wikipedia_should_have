Lu suli (sìmmulu astronomicu: ) è la stiddha ô centru dû nostru sistema sulari. Nu suli, giniralmenti, pò puru significari na stiddha, cioé nu corpu cilesti cumpattu, e di forma chiù o menu sfèrica chi emetti lustru propriu, sulu, opopuru ô centru di n'àutru sistema extrasulari. Turnu turnu ô nostru suli furrìanu li chianeti, l'astiròidi e li cumeti.
Lu suli si cumponi principarmenti di idrògginu, pi lu 74% dâ massa, di eliu, pi ammeri lu 24% dâ massa, e tracci di diversi àutri elementi chiù pisanti, comu lu ferru, lu nichel, l'ossìgginu, la surfi, lu magnesiu, lu carbuni, lu neon e lu cromu. Lu sulu havi na classi spittrali di G2V. G2 significa ca la sò timpiratura â supirfici è di ammeri 5780 K (5510 °C) chi ci duna nu culuri jancu, e chi appari giarnu sulu pi l'effettu di assorbimentu di l'atmosfera dâ terra.


== La struttura dû suli ==
Lu nternu dû suli si cumponi di strati unni l'attivitati nucliari, li timpiraturi, e la cumposizzioni fìsica cancianu assai. Lu cori dû suli occupa la banna cintrali dâ stiddha, pi nu raggiu equivalenti ad ammeri 20-25% dû raggiu sulari. Havi na dinzitati di ammeri 150 g/cm3, e na timpiraturi di ammeri 13'000'000 di gradi. Lu cori dû suli è la riggiuni d'unni lu chiossai dû caluri è pruduciutu, e unni si ci hanu prucessi di fusioni nucliari chi trasformanu pi lu chiossai l'idrogginu in eliu.
Jennu versu la banna di fora, lu stratu chi va di 0,2 a 0,7 voti lu raggiu dû suli si chiama zona radiuattiva. Vènunu appoi la zona cunvittiva, la fotusfera e l'atmosfera chi si cumponi dâ curona sulari. 


== Viditi puru: ==
Ventu sulari