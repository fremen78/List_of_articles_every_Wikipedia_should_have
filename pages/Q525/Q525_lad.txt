Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

El Sol (simbol: ) es la estreya del sistema planetario en el ke se enkuentra la Tierra; por konsekuensia, es la más serkana a la Tierra i el astro kon mayor briyo aparente. Su presensia o su ausensia en el sielo determinan, respektivamente, el día i la nochada. La energía radiada por el Sol es aprovechada por los seres fotosintétikos, ke konstituyen la base de la kadena trófika, siendo así la prinsipal fuente de energía de la vida. Tambyen aporta la energía ke mantiene en funsionamiento los prosesos klimátikos. El Sol es una estreya de la sekuensia prinsipal, kon un tipo espektral G2, ke se formó aze unos 5 mil miyones de anyos i permaneserá en la sekuensia prinsipal aproksimadamente otros 5 mil miyones de anyos. El Sol, enjunto kon la Tierra i todos los puerpos selestes ke orbitan a su alrededor, forman el Sistema Solar.