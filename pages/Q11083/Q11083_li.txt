Dit artikel is gesjreve (of begós) in 't Sint-Joasters. Laes hie wie v'r mit de versjillende saorte Limburgs ómgaon. 

d'n Diek(k)en derm, 't intestinum crassum of 't pachyenteron is 't deil van de derm det via de valcula ioleocaecalis (klep van Bauhin) völg op d'n dónnen derm.
In d'n diekken derm waere voorreste in 't lief opgenaome die d'n dónnen derm neet haet kinne verwirke. Dit is 't geval bie bestandjsdeiler die neet de juuste vorm höbbe of die ièrs nag mótte waere aafgebraoke door dermbacterieje. Veural wuèrtj väöl water mit voorzaute geabsorbeerdj.
De ónvertaerbaar reste kómme t'n slotte terech in 't litste deil van 't spiesvertaeringskenaal, d'n endelderm ('t rectum).


== Óngerdeiler van d'n diekken derm ==
blinjenderm (intestinum caecum) mit appendix vermiformis
kartelderm (colon)
colon ascendens: 't deil van 't colon det van rechsónger in de boek nao rechsbaove in de boek löp
flexura dextra, of - hepatica (rechse boch)
colon transversum: 't dwaesj deil, löp in 't bäövelste deil van de boek van rechs nao links
flexura sinistra, of - lienalis, (linkse boch)
colon descendens: löp van linksbaove nao linksónger in de boek
colon sigmoides of sigmoïd, 't S-vörmig deil det euvergeit in 't rectum
endelderm (rectum): 't litste stök tösse 't colon en de anus