Antarctica is 't continent round de Zuudpole van d' Eirde. Antarctica is genoamd noa den "Arctis", 't nôordpoolgebied, me 't voorvoegsel anti- (teegnover-). 't Is 't vuufde continent in ippervlak, achter Azië, Afrika, Nôord- en Zuud-Amerika en vôorn Europa en Australië.

		
			
			
		
		
			
			
		
		
			
			
		
		
			
			
		
		
			
			
		


== Geografie ==
Antarctica wordt omriengd deur den Atlantischn Oceoan, den Indischn Oceoan en de Grôotn Oceoan (volgens d' oude indêlienge in oceoann). Al de zêegebiedn round Antarctica, bezuudn de 60e brêedtegroad, wordn teegnwôordig benoemd ols de Zuudelykn Oceoan (of Antarctischn Oceoan). 't Land en 't woater round Antarctica wordt gezoamnlyk angeduud met den term Antarctis.


== Eilandn die gerekend wordn toet Antarctica ==
D' eilandn ip 't Antarctisch continentoal plat
Eilandn die nie up 't Antarctisch continentoal plat liggn moa die geweunlyk anzien wordn ols dêel van Antarctica:
Zuudelyke Orkneyeilandn
Zuudelyke Shetlandeilandn
Zuud-Georgië en de Zuudelyke Sandwicheilandn
Bouveteiland
Heard en MacDonaldeilandn


== Leevn up Antarctica ==
Antarctica is bykan hêlegans bedekt met een yskappe en 't continent is 't koudste gebied up eirde. Ênigte bêestn lyk pinguins, walvissn en zêehoundn leevn up de Zuudpole en ênigte plantnsôortn lyk mossn, algn en twêe soortn bloeinde plantn: Deschampsia antarctica, e sôorte ges en Colobanthus quitensis.

		
			
			
		


== Trivia ==
In 1884 wierd er in "Svelvig" (Nôorweegn) e stoombôot gebouwd met de noame Patria, ôorsprounkelyk gebouwd ols walvisjoager. Loater is dien bôot deur "Adrien de Gerlache" gekocht vô de Belgische Antarctische Expediesje, woarmee dat hy de 16stn ogustus 1897 vertrok van Antwerpn noar Antarctica en den bôot krêeg de noame "Belgica".


== Referensjes ==
't Latste Continent - hetlaatstecontinent.be
Geschiedenisse van Antarctica - hetonbekendecontinent.nl