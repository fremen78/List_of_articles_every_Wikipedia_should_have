Antartika (Jawi: ‏انترتيكا‎code: ms is deprecated ‎) merupakan benua paling selatan di dunia, terdiri dari segi geografi kutub selatan. Ia terletak di kawasan Antartik di Hemisfera Selatan, hampir semuanya selatan Bulatan Antartik, dan dikelilingi oleh Lautan Selatan. Dengan keluasan 14.0 juta km2 (5.4 juta sq batu), ia merupakan benua kelima terbesar dari segi keluasan selepas Asia, Afrika, Amerika Utara, dan Amerika Selatan. Sebagai perbandingan, Antartika hampir dua kali ganda saiz Australia. Sekitar 98% Antartika diselaputi oleh air batu dengan purata ketebalan sekurang-kurangnya 1 batu (1.6 km)  yang menganjur di kesemua permukaan benua kecuali di hujung paling utara Semenanjung Antartik.
Antartika secara amnya merupakan benua paling sejuk, kering dan kuat anginnya, dan memiliki ketinggian antara purata tertinggi di kalangan kesemua benua. Antartika dianggap sebagai gurun, dengan curah hujan tahunan hanya 200 mm (8 inci) di sepanjang pantai dan jauh ke pedalaman benua. Suhu di Antartika mencecah −89 °C (−129 °F). Tiada penempatan manusia kekal yang ada di sini, tetapi terdapat sekitar 1,000 sehingga 5,000 orang tinggal di situ sepanjang tahun di stesen-stesen pemantauan yang tersebar di sepanjang benua. Hanya tanaman dan haiwan adaptasi dingin bertahan hidup di sana termasuk penguin, anjing laut, nematoda, tardigrada, tungau, banyak jenis ganggang dan mikroorganisma lainnya serta juga tumbuhan tundra. 
Perjanjian Antartika ditandatangani pada tahun 1959 oleh 12 negara, dan setakat ini, 49 negara telah menandatangani perjanjian itu. Perjanjian tersebut melarang kegiatan ketenteraan, perlombongan atau pengeluaran mineral, uji kaji nuklear, pelupusan sisa nuklear, dan menyokong penyelidikan saintifik serta melindungi ecozone di benua itu. Terdapat lebih 4,000 saintis dari pelbagai negara yang menjalankan penyelidikan berterusan benua tersebut.


== Penamaan ==
Nama Antarctica meminjam ungkapan bahasa Yunani ἀνταρκτική antarktiké, atau bentuk muanasnya ἀνταρκτικός antarktikós bererti "lawan [arah] Artik". Nama ini dirasmikan dalam kerja-kerja pemetaan benua tersebut pada tahun 1890-an dilakukan John George Bartholomew.


== Iklim ==
Iklim di Antartika sangat ekstrem dengan kelembapan udara sangat rendah, purata suhu sepanjang tahun rendah, serta purata kelajuan angin sepanjang tahun tinggi.


== Sejarah penerokaan ==


=== Zaman dahulukala ===
Menurut sejarah lisan diceritakan masyarakat Māori peribumi New Zealand, seorang pelayar asal Rarotonga bernama Hui Te Rangiora (atau Ūi Te Rangiora) dan anak-anak kapal Te Ivi o Atea beliau menemukan kawasan yang diberi nama Te tai-uka-a-pia, "tasik [laut] beku taka" yakni merujuk kepada sifat air batu yang dirasainya mirip serbuk ubi taka (Tacca leontopetaloides) apabila dikikis.


=== Zaman pelayaran Eropah ===
Kapal-kapal HMS Resolution dan Adventure diketuai James Cook merupakan kapal Eropah pertama kali merentasi Garisan Antartik pada 17 Januari 1773, serta bulan-bulan Disember 1773 dan Januari 1774. Cook dicatatkan memasuki jarak 120 km (75 bt) ke dalam pesisiran Antarktik sehingga menemukan jalan buntu dihalang air batu laut pada Januari 1773.
Llaporan pertama yang disahkan tentang benua tersebut pada umumnya diterima berlaku pada tahun 1820 oleh satu ekspedisi Rusia diketuai Fabian Gottlieb von Bellingshausen dan Mikhail Lazarev menggunakan kapal-kapal Vostok dan Mirny apabila mereka menemukan pentas ais berkoordinat moden 69°21′28″S 2°14′50″W, pada 27 Januari 1820. Benua tersebut bagaimanapun tidak mendapat perhatian sehingga abad ke-19 berikutnya kerana persekitaran yang teruk, kekurangan sumber, dan lokasinya yang  jauh terasing. 
Pendaratan pertama ke benua ini dicatatkan John Davis, seorang pemburu anjing laut yang dipercayai turun di Teluk Hughes berdekatan Tanjung Charles barat benua pada 7 Februari 1821, namun ada sejarawan yang pertikaikan dakwaan ini. Pendaratan pertama yang tercatat dan disahkan berlaku di Tanjung Adare oleh pasukan Sweden-Norway dalam kapal pemburu paus Antarctic pada tahun 1895.


== Kependudukan manusia ==


=== Komunikasi ===
Kod telefon antarabangsa untuk Antartika adalah +672.
Antartika sudah memiliki liputan telefon nirkabel. Di Pangkalan Marambio milik Argentina terdapat sebuah menara selular yang menggunakan teknologi AMPS dan di Pulau Raja George terdapat sebuah menara GSM Entel Chili. Selain itu, komunikasi juga bergantung kepada sambungan satelit.


== Galeri ==

		
			
			
		
		
			
			
		
		
			
			
		
		
			
			
		

		
			
			
		
		
			
			
		
		
			
			
		
		
			
			
		
		
			
			
		


== Rujukan ==


=== Nota kaki ===


== Pautan luar ==

Antarctic Place-names Commission of Bulgaria Diarkibkan 2006-02-07 di archive.today