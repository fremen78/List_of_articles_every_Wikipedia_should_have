Antarktika (fro grekum ἀνταρκτικός, "opposit li Arkte") es kontinente  kel sirkumda li Sudi Pole del Tere. Lu es li maxim koldi loke sur li Tere e es preske totim kovrat da glasie; tamen, lu es anke li maxim grandi desertu del monde.

Quankam ha es mites e spekulatione pri Terra Australis ("Sudi Lande") depos ansieni tempes, li unesmi komunim akseptat vido del kontinente eventad ye 1820 e li unesmi verifikat abordo ye 1821 dal rusi expeditione de Mikhail Lazarev e Fabian Gottlieb von Bellingshausen. (Vida anke Historia de Antarktika.)
Kun area de 13,200,000 km², Antarktika es li sinkesmi maxim grandi kontinente, after Asia, Afrika, Nord Amerika e Sud Amerika. Tamen, lu have multim li maxim mikri populatione: faktim, lu have totim nuli  permananti populatione. Lu es anke li kontinente kun li maxim alti medivaloral alteso, e li maxim basi medivaloral humideso de irgi kontinente del Tere, plus li maxim basi medivaloral temperature.
Li Interrete ccTLD atribut a lu es .aq.