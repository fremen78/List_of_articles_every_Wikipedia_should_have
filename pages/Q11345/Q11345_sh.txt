Donji Karin je malo mjesto smješteno uz Karinsko more, administrativno u sastavu grada Benkovca. Donji Karin ima 101 stanovnika (2001.), ali sa Gornjim Karinom, koji pripada gradu Obrovcu ima oko 1000 stanovnika. Donji i Gornji Karin dijeli rijeka Karišnica, koja se uljeva u Jadransko more (odnosno u Karinsko more).


== Stanovništvo ==
Danas u Donjem Karinu većinu čine Hrvati. Prije Domovinskog rata većinu su činili Srbi. 

Kretanje broja stanovnika od 1857. do 2011.


== Povijest ==
U rimsko doba (ostaci amfiteatra) Corinium. Nakon doseljenja Hrvata središte je hrvatskog plemena Karinjana (ostaci oltarne pregrade s natpisom). Grad drže Gusići, potom Karlovići, od 1527. Turci, potom Mlečani i opet Turci do 1685. godine. Na obližnjoj gradini Miodrag ostatci utvrde (15.-17. stoljeće.). Na ruševinama benediktinske opatije podignut je u 15. stoljeću franjevački samostan koji je za turskih ratova razoren, a obnovljen početkom 18. stoljeća. U jednom novinskom članku iz 1940. pominje se kao "valjda... jedini u zemlji, koji prima bir od pravoslavnih vernika". Crkva i franjevački samostan uništeni su 1991.


== Spomenici i znamenitosti ==
Ostatci crkve sv. Marka (Nikole) 
Crkva Začeća Marijina i samostan Franjevaca 
Samostan i crkva Svete Marije u Karinu, spomenik kulture, do temelja su srušeni 13. veljače 1993. godine. 
Samostan u Karinu, spomenik kulture, srušen je miniranjem, minirana je i redovnička grobnica, a gospodarske zgrade zapaljene. 


== Izvori ==

Ovaj nedovršeni članak o naselju u Hrvatskoj: Donji Karin treba dopuniti. Dopunite ga prema pravilima Wikipedije.