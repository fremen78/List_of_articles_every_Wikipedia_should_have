Mlinganyo (kutoka kitenzi "kulinga") katika hisabati (aljebra) ni kauli inayosema kuwa viwango viwili ni sawa yaani vinalingana. Milinganyo yote hutumia alama ya "=" 
kama vile 
2 + 3 = 5
ambayo inasema "mbili ongeza tatu inalingana na tano".
Mlinganyo wa undani zaidi unatumia alama kwa viwango visivyojulikana awali na vinapaswa kugunduliwa,
Mfano :
3x + 3 = 9
Suluhisho linapatikana kwa kufuata hatua zinaopeleka "x" peke yake upande mmoja wa mlinganyo. Hatua hizi zinapaswa kuwa sawa pande zote mbili:

3x + 3 - 3 = 9 -3    (ondoa 3 pande zote mbili)
3x     =  6
3x : 3 = 6 : 3          (gawanya kwa 3 pande zote mbili)
x = 2
Hapo kazi ni kujua maana ya x ni nini ambayo ni 2 katika mfano huu.