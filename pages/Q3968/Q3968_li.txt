Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Algebra (van 't Arabisch waord Al-Gibr det "hereiniging", "verbinjing" of "vergansing" mèntj) is 't deil vanne wiskónde det zich besjeftig mitte betrèkkinge van door litters en teikes aangeduudje groeatheje. Inne algebra waere getale veurgestèldj door litters en bestaon alderhenj aan regele die zègke wie me mit dees litters mót raekene. 't Vakgebied is 'n veralgemeining van 't raekene.
Algebra kan waeren óngerverdeildj in:

Elementair algebra: bestudeertj de eigesjappe van reëel getale, en gebroek symbole veur constante en variabele aan te duje. Ouch de regele die gelje veur oetdrökkinge en vergeliekinge mit dees symbole waere bestudeerdj;
Abstrakte algebra: bestudeertj algebraïsche structuren wie veljer, gruup en ringe;
Lineair algebra: bestudeertj vectorruumdje en biebehuuerendje lineair transformaties;
Universeel algebra: bestudeertj de algebra die van toepassing is op alle deilgebiede;
Financieel algebra: bestudeertj de algebra die zich mit geldj, belègkinge, raekeninge en dergelike financieel zake besjeftig;
Computeralgebra: bestudeertj algoritme veur symbolische manipulatie van wiskóndige objèkte.