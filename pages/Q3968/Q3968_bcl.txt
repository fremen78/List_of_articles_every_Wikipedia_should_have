An alhebra, o algebra sa Ingles (gikan sa Arabic: الجبر‎, translit. al-jabr, lit. 'pagsararo liwat kan mga natangkas na parte,bonesetting'), iyo saro sa mga mahiwas na lado nin matematika, kaiba an teorya nin bilang, heometriya, asin analisis. Sa pinakaheneral na porma kaini, an alhebra iyo an pag-aadal kan mga matematikang simbolo asin an mga kasuguan sa pagmanipula kan mga simbolong ini; bilang sarong urulay pinagsasararo kaini an kagabsan nin matematika. Kaiba sa ladong ini an gabos gikan sa pagsimbag sa mga elementaryang ekwasyon pasiring sa pag-aadal nin mga abstraksyon arug kan mga grupo, singsing, asin kahiwasan. 
An pinakabasehang parte kan alhebra iyo inaapod na elementaryang alhebra; an mas abtraktong mga parte iyo inaapod na abstraktong alhebra o modernong alhebra. An elementaryang alhebra iyo heneral na pigkokonsidera bilang esensyal sa maski anong pag-aadal kan matematika, siyensya, o inhenyeriya, pati naman an mga aplikasyon arug kan medisina asin ekonomika. An abstraktong alhebra iyo sarong mayor na lado sa halangkaw na matematika na primerong pig-aadalan nin mga propesyonal na matematiko.
An elementaryang alhebra iyo nalalain sa aritmetika sa paggamit nin mga abstraksyon, arug kan paggamit nin mga letra bilang representante kan bilanng na dae aram o pigtutugutan na magkaigwa nin maski pirang halaga. Halimbawa, sa 
  
    
      
        x
        +
        2
        =
        5
      
    
    {\displaystyle x+2=5}
  
 an letrang 
  
    
      
        x
      
    
    {\displaystyle x}
  
 iyo dae aram,  pero sa paggamit nin aditibong inberso maaaraman an halaga kain: 
  
    
      
        x
        =
        3
      
    
    {\displaystyle x=3}
  
. Sa E = mc2, an mga letrang 
  
    
      
        E
      
    
    {\displaystyle E}
  
 asin 
  
    
      
        m
      
    
    {\displaystyle m}
  
 iyo mga baryable, asin an letrang 
  
    
      
        c
      
    
    {\displaystyle c}
  
 iyo sarong konstant, an rikas kan liwanag sa vacuum. An alhebra iyo minataong paagi sa pagsurat nin mga pormula asin sa pagsimbag nin mga ekwasyon sa mas malinaw asin pasil kumpara sa suanoy na paagi nin pagsurat sa kagabsan gikan sa mga taramon.
An taramong algebra iyo nagagamit man sa nagkapirang mga espesyal na paagi. Sarong espesyal na klase nin matematikang bagay sa abstraktong alhebra iyo inaapod na "alhebra", asin an taramon iyo nagamit, halimbawa, sa mga taramong linyar na alhebra asin topolohiyang alhebraiko.
An matematikong minaadal sa alhebra iyo inaapod na alhebrahista.


== Panluwas na takod ==

Khan Academy: Conceptual videos and worked examples
Khan Academy: Origins of Algebra, free online micro lectures
Algebrarules.com: An open source resource for learning the fundamentals of Algebra
4000 Years of Algebra, pagtukdo ni Robin Wilson, sa Gresham College, Oktubre 17, 2007
Pratt, Vaughan. "Algebra". In Zalta, Edward N. (ed.). Stanford Encyclopedia of Philosophy.


== Toltolan ==