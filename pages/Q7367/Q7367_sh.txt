Komarci (Culicidae) su porodica kukaca koja je svrstana u red dvokrilaca.
Porodica ima oko 40 rodova i obuhvaća oko 31.000 vrsta. Razvili su se prije oko 170 milijuna godina.


== Rasprostranjenost ==
Komarci nastanjuju sva područja na svijetu, osim polarnih područja, pustinja i područja viših od 1500 metara N/m, ali najčešće u blizini vode, neovisno o njenoj veličini i kvaliteti. No, različite vrste žive u vrlo različitim područjima.
Veliki su od 0,3 do 2 cm. Zbog svoje male građe u mogućnosti su naseliti vrlo nepristupačna staništa. Imaju usko tijelo, grbava prsa, vitke noge. Spada u opasnije štetočine jer prenosi malariju, groznicu i druge bolesti. Ženke komarca nakon oplodnje moraju sisati krv jer za izgradnju jajašaca trebaju proteine. Inače se oba spola hrane nektarom i sokovima voća, koji ne sadrže protein.


== Građa tijela ==
Glava - usni organi, osjetila, složene oči i ticala
Prsa - noge i krila - organi za kretanje
Zadak - organi za probavu, izlučivanje i razmnožavanje


== Spolni život ==
Čim se izlegu, odrasli mužjaci nakon kratkog vremena formiraju svoj novi roj. Roj je kod komaraca skupina mužjaka koji se vrtložno kreću gore dolje. U takav novoformirani roj komaraca ulijeće ženka i oplođuje se sa odabranim partnerom. Kod pojedinih vrsti komaraca oplodnja se odvija u zraku, ali ipak većina vrsti za oplodnju izabere neko mirno skrovito mjesto.


== Let ==
Proučavajući let komaraca znanstvenici su utvrdili da postoje tri različita leta komaraca: migratorni, apetitivni i konzumatorni let.


== Rojenje ==
Rojenje je vrlo specifično ponašanje kukaca i njihov je način opstanka i širenja vrste. Za rojenje svakoj zajednici kukaca potrebno je uskladiti neke od uvijeta, a kod komaraca su: stanje aktivnosti komarca, prostorni odnosi, svjetlost, vjetar, zvuk, zajednica različitih vrsta komaraca te temperatura i vlažnost. Stanje aktivnosti je najznačajniji uvjet komaraca da formiraju roj.


== Nova vrsta u Hrvatskoj ==
Aedes albopictus (Skuse, 1894.), odnosno azijski tigrasti komarac, vrsta je komaraca čije se širenje u svijetu pažljivo prati u otprilike posljednjih dvadesetak godina. Azijski tigrasti komarac prisutan je i u Hrvatskoj otprilike od 2004. godine. Vrlo se naglo širi i prilagođava novim prostorima, zdravstveno značajan kao molestant – napasnik i kao potencijalni prijenosnik različitih arbovirusa i parazita, azijski tigrasti komarac izaziva zabrinutost svih javnozdravstvenih i znanstvenih ustanova.


== Zimovanje ==
Kukci nepogriješivo predosjećaju dolazak zimskih dana prije svega kraćim trajanjem dnevne svjetlosti, nižih noćnih i dnevnih temperatura i slično, ovisno o vrsti. Većina vrsta komaraca zimu prezimljuje u stadiju jajašaca. Ženka zadnje generacije prije zime mora pomno odabrati mjesto polaganja zimskih jaja koja moraju osim vremenskih neprilika biti sačuvana i od eventualnih neprijatelja.


== Sistematika ==
Ovo je samo izbor bolje poznatih rodova i vrsta:

Malarični komarci (Anopheles)
Gambijski malarični komarac (Anopheles gambiae)
Stephensov malarični komarac (Anopheles stephensi)
Anopheles maculipennis
Anopheles claviger
Anopheles plumbeus
Aedes
Aedes vexans
Aedes sticticus (u novije vrijeme i Ochlerotatus sticticus)
Aedes aegypti (u novije vrijeme i Stegomyia aegypti)
Aedes albopictus (u novije vrijeme i Stegomyia albopicta)
Aedes mariae
Aedes pullatus
Aedes punctor
Aedes leucomelas
Aedes annulipes (u novije vrijeme i Ochlerotatus annulipes)
Aedes cantans (u novije vrijeme i Ochlerotatus cantans)
Aedes cinereus
Aedes rossicus
Aedes geniculatus
Culex
Culex pipiens
Culex quinquefasciatus
Culex modestus
Culiseta
Culiseta annulata
Culiseta morsitans
Haemagoggus
Mansonia
Mansonia richiardii
Ochlerotatus
Psorophora
Sabethes
Toxorhynchites
Verralina
Verralina Harbachius
Verralina Neomacleaya
Verralina Verralina
Wyeomyia
Zeugnomyia


== Izvori ==

European Mosquito Bulletin Arhivirano 2009-09-21 na Wayback Machine-u


== Povezano ==
Kukci


== Eksterni linkovi ==