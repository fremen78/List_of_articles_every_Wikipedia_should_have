Les picrons (on dit eto : cozins, zinzins, plukete, maringwin), c' est des ptits insekes ås deus aiyes, ki vicnut pus voltî tot l' long des aiwes, et ki hagnèt les biesses et les djins, po sucî leu sonk.

I rascråwèt ene cåkêye di maladeyes azès djins come azès biesses.
End a todi dpus sol Daegne, copurade dins les grandès veyes. I s' mopliynut dins les batchs ås mannestés, les pots ås fleurs, evnd.
Famile : Culicidae
Les piketes sont des pus ptits insekes ki les picrons, mins hagnèt tot ostant.


== Vicaedje ==
C' est èn inseke k' a ene pompe avou deus buzete, ene po saetchî l' sonk, et l' ôte po stritchî si raetchon (ki pout contni des adjints d' maladeye, copurade des virûsses et des protozowaires.
Çou k' assaetche les picrons aviè ene djin : li CO2 et l' seur di laecea. Insi, les femes ratindantes les atirnut dpus. 


== Mopliyaedje ==

Les picrons ponèt leus oûs dins l' aiwe, la k' ene nedjante halene si diswalpêye.


== Sacwantès sôres di picrons ==
N a 3500 diferinnès sôres di picrons, des indjes ki shuvnut :

Aedes
Culex
Anophele


== Maladeyes ripassêyes påzès picrons ==


=== Azès djins ===
Five fagnrece
Five do Nîl coûtchantrece
Djaene five
Dingue
Tchicoungounia
Maladeye do doirmaedje


=== Azès biesses ===
Five do Nîl coûtchantrece (tchivås)
Five del Vå do Rift
Bleuwe linwe


== Sourdants et pî-notes ==