Հրաչիկ Եզեկիմի Սևոյան (սեպտեմբերի 27, 1931(1931-09-27), Վարդենիկ, Մարտունու շրջան, Հայկական ԽՍՀ, ԱԽՖՍՀ, ԽՍՀՄ - 1993), բանաստեղծ, թարգմանիչ, գրականագետ, ՀԳՄ անդամ, տնտեսագետ, մանկավարժ։


== Կենսագրություն ==
Հրաչիկ Սևոյանը ծնվել է 1931 թվականի սեպտեմբերի 27-ին՝ Մարտունու շրջանի (Գեղարքունիքի մարզ) Վարդենիկ գյուղում։ 1950 թվականին ավարտել է գյուղի միջնակարգ դպրոցը, ապա՝ 1951 թվականին ընդունվել Երևանի ֆինանսական տեխնիկումը։ Նույն թվականին զորակոչվում է Խորհրդային բանակ։ Հրաչիկը զորացրվելուց հետո շարունակում է ուսումը և ավարտում տեխնիկումը։ 1954 թվականին ընդունվում է Երևանի պետական համալսարանի տնտեսագիտական ֆակուլտետը։
1959 թվականին որպես ավագ տնտեսագետ սկսում է աշխատել Հայաստանի Սովետական Սոցիալիստական Հանրապետության (ՀՍՍՀ) ֆինանսների նախարարությունում, այնուհետև որպես ֆինբաժնի, իսկ հետո էլ պլանբաժնի վարիչ՝ շինարարության նախարարությունում։
Ծանր հիվանդության պատճառով 1993 թվականին Հրաչիկ Սևոյանը մահանում է։ Նրա աճյունը տեղափոխվում է Երևանում։


== Մանկավարժական գործունեություն ==
1969 թվականից սկսվում է Հրաչիկ Սևոյանի մանկավարժական գործունեությունը։ Սկզբում դասավանդել է Երևանի ֆինանսական տեխնիկումում և զբաղեցրել հեռակա ուսուցման բաժնի վարիչի պաշտոնը։ Այդ ընթացքում ստանձնել է նաև «Հայաստանի ժողովրդական տնտեսություն» ամսագրի պատասխանատու քարտուղարի պաշտոնը։
1970-1975 թվականներին որպես քաղտնտեսության ամբիոնի դասախոս աշխատել է Երևանի գյուղատնտեսական ինստիտուտում և միաժամանակ քաղտնտեսություն է դասավանդել Երևանի ժողովրդական տնտեսության և գեղարվեստաթատերական ինստիտուտներում։ Հրաչիկը աշխատել է նաև Հայաստանի Սովետական Սոցիալիստական ՀանրապետոՀայաստանի Սովետական Սոցիալիստական Հանրապետության գիտությունների ակադեմիայի (ՀՍՍՀ ԳԱ) Տնտեսագիտության ինստիտուտում։
1978-1980 թվականներին աշխատել է Հայհրատպետկոմում, սկզբում որպես ավագ, ապա` առաջատար խմբագիր։ 1980 թվականից դարձել է «Սովետական գրող» հրատարակչության պլանավորման բաժնի վարիչ։


== Ընտանիք ==
1959 թվականին ավարտելով համալսարանը՝ ամուսնանում է։ Ունի երեք զավակ` մեկ որդի և երկու դուստր։


== Ստեղծագործություններ ==
Չնայած իր աշխատանքային ծանրաբեռնվածությանը, Հրաչիկ Սևոյանը թողել է հրաշալի գրական ժառանգություն։ Նրա բազմաթիվ ստեղծագործությունները՝ թարգմանությունները, Սայաթ-Նովայի կյանքին վերաբերող գրականագիտական աշխատությունը և նույնիսկ դիսերտացիայի թեման, որոնք լույս են տեսել տարբեր գրքերում, վկայում են, որ Հրաչիկ Սևոյանը կոչվում է բանաստեղծ։

Հրաչիկ Սևոյան,  Ազնվության վկան ։ Լեգենդներ, առակներ, զրույցներ, Երևան, «Արևիկ»։
Հրաչիկ Սևոյան,  Անթեղ ։ Բանաստեղծություններ, Երևան, «Սովետական գրող»։
Հրաչիկ Սևոյան,  Առակներ, Երևան, «Սովետական գրող»։
Հրաչիկ Սևոյան, Վլադիմիր Դանիելյան,  Կախարդված այգին ։ [Զրույցներ և հեքիաթներ] ։ Դպր. միջին տարիքի համար, Երևան, «Սովետական գրող»։
Հրաչիկ Սևոյան,  Կենաց սրտիս, Երևան, «Զանգակ-97»։
Հրաչիկ Սևոյան,  Հողի բույրը։ Բանաստեղծություններ, Երևան, «Սովետական գրող»։
Հրաչիկ Սևոյան,  Նոր էջեր Սայաթ-Նովայի կյանքից, Երևան, «Հայաստան»։
Հրաչիկ Սևոյան,  Սոցիալիստական մրցությունը որպես տնտեսական օրենք, Երևան, «Գիտելիք»։
Հրաչիկ Սևոյան,  Ստվերներ ։ Առակներ, Երևան, «Սովետական գրող»։
Հրաչիկ Սևոյան,  Փրկության խարիսխ ։ Արձակ ստեղծագործություններ, Երևան, «Զանգակ-97»։


== Թարգմանություններ ==

Իմ Դաղստան.- Երևան։ Սովետական գրող, 1980.- 332 էջ.- Բովանդ-ից՝ Ստեղծագործությունների մի մասը։
Խաղաղ Դոնի բանաստեղծները.- Երևան։ Սովետական գրող, 1983.- 138 էջ.- Բովանդ-ից՝ Ժակ Վ.; Խալուպսկի Ի.; Եֆրեմով Վ.:
Ռեգիստան Հարոլդ։ Աստղերը ձյան մեջ.- Երևան։ Սովետական գրող, 1982.- 137 էջ.- Բովանդ-ից՝ Ստեղծագործությունների մեծ մասը։


== Ծանոթագրություններ ==