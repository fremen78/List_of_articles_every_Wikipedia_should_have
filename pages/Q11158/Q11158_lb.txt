Saiere sinn am engere Sënn all cheemesch Verbindungen, déi an der Lag sinn, Protonen (H+) un e Reaktiounspartner z'iwwerdroen. Se funktionéieren als Protonendonateur. A wässreger Léisung ass de Reaktiounspartner am weesentlechen d'Waasser. Et bilde sech Oxonium-Ionen (H3O+) an de pH-Wäert vun der Léisung geet erof. Saieren reagéiere mat Basen ënner Bildung vu Waasser a Salzer.
Am méi wäite Sënn ginn duerch verschidde Saier-Bas-Konzepter eng wesentlech méi breet Pallett vu cheemesche Reaktioune beschriwwen, déi wäit iwwer déi uewe beschriwwe Reaktiounen erausgoe kënnen.
Saieren a Basen neutraliséiere sech géigesäiteg a gi Waasser a Salzer.

Beispill: Salzsaier + Natriumhydroxid ergëtt Waasser an Natriumchlorid
HCl + NaOH -> H2O + NaCl.
Beispiller vu Saieren: 

HCl, Salzsaier
H2SO4, Schwiefelsaier
H3PO4, Phosphorsaier
CH3COOH, Essegsaier
Saieren hunn e pH-Wäert tëscht 0 a 7, Basen tëscht 7 a 14.
D'Stäerkt vu Saiere gëtt mam pKa-Wäert gemooss.
De Gebrauch vu Saieren ass net ongeféierlech: Saiere kënnen Net-Eedelmetaller an organescht Material verätzen.


== Um Spaweck ==