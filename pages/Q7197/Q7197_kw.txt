Simone Lucie Ernestine Marie Bertrand de Beauvoir (9 Genver 1908 â€“ 14 Ebrel 1986) o skrifer, skiansek, benelegor, damkanydh sosyel, socyalydh, gweythresor politek ha filosofer hanvosek frynkek. Kyn na wrug hi omsynsi avel filosofer ha nag esa hi prederys dhe vos onan dhe dermyn hy mernans, hi o delanwes meur war dhamkanieth venelek ha hanvosegieth venelek.
De Beauvoir a skrifas romansow, assays, bewskrifow, ha skrifow erel ow tochya filosofieth, politegieth ha kudynnow sosyel. Hy ober an moyha aswonnys yw The Second Sex (An Nessa Reydh) a 1949, dielvennans gans meur a vanylyon yn kever arwask benenes hag oberen selvenel a venelogieth an oos. Hy romansow an moyha kerys yw She Came to Stay ha The Mandarins. Hi a waynyas Prix Goncourt 1954, Pewas Jerusalem 1975 ha Pewas Stat Ostri rag Lien Europek 1978. 
Diwreydhel o hi hag yth esa hi yn keskowethyans reydhel gans nebes hy studhyoresow. Aswonnys o hi ynwedh rag hy keskowethyans ygor gans filosofer frynkek Jean-Paul Sartre dres oll hy dedhyow. Hi a verwis a niwmonia an 14ves Ebrel 1986 yn Paris, 78 hy bloodh.

Yma'n erthygel ma owth usya an Furv Skrifys Savonek a-barth Kernowek kres.