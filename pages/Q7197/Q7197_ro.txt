Simone de Beauvoir (; n. 9 ianuarie 1908, Paris, Île-de-France, Franța – d. 14 aprilie 1986, Montparnasse, Île-de-France, Franța)a fost o eseistă, scriitoare (premiată cu Premiul Goncourt 1954), și în același timp o figură de marcă a existențialismului și a feminismului în Franța, militantă a mișcării intelectuale contestatare de după al Doilea Război Mondial.


== Biografie ==
Născută într-o familie burgheză și catolică, adoptă ateismul încă din adolescență, hotărându-se să-și dedice viața scrisului și studiului. Îl întâlnește pe Jean-Paul Sartre, cu care va lega pe parcursul întregii vieți o relație de iubire și prietenie devenită legendară. Începe ceea ce va numi faza "morală" a vieții sale, obiectivată mai întâi prin eseul Pyrrhus et Cinéas (1944), romanul L'Invitée și, în sfârșit, publicarea lucrării filozofice Pour une morale de l'ambiguïté, în 1947. Alături de Jean-Paul Sartre, va construi proiectul existențialist, deopotrivă etic, filozofic și literar, al intelectualului angajat. Militează public alături de acesta, criticând poziția Franței în conflictul din Algeria și manifestându-se în general împotriva colonialismului anacronic și a oricărei opresiuni colective sau individuale.

În 1949 apare faimoasa sa lucrare Le Deuxième sexe (Al doilea sex), în care e descrisă cu splendida acribie argumentativă o istorie a opresiunii feminine de-a lungul secolelor și o tipologie a caracterelor deformate astfel de o tradiție milenară. Tratatul, considerat o biblie a feminismului, pornește de la principiile existențiale asupra contingenței și libertății expuse în cartea lui Sartre, Ființa și neantul.
Respingând mitul pios și rizibil al "eternului feminin", ideea unei "naturi" feminine ca esență imuabilă și eternă, statuează celebrele cuvinte: "Femeie nu te naști, ci devii". În anii următori, după premiul Goncourt acordat pentru romanul Les Mandarins, interesul său se va îndrepta spre scrierile autobiografice, în care va descrie cu precădere anii petrecuți lângă Sartre în diversele angajări și evenimente ale epocii. Participă alături de el la multiple acțiuni publice și la redactarea revistei Les Temps modernes, îngrijindu-se în același timp și de buna editare a manuscriselor sartriene. Moare, zi după zi, la șase ani după moartea lui, lăsând în urmă o remarcabilă operă literară, eseistică și memorialistică. În La Cérémonie des adieux va înregistra aceste ultime cuvinte ale lui Sartre: "Moartea nu ne va reuni. Așa stau lucrurile. Cu toate astea, e splendid în sine că am reușit să ne trăim viețile în armonie pentru atâta vreme." Trupul său va fi îngropat în cimitirul Montparnasse, alături de cel al lui Sartre.


== Opera ==


=== Romane ===
L'Invitée, 1943
Le sang des autres, 1945
Tous les hommes sont mortels, 1946
Les Mandarins, 1954, premiul Goncourt
Les belles images, 1966
La femme rompue, 1968
Quand prime le spirituel, 1979


=== Eseuri ===
Pyrrhus et Cinéas, 1944
L'Existentialisme et la Sagesse des nations, 1945
Pour une morale de l'ambiguïté, 1947
Le Deuxième sexe, 1949
Privilèges, 1955
La Longue Marche, 1957
La Vieillesse, 1970
Faut-il brûler Sade?, 1972


=== Memorii, corespondență ===
L'Amérique au jour le jour, 1948
Mémoires d'une jeune fille rangée, 1958
La Force de l'âge, 1960
La Force des choses, 1963
Une Mort très douce, 1964
Tout compte fait, 1972
La Cérémonie des adieux, 1981
Journal de guerre, 1990
Lettres à Sartre, 1990
Lettres à Nelson Algren, 1997
Correspondance croisée. 1937-1940, 2004
Cahiers de jeunesse, 2008


=== Volume traduse în limba română ===
Femeia pierdută, traducere Cornelia Sebe, Editura Opan H, 1993 ISBN: 973-96346-0-5
Invitata, traducere Maria Ivănescu, Editura Opan H, 1994 ISBN: 973-96346-4-8
Puterea vîrstei, Editura Amarcord, Timișoara, 1998 ISBN: 973-9244-40-8
Al doilea sex, Editura Univers, 1998 ISBN: 973-697-575-4
Al doilea sex, traducere Diana Crupeschi, Editura Univers, 2004
Imagini frumoase, traducere Ileana Vulpescu, Editura Paralela 45, 2005 ISBN: 973-697-575-4
Toți oamenii sunt muritori, traducere Florica-Eugenia Condurachi,  Editura Univers, 2008 ISBN: 978-1-60257-096-2
Sîngele celorlalți, traducere Ileana Vulpescu, Editura Paralela 45, 2008 ISBN: 978-973-47-0392-0
Femeia sfâșiată, traducere Livia Iacob, Editura Univers, 2009 ISBN: 978-1-60257-159-4
Memoriile unei fete cuminți, traducere Ioana Ilie, Editura Humanitas,2011 ISBN: 978-973-50-3148-0
Criză la Moscova, traducere Viorel Vișan, Pandora Publishing, 2014ISBN: 978-973-1989-42-6
Femeia sfâșiată, traducere Anca Milu-Vaidesegan, Editura Humanitas, 2014 ISBN: 978-973-689-673-6 


== Note ==


== Legături externe ==

video: documentar Simone de Beauvoir, 2008 (42 mn), subtitrare în română
video: Simone de Beauvoir, 09.01.2008, centenarul nașterii, reportaj (subtitrare în română)
video: interviu din 13.02.1970 despre volumul "La Vieillesse" (subtitrare în română)
40 de minute de interviu filmat, noiembrie 1959, cenzurat la timpul său Arhivat în 27 mai 2007, la Wayback Machine.
Societatea Simone de Beauvoir Arhivat în 6 februarie 2005, la Wayback Machine. (în engleză sau franceză) en fr
Sit cu informații despre Simone de Beauvoir en
Simone de Beauvoir și fenomenolgia existențială: o biografie Arhivat în 13 octombrie 2004, la Wayback Machine. en