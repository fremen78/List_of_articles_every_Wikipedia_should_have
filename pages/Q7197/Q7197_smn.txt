Simone de Beauvoir (š. Simone Lucie Ernestine Marie Bertrand de Beauvoir; 9. uđđâivemáánu 1908  Pariisi, Ranska – 14. cuáŋuimáánu 1986 Pariisi, Ranska) lâi ranskalâš kirječällee, filosof já feminist. Sun lâi ohtâ Ranska eksistentialistfilosofijn oovtâst Albert Camusáin já Jean-Paul Sartrein. Eksistentialistin Beauvoir lâi ton uáivilist, ete ulmuin lii ovdâsvástádâs tast, magarijd merhâšuumijd sij adeleh elimân. 


== Eellim ==
Simone de Beauvoir eeči lâi juuriist Georges de Beauvoir já enni lâi Françoise Brasseur. Pärnin sun juuđij katolilii nieidâškoovlâ. Beauvoir meridij jo 15-ihásâžžân, ete sun šodâččij kirječällen. Sun luvâškuođij filosofia Pariisi ollâopâttuvvâst já teeivâi tobbeen Jean-Paul Sartre. Suoi láin avepiäiválii koskâvuođâst, mut suoi iävá naaijâm iäváge aassâm oovtâst. Sunnust iä meidgin lamaš párnááh. Beauvoir čođâlditij totkosijd matematiikist já filosofiast já luuvâi tast maŋa matematiik Institut Catholiquest, kirjálâšvuođâ já kielâid Institut Sainte-Mariest já filosofia Sorbonnest.


== Pargo ==
Simone de Beauvoir tobdosumos kirje lii Le Deuxième Sexe (suomâkielân Toinen sukupuoli, 1949), mii kieđâvuš almai já nisonij koskâsijd suhâpiälálijd iäruid. Beauvoir vaikuttâs feminismân lâi kuávdášlâš 1970-lovo aalgâst, kuás feministlâš lihâstâs nanosmij merhâšitteht.


== Käldeeh ==