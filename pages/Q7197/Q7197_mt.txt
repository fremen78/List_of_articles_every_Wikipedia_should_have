Simone Lucie Ernestine Marie Bertrand de Beauvoir, bil-Franċiż: [simɔn də bovwaʁ] (9 ta’ Jannar 1908 – 14 ta’ April 1986) kienet filosofa eżistenzjalista, kittieba, teorista soċjali u attivista femminista . Hi ħalliet influwenza kbira kemm fuq l-eżistenzjaliżmu femminist kif ukoll fuq it-teorija femminista, għad li hi ma kinitx tikkunsidra lilha nfisha filosfa u lanqas kienet ikkunsidrata waħda minnhom meta mietet.  
Beauvoir kitbet rumanzi, esejs, bijografiji, awtobijografiji, u monografi dwar il-filosofija, il-politika, u kwistjonijiet soċjali. Kienet magħrufa l-aktar għax-xogħol "xogħol innovattiv fil-filosofija femminista",  The Second Sex (1949), analiżi dettaljata tal-oppressjoni tan-nisa u serva ta' bażi għall-feminiżmu kontemporanju. Kienet magħrufa wkoll għar-rumanzi tagħha, l-aktar popolari kienu She Came to Stay (1943) u The Mandarins (1954). L-aktar kontribuzzjoni notevoli għal-letteratura hija l-memoirs, partikolarment l-ewwel volum, Mémoires d'une jeune fille rangée  (1958), li għandu deskrizzjoni qawwija u jmiss il-qalb. Hija ngħatat ukoll ħafna premjijiet, uħud mill-aktar premjijiet notevoli kienu l-Premju Goncourt tal-1954, il-Premju Ġerusalemm tal-1975, u l-Premju tal-Istat Awstrijak għal-Letteratura Ewropea tal-1978 . Ħajjitha ma kinitx ward u żahar: kienet tilfet xogħolha għal ftit żmien wara li ġiet akkużata li abbużat sesswalment lil xi studenti tagħha. Hi u l-maħbub tagħha, Jean-Paul Sartre, flimkien ma’ bosta intellettwali Franċiżi oħra, għamlu kampanja għall-ħelsien ta’ nies li nstabu ħatja li wettqu reati sesswali fuq it-tfal u ffirmaw petizzjoni li kienet favur it-tneħħija tal-liġijiet tal-kunsens tal-età fi Franza . 


== Ħajja personali ==


=== Żmien bikri ===
Beauvoir twieldet fid-9 ta' Jannar 1908,  f'familja Pariġjana borgiża fis-sitt arrondissement .    Il-ġenituri tagħha kienu Georges Bertrand de Beauvoir, avukat li darba kien jaspira li jkun attur,  u Françoise Beauvoir (née Brasseur), bint bankier għani u Kattolika devota. Simone kellha oħtha, Hélène, li twieldet sentejn wara, fis-6 ta’ Ġunju 1910. 


== Referenzi ==