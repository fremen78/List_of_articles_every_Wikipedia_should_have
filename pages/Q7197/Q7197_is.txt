Simone Lucie Ernestine Marie Bertrand de Beauvoir (9. janúar 1908 – 14. apríl 1986) var franskur rithöfundur og heimspekingur. Hún skrifaði skáldsögur, rit um heimspeki, stjórnmál og þjóðfélagsmál, ritgerðir, ævisögur og sjálfsævisögu. Hún var fræðikona, femínisti og pólitískur aktívisti sem hún aðhylltist tilvistarstefnuna. 
Þekktust er hún fyrir fræðirit sitt Le Deuxième Sexe (Hitt kynið) frá 1949 en þar er að finna ítarlega athugun og greiningu á kúgun kvenna. Er ritið talið hafa lagt grunninn að samtímafemínisma.


== Tenglar ==

Stanford Encyclopedia of Philosophy: „Simone de Beauvoir“
„Hver var Simone de Beauvoir og hvert var framlag hennar til heimspekinnar?“. Vísindavefurinn.