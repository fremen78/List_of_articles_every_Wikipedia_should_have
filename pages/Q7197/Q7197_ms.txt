Simone de Beauvoir (9 Januari 1908 - 14 April 1986), dikenali sebagai tokoh feminisme moden dan ahli falsafah yang terkemuka pada awal abad ke-20 dan juga merupakan pengarang novel, esei, dan drama dalam bidang politik dan hal ehwal sosial. Beliau terkenal dengan penulisannya dalam politik, falsafah eksistensialisme, dan feminisme, terutamanya karyanya Le Deuxième Sexe yang diterbitkan pada tahun 1949. 


== Awal hidup dan pendidikan ==
Simone de Beauvoir lahir tanggal 9 January 1908 dalam di Paris dalam sebuab keluarga borjuis; ayahnya Georges Bertrand de Beauvoir merupakan seorang setiausaha dalam firma perundangan manakala ibunya Françoise de Beauvoir (née Brasseur) merupakan anak kepada seorang pegawai bank.
Beliau meneruskan pengajian secara tidak rasmi di École Normale Supérieure sebagai persediaan memasuki peperiksaan pascagraduan penting di negara Perancis - agrégation - dalam bidang falsafah. Di universiti inilah beliau mula mengenali beberapa rakan sekelas yang kemudiannya masyhur, terutamanya Jean-Paul Sartre, Paul Nizan dan René Maheu.
Beauvoir mendapat ijazah dalam bidang falsafah daripada universiti terunggul di Perancis, Sorbonne, pada tahun 1929 di mana beliau lulus dengan cemerlang.


== Kerjaya awal ==
Beliau bertugas sebagai guru di sekolah-sekolah menengah rendah di Marseille dan Rouen dari tahun 1931 hingga 1937, dan di Paris dari tahun 1938 hingga tahun 1943.


== Bersama Sartre ==

Selepas Perang Dunia Kedua, beliau muncul sebagai para pejuang pergerakan eksistensialisme, bersama Jean-Paul Sartre dengan buku mereka, Les Temp Modernes.


== Kematian ==
Simone meninggal dunia pada tahun 1986 selepas jangkitan pneumonia. Beliau dikuburkan di sebelah Sartre di Tanah Perkuburan Montparnasse di Paris.
Selepas kematiannya, sumbangan beliau telah meninggalkan pengaruh yang berkekalan khususnya dalam pergerakan feminisme.


== Bibliografi utama ==


=== Novel ===
1943 : L'Invitée
1945 : Le Sang des autres
1946 : Tous les hommes sont mortels
1954 : Les Mandarins
1966 : Les Belles Images


=== Cerita pendek ===
1967 : La Femme rompue
1979 : Quand prime le spirituel


=== Karangan ===
1944 : Pyrrhus et Cinéas
1947 : Pour une morale de l'ambiguïté
1949 : Le Deuxième Sexe
1955 : Privilèges
1957 : La Longue Marche
1970 : La Vieillesse
1972 : Faut-il brûler Sade ?


== Rujukan ==


== Sumber ==
Appignanesi, Lisa, 2005, Simone de Beauvoir, London: Haus, ISBN 1-904950-09-4
Bair, Deirdre, 1990. Simone de Beauvoir: A Biography. New York: Summit Books, ISBN 0-671-60681-6
Rowley, Hazel, 2005. Tête-a-Tête: Simone de Beauvoir and Jean-Paul Sartre. New York: HarperCollins.


== Pautan luar ==
Profil mengenai beliau di Internet Encyclopedia of Philosophy
Karya oleh atau tentang Simone de Beauvoir di Internet Archive