Guvernerio esas organizuro, qua havas la povo krear ed impozar legi (ed olia exekuteso) en definita teritorio.
Guvernerio povas dominacar granda teritorii (quala stati) o mikra (exemple la dukteri di mikra urbo).  Stato-guvernerio esas un ek la maxim alta institucuri dop la statestro, hodie normale formacata per ministraro.  Ol guidas, duktas e surveyas la interna ed extera politiko dil stato.  Guvernerio normale konsistas ek guverneriestro ed altra ministri, kun la relatanta ministerii.
En multa stati ofte egardesas kom guvernerio, la exekutiva povo dil stato.  Meze dil 20ma yarcento la rolo di guvernerio chanjis de nura exekutiva povo a politikala direktado dil stato.
Kaze di ampla asociala defino, regno normale konsistas ek legifisti, administranti ed arbitranti.  Regno esas moyeni per qua stato-politiko plufortigesas, ultre la mekanismo por determinar la politiko dil stato. Formo di guvernerio, o formo di stat-administro, referas serio de politikala sistemi ed institucuri qui kompozas la organizuro di partikulara domeno.
Omna posibla guvernoformo nun efektigas omna homala aktiveso ye multa importanta manieri.  Pro co, politikala ciencisti generale asertas ke on devas ne studiar guvernerio ipsa; ma ol devas studiesar kun antropologio, ekonomiko, historio, filozofio, cienco e sociologio.