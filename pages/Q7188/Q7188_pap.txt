Gobierno (for di griego: κυβερνέιν kybernéin, “pilota un barco”, tambe “dirigi” of “goberna”) ta un grupo di hende cu tin e poder pa goberna den un teritorio, segun su leynan administrativo. E teritorio aki por ta un pais, un estado of provincia denter di un pais, of un region. Tin hopi tipo di gobierno, entre otro gobierno democratico, gobierno parlamentario, gobierno presidencial, gobierno federal of gobierno unitario.
Un gobierno ta e pilar principal di un teritorio; e autoridad cu ta dirigi, controla y administra su institucionnan, cu ta consisti di e liderazgo politico general of ta eherce e poder ehecutivo di e teritorio. Den e sentido ey, e ta wordo compronde como un organo (cu por ehempel por ta consisti di un presidente of prome minister y un cantidad variabel di minister, tambe conoci como "gabinete") na kua e constitucion of e norma fundamental di e teritorio ta atribui e funcion of poder ehecutivo, y cu ta eherce e poder politico riba un sociedad. 
Den Caribe Hulandes, cada uno di e paisnan Aruba, Corsou y Sint Maarten tin un gobierno cu ta consisti di un gobernador como representante di e rey of reina y un gabinete di minister encabesa pa un prome minister.


== Mira tambe ==
Formacion di gobierno