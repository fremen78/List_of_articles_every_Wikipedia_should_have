Nanoteknolociye asmênşınayış de yeno gurenayene. Nano atom ra dayna zêde parçıko de qıco. Coka, enê seranê peyênan de serba cam u boyaxê ereban yeno qerardene. Mesela erebeyê ke zêde pehaliyê u neweyê, boyaxê inan be kremê nanoy boyax beno. O zeman a boya erebeyê wına newe u bereqiyaye axsena. Yew zi endi lazım niyo ke merdım aşme de reyê erebeyê xo bışuyo. Qonaxê ke berzê, camê inan ve nano cıla benê, endi lazım niyo ke merdım her daim ê caman teber ra pak kero, çınkê ê cami endi zey boyaya erebeyi qılêr nêgênê. Yanê, cayo ke be teknolociya nanoy biyo cıla, uca her daim newe, pak u be bereqiyayışi aseno.