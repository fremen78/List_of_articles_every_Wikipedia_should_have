Rann a wodhonieth weythresek ha teknologieth yw nanoteknologieth po nanogodhonieth.  I a omvysk rewlya mater war radhva atomek po molekulennek, dell yw usys 100 nanometer po le, hag askorra devisyow ha stoffow a'n mynsow na. 


=== Stoffow nanoteknolegieth ===
Possybyl yw lower a stoffow nowydh lemmyn drefen an deknolegieth ma dhe allos askorra stoffow dhyworth atomow. Usys yns i yn yeynellow po yn stifellansow gortheginek drefen i dhe ladha bakteria, fongow ha virusow. Moy ages henna, y hyllir gul devnydh anedha yn eli howl po gul gweder a yll glanhe y honan. An perthyglow yn eli howl a lett dewynnow ughvioled rag kisya kellow an kneus ha kawsya kanker. Usys yw TiO2 ha ZnO drefen i dhe sugna ha dastewynna golow ughvioled, ha drefen aga bos treussplanadow ha tennvosek dhe dhevnydhyoryon. Settys yw nivel a berthyglow TiO2) myns nano-radhva war weder omlanhe - an re ma yw dowrfobek (gorthdhowr). An mostedhes a dhral yn golow an howl ha golghys yw dhe ves gans dowr glaw. 


=== Peryllon Nanoteknologieth ===
Stoffow gradhva nano yw usys hedhyw wosa arbrovow dhe surhe aga bos saw rag devnydhyoryon ha'n kerghynnedh. Byttegyns, ny wodhyen hwath pyth yw an effeythyow hirdermyn. 
Drefen bos perthglow nano mar vyghan ha skav, y hyllons gwaya y'n ayrgylgh hag avonow. Y'n diwedh y hyllons drehedhes an korf.