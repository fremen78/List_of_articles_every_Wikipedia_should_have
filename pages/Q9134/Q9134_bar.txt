Mythologie (friaha aa: Sognwejd gnennd oda aa: Sagenwelt) is de sisdematische Bscheftigung mid de Mythen, sei des in literarischa, wissnschoftlicha, mistischa oda religiäsa Foam. Mythologie is somid meah ois nua de Gsomtheit vo de Mythen vo an Voik, ana Region oda ana sozialn Gruppn.
Seah haifig wead da Begriff owa gnau so vawendd, ois Gsomtheit vo de Mythen noch da Zuaghearigkeit za ana Kuitua bzw. Region. Donem ko ma aa Mythen za vaschiednen Themen kuituaiwagreifnd, sprich sistematisch, bhondln. Ma eahoid donn Untateilunga wia z. B. Landschoftsmythologie, Astroimythologie, Zoihnmythologie.
Mythologie bschäftigd se owa a mid da Frog noch da Heakunft vo de Mythen und dean Vahäjtnis zu ondan Eazehjfoama wia Legendn, Meachen, Sogn. Bsondas Meaachen wean midunda ois degradiade Mythen ogseng. De Entwicklung vo de Mythen ois eazehjarische Gottung und a iahra Tronsformazion za Meachen is Gengstond vo da Narratologie. De Entstähung vo Mythen is a Gengstond vo da Psychologie, bsondas vo da ehemois modeana Vejkapsychologie.
Wei da Gengstond vo de Mythen gmeinhi religiäs gseng wead, is eana Eafoaschung eng mid da Religionsgschicht vabundn. Informaziona aus Mythen san wichtig za da Rekonstrukzion vo religiäse Voastejunga, de monchmoi Inhoite vo untaschiedlichn mythologischn Uaspring za an System vabindn.
Zentroie Themen in da Mythologie san de Easchoffung vo da Wejd (Schepfungsgschicht) sowia Prozesse vo da Zastearung und Eaneiarung (z. B. innahoib vo da Natua, Wiedagbuat), haifig in Vabindung mid'm Kompf vo untaschiedlichn Mächtn (sowoi vo konkrete Geddagstoitn, Himme und Eadn, ois a vo obstrokde, wia guad und bäs, hej und dunkl) und dena eana gengseitiga Iwaweutigung.


== Schau aa ==
Listn vo Mythologien und Geddawejdn


== Literatua ==
Der psychologische Mythos. Kurt Derungs, Edition Amalia, 1996, ISBN 3-9520764-6-5
Die Enzyklopädie der Mythologie. Klassisch, keltisch, nordisch. Arthur Cotterell, EDITION XXL, ISBN 3-89736-300-3
Lexikon der abendländischen Mythologie Otto Holzapfel, Herder Spektrum, ISBN 3-451-05500-7
Carl Gustav Jung und Karl Kerenyi: "Einführung in das Wesen der Mythologie", Walter-Verlag 1999, ISBN 3-530-40061-0
Karl Kerenyi: "Die Mythologie der Griechen – Die Götter- und Menschheitsgeschichten", dtv, ISBN 3-423-30030-2
Michael Grant und John Hazel: "Lexikon der antiken Mythen und Gestalten", dtv, ISBN 3-423-32508-9
Robert vo Ranke-Graves: "Griechische Mythologie – Quellen und Deutung", rororo, ISBN 3-499-55404-6
Robert vo Ranke-Graves: "Die Weiße Göttin – Sprache des Mythos", rororo, ISBN 3-499-55416-X
Roland Barthes: "Mythen des Alltags." edition suhrkamp, 1964, ISBN 3-518-10092-0
Joseph Campbell: "Die Masken Gottes", (via Bende), DTV 1996, ISBN 3-423-59034-3
Joseph Campbell: "Der Heros in tausend Gestalten", Insl 1999, ISBN 3-458-34256-7
Christoph Jamme: "Gott an hat ein Gewand - Grenzen und Perspektiven philosophischer Mythos-Theorien der Gegenwart", Suhrkamp 1999, ISBN 3-518-29033-9
Heinrich Zimmer: "Indische Mythen und Symbole", Diederichs 2000, ISBN 3-424-00693-9
Monika und Udo Tworuschka: Als die Welt entstand..., Freiburg i. Br. 2004.


== Im Netz ==
a Wiki zan Thema Mythologie
a Lexikon za da griachischn Mythologie@1@2Vorlage:Toter Link/www.mythologiuma.de (Seite nicht mehr abrufbar; Suche in Webarchiven)
Lexikon vo da Mythologie
Offizieje Webseitn vo da Joseph Campbell Foundation - englisch
Mythologie,
Noman und Stichwuate vo da Mythologie
Astro-Mithologische Studien@1@2Vorlage:Toter Link/www.vingilot.de (Seite nicht mehr abrufbar; Suche in Webarchiven)
Vui iwa Mythen
http://www.pantheon.org/