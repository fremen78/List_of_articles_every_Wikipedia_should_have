La mitologia (du grèco μυθολογία / muthología, de μῦθος / mûthos, « parola », et λόγος / lógos, « discors ») est sêt un ensemblo de mitos gllètâs a na civilisacion, na religion ou un tèmo particuliér, sêt l'ètude de cetos mitos. Los chèrchiors qu'ètudiyont les mitologies sont apelâs « mitologos ». L'adjèctif dèrivâ est mitologico.
Comprêsa coment ensemblo de mitos, la nocion de mitologia est en gènèral utilisâye por dècrire des ensemblos de rècits et de figures divines, humènes ou monstruoses braciês per los sistèmos religiox des civilisacions ancianes ou de sociètâts tradicionâles, luentènes dens l'èspâço ou dens lo temps.
Lo tèrmeno est sovent empleyê de façon rudament lârge, u pouent d'étre des côps sinonimo de « folclore ».