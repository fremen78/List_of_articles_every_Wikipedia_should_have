Dowrgleudh Suez (Arabek: قناة السويس, Qanā al-Suways, Frynkek: Le Canal de Suez) yw dowrgleudh yn Ejyp. Ev a sev dhe'n west a Gonna Tir Sinai. Y hys yw 163 km (101 mildir) ha'y les yw, le mayth yw kulla, 200 m (656 tr). Ev a ystyn yntra Port Said (Būr Sa'īd) war an Kresvor, ha Suez (al-Suways) war an Mor Rudh. Drehevys veu gans kowethyans frynkek. Drehevel a dhallathas yn 1859 ha gorfenna yn 1869.
Gesys yw gorholyon dhe viajya ynter Europa ha Asi yn le mos oll an fordh a-dro dhe Afrika. Hemm a erbys termyn ha keunys. Drehevys veu may hallsa Europeanyon viajya dhe ha dhyworth an Keynvor Eynda. 


== Istori ==
Yn 1859, drehevys veu an Dowrgleudh Suez gans Ferdinand de Lesseps a'n Kowethyans Dowrgleudh Suez Ollvysel. An drehevel a gemeras 10 bledhen. An kynsa gorhel a viajyas dre'n dowrgleudh 17 Du, 1869; Giuseppe Verdi a skrifas an opera a vri Aida rag an solempnita.
Possybyl o dhe dreusporth gwara a-dreus an bys yn es wosa drehevyans an dowrgleudh. Essa o Europeanyon dhe viajya dhe Afrika est, hag yn skon an ranndir ma o rewlys gans powyow europek. Breten Veur a assayas aga lettya, yth esa own dhedha nerth frynkek dhe voghhe y'n Keynvor Eynda. Awosa Breten Veur a brenas kevrennow y'n kowethyans. 
Sewena Dowrgleudh Suez a gennerthas an Frynkyon dhe assaya drehevel Dowrgleudh Panama. Byttegyns, ny wrussons y worfenna.  Gorfennys veu an Dowrgleudh Panama awosa gans kowethyans aral. 
An dowrgleudh o onan a'n chif gwelyow batel y'n Vresel Hwegh Dydh yn 1967. Lu synsi kres an Kenedhlow Unys re beu desedhys yn Konna Tir Sinai a-dhia 1974, rag avoydya bresel aral. An dowrgleudh a dhasygoras yn 1975.
A-dro dhe 15,000 a worholyon a dre'n dowrgleudh pub bledhen (14% a wara an bys). Pub gorhel a gemmer bys dhe 16 our dhe dremena an dowrgleudh. Yn 2015 rann gres an dowrgleudh a veu efanys dhe asa moy a worholyon mos dredho ha mos skaffa. 
Lettys veu an dowrgleudh rag rann a vis Meurth 2021 gans an 'Ever Given', lester kofennow.