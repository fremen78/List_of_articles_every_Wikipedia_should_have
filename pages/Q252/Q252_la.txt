Indonesia, rite Republik Indonesia, est civitas sui iuris in Asia Australi et Orientali et Oceania inter oceanos Indicum et Pacificum sita. ​In plus quam 17 000  insulis consistit, inter quas Sumatra, Iava, Sulavesia, et partes Bornei et Novae Guineae. ​Indonesia est maxima orbis terrarum civitas insularis et quarta decima a maxima orbis terrarum civitate per aream digesta, quae 1 904 569 chiliometra quadrata est. Circa 270 milliones incolarum habens, quarta a maxima orbis terrarum civitas est, atque maxima civitas in qua maior civium pars sunt Musulmani. In Iava, insula orbis terrarum maxime culta, plus quam dimidium multitudinis civium habitant.
Indonesia est res publica praesidentialis in parlamento a civibus electo condita. ​Civitas triginta quattuor provincias comprehendit, ex quibus quinque praecipuum statum administrativum habent. Caput est Jakarta, cuius regio urbana est secunda a maxime orbis terrarum frequentissima. Indonesia fines terrestres cum Papua Nova Guinea, Timoria Orientali, et orientali Malaesiae parte ac fines maritimos cum Singapura, Vietnamia, Thailandia, Philippinis, Australia, Belavia, et India (Insulis Andamanensibus et Nicobarensibus) partitur. Contra numerum civium regionesque creberrimas, Indonesiae sunt vasta loca deserta, quae unum ex maximis biodiversitatis gradibus in orbe terrarum sustinent.
Indonesia est una ex conditoribus Societatis Civitatum Asiae Meridionalis et Orientalis et socius Gregis 20 magnarum oeconomia civitatum. Eius nominalis proventus domesticus grossus est septimus decimus a maximo orbis terrarum.
Insulis Indonesicis est regio commercialis magni momenti saltem ex saeculo septimo, cum Srivijaya et Majapahit mercatus cum Sinis Indiaque facerent.


== Geographia ==

Indonesia ex multis insulis constat, inter oceanos Indicum et Pacificum sitis. Maximae insulae sunt Borneum, Sumatra, Iava, Celebis, et occidentalis Novae Guineae pars. Inter insulas minores, Balya celebratur.


== Historia ==
Vide rem principalis Historia Indonesiae. Etiam: Iuramentum iuvenum
Saeculo undevicesimo, Indonesia erat colonia Nederlandica (nomine Latino India Batava Orientalis), sed anno 1945 libertatem capessivit.


== Sermones ==
Plures linguae civitati sunt, sed lingua Indonesia est lingua publica; lingua alicuius globus capitis Linguae Austronesiae est.


== Nexus interni ==


== Notae ==


== Bibliographia ==

Cribb, Robert (2013). Historical atlas of Indonesia. Routledge .
Crouch, Harold (2019). The army and politics in Indonesia. Ithacae Novi Eboraci: Cornell University Press .
Effendy, Bahtiar (2003). Islam and the State in Indonesia. Institute of Southeast Asian Studies 
Emmers, Ralf (2005). "Regional Hegemonies and the Exercise of Power in Southeast Asia: A Study of Indonesia and Vietnam". Asian Survey (University of California Press) 45 (4):  645–65 .
Fossati, Diego; Hui, Yew-Foong (2017). The Indonesia national survey project: Economy, society and politics. ISEAS Publishing .
Friend, T. 2003. Indonesian Destinies. Cantabrigiae Massachusettae: Harvard University Press. ISBN 0674011376. Archive.org.
Hadiz, Vedi R.; Robison, Richard (2014). "Beyond Oligarchy". The political economy of oligarchy and the reorganization of power in Indonesia. Itghacae Novi Eboraci: Cornell University Press. pp. 35–56 .
Indonesia, Statistics. Statistical yearbook of Indonesia 2009. Statistics Indonesia, 2019 .
Kitley, Philip (2014). Television, nation, and culture in Indonesia. Ohio University Press .
Melvin, Jess (2018). The Army and the Indonesian Genocide: Mechanics of Mass Murder. Routledge. ISBN 978-1-138-57469-4 .
Mietzner, Marcus; Muhtadi, Burhanuddin (2018). "Explaining the 2016 Islamist mobilisation in Indonesia: Religious intolerance, militant groups and the politics of accommodation". Asian Studies Review 3 (42):  479–97 .
Ricklefs, Merle Calvin. 2001. A History of Modern Indonesia since c.1200. Ed. tertia. Basingstoke et Stanfordiae: Palgrave et Stanford University Press. ISBN 978-0-8047-4480-5. Google Books.
Robinson, Geoffrey B. (2018). The Killing Season: A History of the Indonesian Massacres, 1965–66. Princeton University Press. ISBN 978-1-4008-8886-3 .
Schwarz, A. 1994. A Nation in Waiting: Indonesia in the 1990s. Westview Press. ISBN 1-86373-635-2. Archive.org.
Taylor, Jean Gelman. 2008. Indonesia: Peoples and Histories. Portu Novo et Londinii: Yale University Press. ISBN 0300105185. Archive.org.
Vickers, Adrian. 2005. A History of Modern Indonesia. Cantabrigiae: Cambridge University Press. ISBN 0-521-54262-6. Archive.org.
Whitten, T.; Soeriaatmadja, R. E.; Suraya, A. A. (1996). The Ecology of Java and Bali. Hongcongi: Periplus Editions .
Winters, Jeffrey A. 2014. "Oligarchy and democracy in Indonesia." In Beyond Oligarchy, 11–34. Ithacae Novi Eboraci: Cornell University Press. PDF.
Witton, Patrick (2003). Indonesia. Melburni Australie: Lonely Planet. ISBN 978-1-74059-154-6 .


== Nexus externi ==