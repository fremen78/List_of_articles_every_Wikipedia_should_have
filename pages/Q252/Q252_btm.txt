Indonesia atau secara resmi disebut Republik Indonesia  adalah Negara yang ada di Asia Tenggara Ibukotanya adalah Kota Jakarta
Republik Indonesia (RI), biasa disebut Indonesia, adalah negara di Asia Tenggara yamg dilintasi garis khatulistiwa di antara benua Asia dohot Australia dungni antara Samudra Pasifik dan Samudra Hindia. Indonesia yaitu,negara Republik Indonesia (RI), negara kepulauan terbesar di dunia dengan 17.504 pulau, goar nalain na biaso ipake ima Nusantara. dohot Jolma lobi sian 263.846.946 juta alak di tahun 2016, , Indonesia ma negara alak nabahatna na paopatna i dunia dohot negara na  alakna Islam nabahatna i duniaon, ima lobi 220 juta alak. Bontuk pamarentahan Indonesia ima Republik, dohot Dewan Perwakilan Rakyat, Dewan Perwakilan Daerah dohot Paresiden na ipili langsung.
Ibu kota negara Indonesia ima Jakarta. Indonesia marbalok tano dohot Malaysia i Pulau Kalimantan, dohot Papua Nugini i Pulau Papua dohot Timor Leste i Pulau Timor. Negara ombar balok na lainna ima Singapura, Filipina, Australia, dohot parsadaan Kepulauan Andaman dohot Nikobar i India.
Asal mulo Indonesia bahat  marlangkotan tingon bangso na lain. Kepulauan Indonesia manjadi luak parniagaan na ponting satidakna muloi abad napa-7, Ima dompak harajaan Sriwijaya i Palembang manjalin hubungan agama dohot marniaga dohot Tiongkok dohot India. Harajaan-harajaan Hindu dohot Buddha madung topak i parmuloan abad Masehi, dungni alak namarbuniaga ma na mangoban agama Islam, dohot abetengan ni alak Eropa na marniaga get mamonopoli parniaagaan rompah-rompah Maluku di maso dompak panjalajahan samudra. Dung i toru panjajahan Bolanda, Indonesia saat i margolar Hindia Belanda mangobarkon kemerdekaanna i abis Perang Dunia II. Dungni Indonesia mendapot bahat hangalan, ancaman dohot tantangan tingon bencana alam, korupsi, separatisme, proses demokratisasi dohot periode parubahan ekonomi na doting.
Tingon Sabang tu Merauke, Indonesia nabahatan mocoman suku bangso, Saro, dohot agama. Manurut rumpun bangso (ras), Indonesia ima bangso asli pribumi ima Mongoloid Selatan/Austronesia dohot Melanesia molo bangso Austronesia ma nabahatna dohot bahatan tinggal  di Indonesia bariba barat. Muda lobi pasna, suku bangso Jawa ma suku bangso na bahatna jolma 41,7% tingon sude alak Indonesia.
Semboyan nasional Indonesia, "Bhinneka tunggal ika" ("marbeda-beda tai totop sada"), antusanna marmocom mocom na  mambaen negara. Salain jolmana rami dohot luakna bolak , Indonesia puna luak alam na mandukung tingkat ragom hayati nabahatna padua i dunia.
Indonesia pe anggota ni PBB dohot sada-sadana anggota najungada kaluar ngon PBB, ima tanggal 7 Januari 1965, dungni margabung mulak tanggal 28 September 1966 dohot Indonesia totop idokon anggota na pa-60, kaanggotaan na sarupo sian margabungna Indonesia tanggal 28 September 1950. Salain PBB, Indonesia pe marupaon anggota ni ASEAN, KAA, APEC, OKI, G-20 dohot get manjadi anggota ni OECD.


== Antusanna ==
Hata "Indonesia"  tingon saro Yunani najolo ima Indus na marujuk tu aek Indus i India dohot nesos namararti "pulau". Jadi, hata Indonesia tingon luak "kepulauan India", sanga kepulauan na adong di luak Hindia, on marujuk tu sarupona ni dua bangso.
Di taon 1850, George Windsor Earl, sada etnolog sian Inggris, parjolo mangusulkan istilah Indunesia dan Malayunesia tu halak "Kepulauan Hindia sanga Kepulauan Melayu". Murid ni Earl, James Richardson Logan, mampargunaon hata Indonesia manjadi sinonim ni Kepulauan India. Tai, panulisan akademik Bolanda di media Hindia Bolanda inda mamake hata Indonesia, tai istilah Kepulauan Melayu (Maleische Archipel); Hindia Timur Bolanda (Nederlandsch Oost Indië), sanga Hindia (Indië); Timur (de Oost); dohot Insulinde (istilah on dipatandahon taon 1860 i novel Max Havelaar (1859), itulis si Multatuli, satontang kritik tu kolonialisme Bolanda).
Sian taon 1900, goar Indonesia manjadi biaso ipake i Parsikolaan  i luar Bolanda, dohot bariba nasionalis Indonesia mamakena tu ekspresi politik. Adolf Bastian tingon Universitas Berlin mambonggalkon goar on tingon buku Indonesien oder die Inseln des Malayischen Archipels, 1884–1894. Murit Indonesia parjolo na mamake ima Suwardi Suryaningrat (Ki Hajar Dewantara), ima dompak ia pajongjongkon kantor barita di Bolanda na margoar Indonesisch Pers Bureau di taon 1913.


== Sejarah ==


=== Sejarah naumjolo ===
Paninggalan fosil-fosil Homo erectus,  pandokon ni antropolog ima idokon "Manusia Jawa", mambaen taraman molo kapuloan Indonesia madung muloi i inganani i antara dua juta sampe 500.000 taon na lewat. Bangso Austronesia, na membontuk bahatan jolma pada maso ni, marmigrasi tu Asia Tenggara tingon Taiwan. Alai tolap ira-ira 2000 SM, dohot namambaen bangso Melanesia na madung adong jumolo isadun tarpaksa kehe tu luak-luak na um dao tu timur kapuloan. Kaadaan inganan na denggan molo markobun, dohot parbinotoan ni marsuan-suanan eme satidakna muloi abad napa-8 SM,  ima mambaen bahat parkampungan, huta, dohot harajaan-harajaan namenek-menek topak magodang dohot denggan i abad napasada masehi. Dungni, Indonesia na maringanan i jalur parbuniagaan laut internasional dohot antar pulo, madung manjadi jalur palayaran antara India dohot Tiongkok jabat marabad-abad.Sejarah Indonesia nasatorusna mandapot bahat pangaruh ngon alak-alak namarbuniagai.

I toru pangaruh agama Hindu dohot Buddha, adong-adong Harajaan tarbontuk i pulo Kalimantan, Sumatera, dohot Jawa sian abad napa-4 tu abad napa-14. Kutai, ima Harajaan natobangna i Nusantara na madung jongjong i abad napa-4 i julu Aek Mahakam, Kalimantan Timur. i luak barat pulo Jawa, i abad napa -4 tu abad napa-7 M jongjong harajaan Tarumanegara. Pamarentahan Tarumanagara ipatoruskon Harajaan Sunda sian taon 669 M sampai 1579 M. I abad napa-7 bincar Harajaan Malayu na marpusot di Jambi, Sumatera. Sriwijaya patalu Malayu dohot bincar manjadi harajaan maritim na paling beteng i Nusantara. Luak kakuasaanna ima Sumatera, Jawa, semenanjung Melayu, sakalian mangontrol parbuniagaan i Selat Malaka, Selat Sunda, dohot Laut Tiongkok Selatan. I toru pangaruh Sriwijaya, antara abad napa-8 dohot napa-10 wangsa Syailendra dohot Sanjaya marhasil manumburkon harajaan-harajaan na ringgas markobun i Jawa, ima paninggalanna songon candi Borobudur dohot candi Prambanan. i ujunh abad napa-13, Majapahit madung jongjong i sabolah timur pulo Jawa. I toru parentah mahapatih Gajah Mada, kekuasaanna mabolak sampe hampir sude luak ni Indonesia nasoannari; dohot jotjot didokon  "Zaman Kaomasan" i sejarah Indonesia.
Aroro ni parjagal-parjagal Arab dohot Persia malewati Gujarat, India, ima namangoban agama Islam. Salain nai palaut-palaut Tiongkok na diparentah ni Laksamana Cheng Ho (Zheng He) na maragama Islam, juo jungada maradian di luak on i parmuloan abad napa-15. Alak  Parjagal-parjagalon ma juo na mangajarkon agama Islam i deba luak Nusantara. Samudera Pasai madung jongjong i taon 1267, onma Harajaan Islam naparjolo i Indonesia.


=== Panjajahan ===

Indonesia ima negara na dirahabgi bahat negara Eropa dot Asia, harana sian jaman najolo Indonesia ima negara na kayo sian hasil alamna na lumobi, sampe mambaen negara-negara Eropa por roa ni alai giot manjajah dohot marmaksud mangarahangi sumber daya alam manjadi pancarian ni negara nialaii, Negara-negara namadung jungada manjajah Indonesia ima :

Portugis di taon 1509,  Maluku sajo maia, baru marhasil diayak  di taon 1595
Spanyol di taon 1521,  Sulawesi Utara sajo maia, tai marhasil diayak di taon 1692.
Bolanda di taon 1602, ampir di luak ni indonesia sonnari.
Perancis (1795-1811). Perancis patalu Republik Bolanda di taon 1795 di Porang Revolusi Perancis, dohot Perancis pajongjong Republik Batavia](1795-1806) dohot Harajaan Hollandia (1806-1810) na marsitatus manjadi negara bawahan Perancis.  Jadi, dohot inda langsung Perancis manjadi panguasa ni Hindia Bolanda. Di 1810 Harajaan Hollandia dipasada ibagasan  Kakaisaran Perancis Sada, mambaen luak Hindia Bolanda manjadi jajahan Perancis sacara langsung. Tai bope songoni pamerintahan dohot pertahanan totop ditiop alak Bolanda (tarmasuk Herman Willem Daendels) na markuaso 1908-1811 dohot iboto namarbariba tu-Perancis) Kakuasaan Perancis mantak di taon 1811 atia Britania patalu  sinaloan Bolanda-Perancis i pulo Jawa.
Britania Raya i taon 1811, muloi iteken Kapitulasi Tuntang ima na marisi sorahtarimo  Pulo Jawa tingon Bolanda to Britania, di taon 1814 ibaenma Konvensi London na marisi pamarentah Bolanda markuasa mulak iginjang luak jajahan Britania i Indonesia. Dungni baru di taon 1816, pamarentahan Britania i Indonesia sacara resmi abis.
Jepang di taon 1942 dohot mantak di  taon 1945, ambaen na talui Jepang tu Blok Sekutu (Porang Dunia II).
Atia alak-alak Eropa marroan di pangkal abad napa-16, alai pasuo dohot adong-adong Harajaan na  momo i lala alai mangkuasoi anso bisa mangarahangi rompah-rompah. Portugis parjolo sanoli mandarat i dua palabuhan Harajaan Sunda ima Banten dohot Sunda Kelapa, tai dapot diayak dohot pindah tu sabolah timur dohot mangarahangi Maluku. I abad napa-17, Bolanda manjadi negara nabetengna i antara negara-negara Eropa nalainnai, Patalu Britania Raya dohot Portugal (salain nai jajah nialai, Timor Portugis). Di maso ima agama Karisten masuk tu Indonesia manjadi sada jurus imperialisme najolo na di dokon 3G, ima Gold, Glory, and Gospel. Bolanda mangarahangi Indonesia manjadi koloni sampe Perang Dunia II, parjolo sian VOC, dohot dungni langsung sian pamarentah Bolanda sian pangkal abad napa-19. i toru cara Cultuurstelsel (Cara Marsuan-suanan) di abad napa-19, parkobunan godang dohot marsuan-suanan paksa ikarejoon i Jawa, mambaen kauntungan najaji di Bolanda naso dapot najolo songoni ibaen VOC. Pada i maso pamarentahan kolonial na lobi bebas taon 1870, nasonian i antak. Dungni taon 1901  Bolanda manandaon Kabijakan Beretika, na tarmasuk reformasi politik na tarbatas dohot investasi na lobi godang i Hindia Belanda.
I maso Porang Dunia II, Atia Bolanda irahangi Jerman, Jepang mangarahangi Indonesia. Dung tarrahangi Indonesia i taon 1942, Jepang mangida  pejuang Indonesia  dongan marbuniaga natarparkongsi dohot ra isuruon prajurit molo porlu. Soekarno, Mohammad Hatta, KH. Mas Mansur, dohot Ki Hajar Dewantara ilehen panghargaan sian Kaisar Jepang di taon 1943.


=== Indonesia Mardeka ===

Di Maret 1945 Jepang mambontuk sada komite giot kamerdekaan Indonesia. Sidung Porang Pasifik salose i taon 1945, i toru tekanan organisasi panusunanbulung, Soekarno-Hatta mamproklamasion kamerdekaan Indonesia i tanggal 17 Agustus 1945 na di maso i dompak bulan Ramadhan. Sidung kamerdekaan, Tolu napajongjong bangso ima Soekarno, Mohammad Hatta, dohot Sutan Sjahrir  manjabat manjadi paresiden, wakil paresiden, dohot pardana menteri. Di usao giot mangkuasoi mulak Indonesia, Bolanda mangirimkon pasukan nialai.


== Rujukon ==