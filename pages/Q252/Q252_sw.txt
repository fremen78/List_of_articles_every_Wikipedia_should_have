Indonesia ni nchi ya visiwa katika Asia ya Kusini-Mashariki. Iko upande wa Kusini-Mashariki kati ya Bahari ya Uhindi na Pasifiki.  
Visiwa vyake ni sehemu ya Funguvisiwa la Malay, ingawa Guinea Mpya kwa kawaida haihesabiwi katika fungu hilo.
Indonesia imepakana na Papua Guinea Mpya kwenye kisiwa cha Guinea Mpya, pia na Timor ya Mashariki kwenye kisiwa cha Timor, halafu na Malaysia kwenye kisiwa cha Borneo.
Nchi nyingine zilizo karibu ni Australia, Singapur na Ufilipino.


== Jiografia ==
Indonesia ni nchi ya visiwa 18,000 ilhali zaidi ya 6,000 kati ya hivyo vinakaliwa na watu.
Visiwa vikubwa vyenye wakazi wengi ni hasa vitano:

Java
Sumatra
Kalimantan (Borneo ya Kiindonesia)
Guinea Mpya (pamoja na nchi ya Papua Guinea Mpya)
Sulawesi.


== Historia ==
Visiwa vya Indonesia viliathiriwa na utamaduni wa Uhindi. Kisiasa kulikuwa na falme nyingi.
Tangu karne ya 17 Waholanzi walianza kujenga vituo na kueneza utawala wao. Waliita koloni lao "Uhindi wa Kiholanzi" ("Nederlands-Indië").
Wakati wa vita kuu ya pili ya dunia Japani ikatwaa visiwa na kuwafukuza Waholanzi. 
Mwisho wa vita kiongozi Sukarno akatangaza Indonesia kama nchi huru. Waholanzi walijaribu kurudisha utawala wao lakini walilazimishwa na Marekani kukubali uhuru wa nchi.


== Wakazi, lugha, utamaduni, dini ==
Nchi ina wakazi 270,203,917 (2020) hivyo ina nafasi ya nne kati ya mataifa makubwa duniani. Ni nchi yenye Waislamu wengi kuliko nyingine zote duniani. Makabila asili ni 300 hivi; kubwa zaidi ni Wajava (42 %).
Lugha rasmi ni Bahasa Indonesia (Kiindonesia) iliyoundwa katika karne ya 20 kama lugha ya taifa kutokana na lahaja ya Kimalay. Nchini kote kuna lugha za asili zaidi ya 700 (angalia orodha ya lugha za Indonesia). Jawa pia ina sanaa ya mwandiko wa kipekee maarufu kama mwandiko wa Batiki (Batik Tulus) unaochorwa kwa jora za nguo.
Idadi kubwa ya wakazi (87.2 %) wanahesabiwa kuwa Waislamu (karibu wote Wasuni), 9.8 % kama Wakristo (Waprotestanti 6.9 %, Wakatoliki 2.9 %), 1.6 % kama Wahindu na 0.7 % kama Wabuddha. Wahindu wako hasa kwenye kisiwa cha Bali. Hizo zote ni dini zilizotambulika rasmi pamoja na ile ya Konfusio (0.05 %).


== Picha ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Tazama pia ==
Mikoa ya Indonesia
Orodha ya miji ya Indonesia
Orodha ya nchi kufuatana na wakazi


== Tanbihi ==


== Viungo vya nje ==

Serikali
(Kiindonesia) (Kiingereza) Tovuti rasmi Archived 17 Februari 2012 at the Wayback Machine.
Government of Indonesia Archived 17 Februari 2012 at the Wayback Machine.
Minister of The State Secretary (Kiindonesia)
Statistics Center
Chief of State and Cabinet Members Archived 12 Oktoba 2014 at the Wayback Machine.
Taarifa za jumla
Indonesia entry at The World Factbook
Indonesia Archived 26 Aprili 2009 at the Wayback Machine. from UCB Libraries GovPubs
Indonesia katika Open Directory Project
Indonesia profile from the BBC News
Indonesia at Encyclopædia Britannica

Wikimedia Atlas of Indonesia
Official Site of Indonesian Tourism
Key Development Forecasts for Indonesia from International Futures