An Indonesya (sa Ingles: Indonesia) sarong nasyon sa Sur-subangan na Asya, sa tahaw kan Indian asin Kadagatan Pasipiko . Binibilog ini ning 17,508 mga isla, asin ini an pinadakulang estado sa bilog na kinàban na binibilog nin sarong kaiislahan. Pigtatantiya na nasa 261 milyong katawo an populasyon kan Indonesya, na pan-apat sa mga pinakamatawong nacion sa kinàban, asin an pinakamatawong nacion na Muslim; alagad mayong opisyal na pananampalataya an itinakda sa Saligang Batas kan Indonesya. Sarong republika an Indonesya, na igwang inihahalal na Paragibong-batas (lehislatura) asin presidente. An kapitolyo kan nasyon iyo an Jakarta.An Java an pinakamatawong isla, sobra sa kabanga nin populasyon kan nasyon. Pinapalibutan an Indonesya kan Papua New Guinea, Subangan na Timor asin Malaysia, asin kinababalihan man an Singapura, Filipinas, Australya, asin an Kaiislahan na Andaman asin Nicobar kan Indiya bilang mga harani na nasyon asin teritoryo.


== Toltolan ==