Internet, o Interrete, es un rete de computatores a scala mundial de milliones de computatores. Al contrario de lo que on pote pensar communmente, Internet non es synonymo de World Wide Web (Tela TransTerrestre). Isto es parte de illo, essente le Tela TransTerrestre, un del multe servicios offerite in le interrete. Le Tela es un systema de information multo plus recente (1995) que emplea le interrete como medio de transmission.
Alcunes del servicios disponibile in Internet a partir del Web es le accesso remote a altere machinas (telnet e ssh), transferimento de files (FTP), posta electronic (e-mail/e-posta), novas electronic (news o gruppos de notitias), conversationes in linea (chat), messageria instantanee (ICQ, YIM, Jabber), et cetera.


== Origines del Internet ==
Al fin del anno 1972 se realisava le prime demonstration public de ARPANET, un nove rete de communicationes financiate per le DARPA que functionava como forma distribuite super le rete telephonic commutate; le successo de iste nove architectura significava que, in 1973, le DARPA initiava un programma de investigation super possibile technicas pro interconnecter retes (orientate al traffico de pacchettos) de distincte classes. A iste fin se disveloppava nove protocollos de communication que permitteva iste intercambio de information de forma "transparente" pro le computatores connectite. Del philosophia del projecto surgeva le nomine de "Internet" que se applicava al systema de retes interconnectite per medio del protocollos TCP e IP.
Le 1 de januario 1983 ARPANET cambiava le protocollo NCP pro TCP/IP. Le mesme anno se creava le IAB con le intention de standardisar le protocollo TCP/IP e de proportionar ressources de investigation a Internet. Per un altere parte, se centrava le function de assignation de identificatores in le IANA que, plus tarde, delegava un parte de su functiones al IR que, a su vice, proportiona servicios del DNS.
Alcun annos plus tarde, in 1986, le NSF comenciava le disveloppamento de NSFNET que se converteva in le principal rete truncal de Internet, complementate depois con le retes NSINET e ESNET, totes in le SUA. In parallel, altere retes truncal in Europa, tanto public como commercial, junctemente con le retes statounitese formava le skeleto basic (o in anglese "backbone") del Internet.
Depost 1989, con le integration del protocollos OSI in le architectura del Internet se initiava le tendentia actual de permitter non solmente le interconnexion de retes de structuras differente, si non de facilitar le uso de distincte protocollos de communication.
In 1989 etiam, in le CERN de Geneva, un gruppo de physicos dirigite per Tim Berners-Lee, creava le linguage HTML, basate super le SGML. In 1990 le mesme equipa construeva le prime cliente de Web, appellate 'WorldWideWeb', e le prime servitor 'web'. 
Actualmente Internet include, approximatemente, 5.000 retes in tote le mundo, e plus de 100 protocollos differente basate in TCP/IP, que se configura como le protocollo del rete.
Le protocollo de transferimento de files (FTP o File Transfer Protocol) es le protocollo standard in le rete pro transferer files de un servitor a un computator o inter computatores.
In alcun paises le accesso a Internet es restringite unicamente a entitates governamental e interprisas estranier, o es fortemente controlate per le stato.


== Internet e societate ==
Hodie, le Internet ha devenite un grande parte del focares e del interprisas del paises ric. In iste aspecto se ha aperite un brecha digital con le paises povre, in le quales le penetration del Internet e le nove technologias es multo limitate.
In paises ric e in vias de disveloppamento, le accesso a Internet in establimentos specialisate appellate cybercaf√©s es multo commun.


== Vide etiam ==
Worldwide Web Le Tela Trans Terrestre
Messageria instantanee (ICQ, AIM, etc.)
Chat (IRC etc.)
FTP (File Transfer Protocol)
WAIS
Gopher


== Referentias ==