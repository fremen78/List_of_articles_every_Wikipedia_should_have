Esta es la article sur la interede. La categoria Interede conteni plu articles sur la interede.
La interede (o simple rede, o internet en engles internasional) es un rede de miliones de computadores, usada per comunica, diverte, e comersia. 
Contra la crede comun, la interede no es un sinonim de World Wide Web. Esta es sola un parte de la interede, un de la multe servis ofreda en la interede. La WWW es un sistema de informa multe plu resente (1992) ce la usa de la interede como un media de comunica.
Alga servis otenable en interede es la aseso distante a otra macinas (telnet), la envia de fixes (ftp), posta eletronica (smtp o eposta), novas eletronica (ntp), conversas en linia  (irc o chat), e pajes de la interede (html).

La istoria de la interede ia comensa con la developa de computadores eletronica en la desenio de 1950. La conseta comensante de un rede per un area grande ia orijina en alga laborerias de la siensa de computa en la SUA, Rena Unida, e Frans. La Departe de Defende de la SUA ia dona contratas tan temprana como la desenio de 1960, incluinte per la developa de la projeta ARPANET, dirijeda par Lawrence Roberts. La mesaje prima ia es enviada tra la ARPANET en 1969.