Internet (mugažo anglijan kelel, virktas [ˈɪn.tə.net]) om ühtenzoittud kompjuterverkoiden mail'man sistem, kudamb om saudud IP:den i IP-protokoloiden maršrutizacijan pohjal. Internet tegeb globališt informacišt avarut, služib Mail'man hämähoukon verkon (World Wide Web, WWW) i äjiden toižiden andmusiden oigendamižen sistemoiden (protokoloiden) fizižen alusen. Nimitadas Internetad paksus Mail'man verkoks, Globaližeks verkoks vai vaiše Verkoks, kävutadas erašti koveritomas paginas lühenzoittud inet- dai net-nimitusid.
Ezmäine internet-sidon avaiduz tegihe amerikaižes Kalifornijas Los Andželesan universitetan da Stanfordan tedoinstitutan keskes (640 km) vn 1969 29. päiväl redukud. Vl 1973 verk kändihe rahvahidenkeskeižeks, ühtenzoittihe Suren Britanijan i Norvegijan erasid organizacijoid transatlantižen telefonkabelän kal't. AÜV:oiden kaičendministruz andoi rahoid kaiken necen radon täht.
Nügüdläižen aigan «Internet»-vaihel oletadas Mail'man hämähoukon verkod i informacijad siš, a ei fizišt verkod.
Nimitadas venäkelišt Internetan segmentad Runetaks.


== Homaičendad ==