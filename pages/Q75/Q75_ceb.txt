Ang dagitpukot kun internet usa ka kahugpongan sa mga dagitabyan/kompyuter nga modugtong sa usa'g-usa. Gitugotan niini ang mga katawhan nga makigsulti sa uban ug maka-sulod sa kasayuran gikan sa bisan asa sa kalibutan. World Wide Web (WWW) mao ang usa sa kinadak-ang serbisyo niini. Bisan pa, ginagamit kini karon sa binilyong mga katawhan sa tibuok kalibutan.


== Ginikanan ==
Ang Internet ug ang World Wide Web dili usa, sukwahi sa pagtuo sa kadaghanan. Ang internet ang paghiusa sa mga nagkasumpay-sumpay nga pundok sa mga computer, nga gisumpay pinaagi sa mga copper wires, fiber-optic cables, wireless connections, ug uban pa. Samtang ang Web usa ka tigum sa nagkasumpay sumpay nga mga dokumento ug uban pa nga mga resources, nga nagkasumpay pinaagi sa hyperlink ug URL. Ang World Wide Web usa sa mga serbisyo nga makuha sa Internet, uban sa nagkalainlain pa sama sa e-mail, file sharing, online gaming ug uban pa. Ang "Internet" ug ang "Web" kasagaran nga magkailis sa dili teknikal nga paggamit.


== Kasaysayan ==


=== Pagkamugna ===
Ang paglansad sa USSR sa Sputnik ang nagtukmod sa United States nga maghimo og Advanced Research Projects Agency, giila isip ARPA, sa Pebrero sa 1958 para sa pagkuha balik sa pagpangulo sa teknolohiya. Naghimo ang ARPA og Information Processing Technology Office (IPTO) sa pagdugang pa sa research sa programang Semi Automatic Ground Environment (SAGE), nga naghiusa og sistema sa mga radar sa kadak-on sa usa ka nasod sa unang higayon. Napili si J. C. R. Licklider isip pangulo sa IPTO, ug nakita ang universal networking isip usa ka potensyal sa paghiusa sa human revolution.
Mibalhin si Licklider gikan sa Psycho-Acoustic Laboratory sa Harvard University ngadto sa MIT sa tuig 1950, human na interesado sa information technology. Sa MIT, nagserbisyo siya sa kumiti nga naghimo sa Lincoln Laboratory ug nagtrabaho sa SAGE project. Sa tuig 1957, nahimo siyang Vice President sa BBN, diin iyang gipalit ang una nga produksyon nga PDP-1 computer ug nagpasi-ugda sa kinaunhan nga pagpakita sa publiko sa time-sharing.


== Mga pakisayran ==