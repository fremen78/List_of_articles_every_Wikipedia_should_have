Interreto, o simple la reto, nomesis komence "Internet" en l'angla linguo, esas sistemo di informatikala reti, acesebla da omni, quo transferas datumi segun la Interreta Protokolo e plura altra protokoli. Ol konsistas ek milioni di privata, publika, akademiala, komercala, e guvernala informatikala reti. Lo portas vasta serio di havaji di informi e servadi, quala la interligita retpagini e dokumenti di World Wide Web (WWW) e la substrukturo por sustenar reta posto.