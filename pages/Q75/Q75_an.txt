Internet ye un rete publico e global de computadors interconnectatos por medio d'o protocolo TCP/IP.
Sobre iste rete funcionan un conchunto de servicios, entre éls os mas conoixitos World Wide Web e correu-e, que se puede acceder a éls dende cualsiquier parti d'o mundo, con un dispositivo electronico (ordinador, PDA, telefón móbil, etc...) "connectato" a un rete, por un regular (encara que no pas siempre) pagando bel dreito de connexión a un furnidor d'acceso a Internet e con un modem (MOdulador DEModulador) u equivalent correctament confegurato.
Cualsiquier rete que faiga servir o protocolo IP será una internet, pero Internet en mayusclas nomás bi'n ha una.
Internet como medio de comunicación prencipio a cheneralizar-se en os países desenvolicatos a meyatos d'os anyos 90. En gran parti, Internet l'han ito fendo os "internautas", tot creyando servicios mayoritariament gratuitos. De totas trazas, dende finals d'os anyos 90, os servicios de pago e o comercio electronico i tienen una presencia mas gran por cada día.
Actualment, o protocol IP usato ye IPv4 (con adrezas de 4 bytes), pero en un futuro amanato ha d'estar reemplazato por IPv6 (adrezas de 16 bytes), ya que o espacio d'adrezas que ofreixe IP versión 4 se ye acotolando.


== Connexión a Internet ==
Ta connectar un dispositivo electronico a internet, cal tener:

Un furnidor d'acceso a Internet
Un módem u equivalent
Pendendo en o dispositivo electronico e en o servicio contractato, podremos connectar a internet, emplegando diferents tecnolochías:


=== Connexión telefonica ===
Os módems actuals son limitatos a una velocidat maxima de connexión de 56 Kbps. Son tamién conoixitos como módems dial-up.


=== ADSL ===
L'ADSL emplega un módem u un endrezador, permite navegar amás velocidat que a connexión telefonica estándard emplegando tamién o cordón d'o telefón como medio de transmisión de datos.


=== PLC ===
PLC emplega os cordons d'electricidat ta transmitir os datos. Os módems PLC se connectan a una presa de corrient e a l'ordinador.


== Vinclos externos ==
 Se veigan as imáchens de Commons sobre Internet.