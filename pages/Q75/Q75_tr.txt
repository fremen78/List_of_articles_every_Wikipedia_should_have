Alternatif Bilişim Derneği dijital haklar, internet sansürü ve kitlesel gözetim gibi sorunlar üzerine çalışan İstanbul merkezli bir sivil toplum kuruluşudur.


== Tarihçe ==
Alternatif Bilişim Derneği resmi statüsünü 31 Aralık 2010 tarihinde kazandı. Ancak, dernek üyelerinin birlikte yaptığı aktiviteler bu resmi tarihin öncesinde sürmekteydi.
Alternatif Bilişim Derneği üyeleri Temmuz 2010'da ilk defa internet yasaklarına karşı düzenlenen yürüyüşü organize eden gruplarda yer almıştır. 15 Mayıs 2011'de ikincisi düzenlenen internet yasaklarına karşı yürüyüş Türkiye'de 30 şehre yayılmıştır.


== Üyeleri ==
Alternatif Bilişim Derneği, bilgi ve İletişim teknolojileri üreten, yeniden üreten, kullanan, mühendis, tasarımcı, sanatçı, avukat, gazeteci, bilim insanı, sosyolog, reklamcı, yazar, webmaster, sosyal ağ yöneticisi, çalışan işçi ya da işsiz, öğrenci ve daha birçok türden mesleklere mensup kişilerden oluşur.


== Çalışmaları ==
Dernek kuruluş amacına uygun konularda konferanslar ve atölyeler düzenler, e-kitaplar yayınlar, eylemler ve kampanyalar düzenler. Ayrıca Alternatif Bilişim Derneği uluslararası toplantılara katılarak küresel boyutta gelişmekte olan İnternet Yönetişimi konusundaki yapılanmayı sivil haklar ve insan hakları ilkelerine uygunluk yönünde etkilemeye çalışır. Avrupa Dijital Haklar Örgütü (European Digital Rights - EDRI)'nin üyelerindendir.
Dernek çok sayıda panel ve çalıştay düzenlemiş, düzenlenen etkinliklere katılım sağlamıştır. Çalışmalarından başlıcaları şunlardır;

2011 yılında Kadir Has Üniversitesi Yeni Medya Bölümü'nde Yeni Medyada Etik Çalıştayı düzenlenmiş, çalıştayda yeni medya etiği "Etik 2.0" olarak tanımlanmış, ilkeleri belirlenmiştir.
2012 Yılında Bilgi Üniversitesi ortaklığında "Yurttaş Gazeteciliği Sertifika Programı" düzenlenmiştir.
Alternatif Bilişim Derneği, Yeni Medya Çalışmaları Ulusal Kongresi'nin düzenleyicileri arasındadır.
Şifreci okur yazarlığı geliştirmek için derneğin Kemgözlereşiş projesi web üzerinden kripto-partiler düzenlemektedir.
2016 yılında Ankara'da ve 2017 yılında Mersin'de sivil toplum kuruluşlarına yönelik olarak "Ses Sensin: Video Aktivizmi Atölyeleri"ni gerçekleştirmiştir. Atölyelerde sivil toplum kuruluşları temsilcilerine video aktivizm konusunda teorik ve pratik bilgiler aktarılmış, videonun aktivizm amaçlı kullanımları, görüntünün gücü, dijital güvenlik, teknik bilgiler, etik kurallar gibi konular ele alınmıştır.
2019 yılında Toplumsal Bilgi ve İletişim Derneği'yle (TBID) birlikte İstanbul'da "Cinsiyetçi Dijital Şiddetle Mücadele Çalıştayı"nı düzenleyerek toplumsal cinsiyet alanında çalışan sivil toplum kuruluşları ve uzmanların dijital medyada yükselen cinsiyetçiliğe ve cinsiyetçi şiddete yönelik sorunları ve alınabilecek önlemleri masaya yatırmıştır. Çalıştayın ardından TBİD-ALTBİL, Türkçe ve İngilizce olarak "Cinsiyetçi Dijital Şiddetle Mücadele Rehberi" yayınlamıştır.
Dernek son zamanlarda kitlesel gözetim konusunda diğer sivil toplum oluşumlarıyla işbirliği çalışmaları yürütmektedir.


== Yayınlar ==
Dernek amaçları doğrultusunda çok sayıda e-kitap yayınlamıştır. E-Kitaplar özgür e-kitap olarak pdf ve latex formatında indirilebilir formatta yayınlanmıştır.

Mutlu Binak, Işık Barış Fidaner, (Ed.) (Nisan 2011). Cesur Yeni Medya:Wikileaks ve 2011 Arap isyanları üzerine tartışmalar (Derleme). Alternatif Bilişim. s. 164. 2 Temmuz 2015 tarihinde kaynağından arşivlendi (PDF). Erişim tarihi: 9 Aralık 2014. 
Aslı Telli Aydemir, Işık Barış Fidaner, (Ed.) (Kasım 2011). Katılımın "e-hali": Gençlerin Sanal Alemi (Derleme). Alternatif Bilişim. s. 430. 10 Ekim 2015 tarihinde kaynağından arşivlendi (PDF). Erişim tarihi: 9 Aralık 2014. 
Mutlu Binark, (Ed.) (Mayıs 2012). Türkiye’de Dijital Gözetim: T.C. Kimlik Numarasından E-kimlik Kartlarına Yurttaşın Sayısal Bedenlenişi (Derleme) (Ceylan Matbaası bas.). Alternatif Bilişim. s. 184. ISBN 978-605-62169-2-3. 11 Haziran 2012 tarihinde kaynağından arşivlendi (PDF). Erişim tarihi: 9 Aralık 2014. 
Ali Rıza Keleş, Yetkin Sal, Işık Barış Fidaner, (Ed.) (Temmuz 2013). Hack Kültürü ve Hacktivizm (Derleme). Alternatif Bilişim. s. 184. ISBN 978-605-62169-4-7. 11 Haziran 2012 tarihinde kaynağından arşivlendi (PDF). Erişim tarihi: 9 Aralık 2014. KB1 bakım: Birden fazla ad: editör listesi (link) 
Burak Özçetin, Gamze Göker, Günseli Bayraktutan, İdil Sayımer, Tuğrul Çomu, (Ed.) (Aralık 2013). Yeni Medya Çalışmaları I. Ulusal Kongresi - Kongre Kitabı (PDF). Alternatif Bilişim. s. 752. ISBN 978-605-62169-3-0. 13 Mayıs 2014 tarihinde kaynağından arşivlendi (PDF). Erişim tarihi: 9 Aralık 2014. KB1 bakım: Birden fazla ad: editör listesi (link) 


== Kaynakça ==


== Dış bağlantılar ==
Alternatif bilişim ile ilişkili Sivil Toplum Oluşumları:

Elektrik Mühendisleri Odası 1 Kasım 2020 tarihinde Wayback Machine sitesinde arşivlendi.
İnternet Teknolojileri Derneği (İNETD)
SansüreSansür 9 Kasım 2020 tarihinde Wayback Machine sitesinde arşivlendi.
Korsan Parti 27 Ekim 2020 tarihinde Wayback Machine sitesinde arşivlendi.
EngelliWeb
Linux Kullanicilari Dernegi 1 Kasım 2020 tarihinde Wayback Machine sitesinde arşivlendi.
Pardus Kullanicilari Dernegi 25 Ekim 2020 tarihinde Wayback Machine sitesinde arşivlendi.
Tüm İnternet Evleri Derneği (TieV) 20 Ekim 2020 tarihinde Wayback Machine sitesinde arşivlendi.
KaosGL
İnsan Hakları Ortak Platformu (İHOP)26 Mayıs 2007 tarihinde Wayback Machine sitesinde arşivlendi.
Uluslararası Af Örgütü - Amnesty Türkiye12 Ağustos 2007 tarihinde Wayback Machine sitesinde arşivlendi.
Seffaflık Derneği 1 Kasım 2020 tarihinde Wayback Machine sitesinde arşivlendi.
Hrant Dink Vakfı30 Mayıs 2016 tarihinde Wayback Machine sitesinde arşivlendi.
Friederich Ebert Vakfı 18 Ocak 2014 tarihinde Wayback Machine sitesinde arşivlendi.
Toplumsal Araştırmalar, Kültür ve Sanat için Vakıf (TAKSAV) 1 Kasım 2020 tarihinde Wayback Machine sitesinde arşivlendi.