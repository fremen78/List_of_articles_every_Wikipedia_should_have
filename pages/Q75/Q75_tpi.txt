Intanet (Internet long Tok Inglis) em i planti rot ol i bungim planti komputa long olgeta graun, olsem haus bilon spaida. Dispela rot ol i mekim long rop ol i save karim meses, o liklik pas. Dispela pas ol i raitim long tok ol i kolim Intanet Protokol (IP).
Tede planti pipel ol i yusim intanet bilong kain kain samting: 

bilong salim imel (o e-mail) long pren na wantok
bilong wok wantaim wanwok i stap longwe
bilong ol i gat toksave long kain kain samting, bilong lukim pes bilong intanet olsem dispela pes yumi i lukim nau.
na arapela samting moa.


== Taim bipo ==
Intanet em i kirap long Amerika long yia 1969 long ARPA. Em nau, World Wide Web (o "haus bilong spaida em i bikpela olsem olgeta wol") ol i kirapim long CERN long Swis (klostu long Geneva), long samting olsem 1990. Olrait taim bihain dispela taim planti man o meri i bungim planti kompyuta igo long intanet. 
Tede i gat samting olsem 9.000.000.000 (nainpela bilion) pes long intanet. Na tu, i gat samting olsem 200.000.000 (tu handred milion) adres bilong imel long wol.