E internet ta un sistema mundial di interkomunikashon públiko di retnan di kompiuter. Devisanan elektróniko den e sistema ta interkambia informashon digital uzando TCP/IP (sèt di protokol pa internet). Tin varios servisio den internet inkluyendo mensahe instante (IM), karta elektróniko (email), interkambio di músika i video, wèpsait i blog, ets. 
E internet a wòrdu desaroyá na Merka dor di e agensia DARPA di Departamento di Defensa. E ret a wòrdu konektá pa promé bes na òktober 1969 i a haña e nòmber di ARPANET. Na 1990 e 'Worldwide Web" (WWW) a wòrdu kreá dor di e sientífiko britániko Tim Berners-Lee na e organisashon oropeo CERN na Suisa.


== Islanan ABC ==
Kòrsou tin varios kompania local di internet inkluyendo OneNet (UTS), Mio i Scarlet. Proveedó di internet na Aruba ta SETAR i Digicel i na Boneiru Telbo.