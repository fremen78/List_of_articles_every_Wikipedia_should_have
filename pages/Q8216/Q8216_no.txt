Det greske alfabetet er alfabetet som brukes til å skrive gresk. Ordet alfabet kommer fra de to første bokstavene i det greske alfabetet; alfa og beta.
Det greske alfabetet ble utviklet fra et semittisk alfabet en gang før år 700 f. Kr., riktignok med visse endringer og tilføyelser. Tidligere hadde gresk blitt skrevet med det historikere kaller mykensk skrift (Se Linear B). Trolig ble grekerne kjent med alfabetet gjennom fønikerne. For eksempel er bokstaven alfa hentet fra bokstaven alef, bokstaven beta er hentet fra bet, delta fra dalet, og det samme gjelder flere av de andre bokstavene. På fønikisk stod imidlertid bokstaven alef ikke for en vokal, men for en strupelyd. På gresk ble bokstaven brukt som vokal og stod for lyden a.
Bokstavene gjennomgikk etter hvert noen endringer. Noen bokstaver som hørte til alfabetet i tidligere tider, gikk senere ut av bruk. Dette gjelder bokstaver som digamma og qoppa.
Det greske alfabetet gav senere opphav til nyere alfabet som det latinske og det kyrilliske.
Lydverdien til flere av bokstavene i det greske alfabetet har endret seg noe siden oldtiden. På moderne gresk gjengis noen bokstaver annerledes enn på oldtidsgresk.
Mange av tegnene i det greske alfabetet brukes i dag som symboler i matematikk, fysikk og tilstøtende fag.


== Det greske alfabetet ==


=== Ytterligere bokstaver ===


== Se også ==
Arkaiske greske alfabeter


== Referanser ==


== Eksterne lenker ==
Unicode for det greske alfabetet [PDF]