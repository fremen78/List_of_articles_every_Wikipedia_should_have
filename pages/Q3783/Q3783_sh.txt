Amazona (Amazon; port. Rio Amazonas, šp. Rio de las Amazonas) je najveća rijeka Južne Amerike, a po količini vode najveća rijeka na svijetu, ukupne dužine od 6 400 km, sa porječjem od 7 miliona km².
Amazona se formira spajanjem rijeka Marañón i Ucayali, kod peruanskog gradića Nauta, one obje izviru u peruanskim Andama. U Atlantski ocean se ulijeva velikim estuarijem širokim oko 300 km. 


== Tok rijeke ==
Amazona teče kroz Peru, Brazil i djelimično kroz Kolumbiju, kao granična rijeka . Izvori Amazone nalaze se na Andama, odakle rijeka teče prema istoku. Amazona ima nekoliko rijeka koje je formiraju, i od zavisnosti od toga koja se uzme za glavnu dobijaju se različite dužine. Najčešće se kao izvor rijeke uzima Ucayali, a rijeđe Marañón. Po peruanskim geografima Amazona je najduža rijeka na svijetu, jer ako se zbroje dužine rijeka Ucayali i Apurimak njena dužina iznosi skoro 7 100 kilometara, ali ako se računa da joj je glavni izvor Marañón tad njena dužina iznosi samo 6 400 km.
U srednjem toku, od ušća Juruá do ušća Rio Negra, Amazona nosi ime Solimôes. U tom dijelu širina rijeke iznosii i do 20 km, dok u donjem dijelu prelazi i 100 km. Njegovo ušće u Atlantski ocean ima oblik ogromne delte sa brojnim rukavcima razdvojenim jedni od drugih.
Maksimalan protok na ušću iznosi 300 000 m3/s (srednji godišnji protok iznosi oko 120 hiljada m³/s). Ove ogromne mase slatke vode uzrokuju pojavu da je oceanska voda punih 400 km od ušća i dalje slatka.


== Pritoke ==
Glavne desne pritoke Amazone su:

Juruá
Purus
Madeira
Xingu
Tapajós
Glavne lijeve pritoke Amazone su:

Napo
Putumayo
Japura
Rio Negro


== Plovnost ==
Amazona je plovna u dužini od 4300 km i glavni put komunikacije u tom delu sveta.
Veći gradovi koji leže na Amazoni su:

Iqitos
Manaus
Óbidos
Santarém
Belém
Makapa


== Povezano ==
Lista najdužih rijeka na svijetu


== Izvori ==


== Vanjske veze ==
Amazon River na portalu Encyclopædia Britannica (en)