Den Amazonas (port. "Rio Amazonas") ass e Floss a Südamerika. Wat seng Längt betrëfft (an domat och seng Rangfolleg als längsten oder zweetlängste Floss am Verglach mam Nil) gëtt et widderspréchlech Berechnungen. Zur Zäit geet ee vun enger Totallängt vu 6.400 km aus, wann een awer d'Quellflëss derbäirechent, da kënnt ee souguer op 7.250 km. Hien évakuéiert dat meescht Waasser, méi Waasser wéi den Nil, de Mississippi an de Yangtse zesummen, am Ganzen ee Sechstel vun alle Flëss weltwäit. An den Amazonas mënden ongeféier 10.000 Flëss. De Floss ass a Brasilien meeschtens e puer Kilometer breet, mä d'Breet changéiert ofhängeg vun de Nidderschléi an den ieweschte Leef. An Zäite vu staarke Nidderschléi kann den Amazonas d'Bëscher un den Uwänner bis zu 100 km iwwerschwemmen.


== Um Spaweck ==