Amazon (portugalski: Rio Amazonas, španski: Río Amazonas) jest najduža rijeka u Južnoj Americi i druga najduža rijeka na svijetu. Rijeka Amazon ima prosječan protok od oko 215.000 m3/s  – 230.000 m3/s, otprilike 6.591 km3 - 7.570 km3 godišnje, Amazon predstavlja vodom najbogatiju rijeku na svijetu a količina vode Amazona je veća od ukupnog zbira sedam najvećih nezavisnih rijeka zajedno. Dvije od deset najvećih rijeka po protoku su pritoke rijeke Amazone. Amazon predstavlja 20% globalnog riječnog ispuštanja u okeane. Amazonski bazen je najveći drenažni bazen na svijetu, sa površinom od približno 7.000.000 km2 (2.700.000 kvadratnih milja). Samo u Brazilu dio riječnog sliva je veći od sliva bilo koje druge rijeke. Amazon ulazi u Brazil sa samo jednom petinom toka koji konačno ispušta u Atlantski okean, ali u ovom trenutku već ima veći protok od istjecanja bilo koje druge rijeke.

Izvorište rijeke Apurímac na Nevado Mismiju se skoro stotinu godina smatralo najudaljenijim izvorom sliva Amazone, sve dok studija iz 2014. nije otkrila da je to izvorište rijeke Mantaro na Cordillera Rumi Cruz u Peruu. Rijeke Mantaro i Apurímac se spajaju i sa drugim pritokama formiraju rijeku Ucayali, koja se zauzvrat susreće s rijekom Marañón uzvodno od Iquitosa u Peruu, formirajući ono što druge zemlje osim Brazila smatraju glavnim izvorom Amazone. Brazilci ovu dionicu nazivaju rijekom Solimões iznad njenog ušća u Rio Negro formirajući ono što Brazilci zovu Amazonom na susretu voda (portugalski: Encontro das Águas) u Manausu, najvećem gradu na rijeci.


== Tok rijeke ==
Amazon teče kroz Peru, Brazil i dijelimično kao pogranična rijeka kroz Kolumbiju. Izvori Amazona nalaze se na Andima, odakle rijeka teče u zapadnom pravcu. Amazon ima nekoliko izvornih rijeka, i od zavisnosti od toga koja se uzme za glavnu dobijaju se različite dužine. Najčešće se za izvornu rijeku uzima Ukajali, rjeđe Maraňón. Po peruanskim podacima Amazon je najduža rijeka na svijetu. Zajedno sa rijekom Ukajali i Apurimak njena dužina iznosi skoro 7100 kilometara, dok dužina Amazona sa Maraňón iznosi oko 6400 km.
U srednjem toku, od ušća Javari do ušća Rio Negro, Amazon nosi ime Solimôes. U tom dijelu širina rijeke dolazi i do 20 km, dok u donjem toku dolazi i do 100 km. Njegovo ušće u Atlantski okean ima oblik ogromne delte sa brojnim rukavcima razdvojenim jedni od drugih. Najveći od njih imaju osobine estuara, počinjući čak i 350 km od okeana.
Maksimalan protok na ušću iznosi 300 000 m3/s (srednji godišnji protok iznosi oko 120 000 m3/s). Ove ogromne mase slatke vode uzrokuju pojavu da je voda i 400 km od ušća i dalje slatka.


== Pritoke ==
Desne:

Madeira - 3.380 km
Ucayali
Rio Juruá
Rio Purus
Rio Madeira
Rio Tapajós
Rio Xingu
Rio Tocantins
Lijeve:

Rio Napo
Rio Negro
Rio Branco
Rio Paru
Manaus


== Plovnost ==
Amazon je plovna rijeka na dužini od 4300 km i glavni put komunikacije u tom dijelu svijeta.
Važniji gradovi koji leže na Amazonu:

Iquitos
Manaus
Obidos
Santarem
Belém
Macapá


== Reference ==


== Vanjski linkovi ==

Information on the Amazon from Extreme Science
A photographic journey up the Amazon River from its mouth to its source
Amazon Alive: Light & Shadow documentary film about the Amazon river
Amazon River Ecosystem Arhivirano 10. 1. 2020. na Wayback Machine
Research on the influence of the Amazon River on the Atlantic Ocean at the University of Southern California Arhivirano 9. 11. 2019. na Wayback Machine
 Geografski podaci koji se odnose na Amazon sa OpenStreetMap