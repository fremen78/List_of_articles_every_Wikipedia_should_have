Ko te Hononga-o-Amerika (reo Pākehā: United States of America, United States, USA, U.S.), HOA rānei, tētahi tūwehe whakaminenga e hangaia ki ētahi wehenga e 50, ki tētahi tiriwā whakaminenga, ki ētahi takiwā mātua e rima, ā, ki ētahi atu pupuritanga maha. Kei Amerika-ki-te-Raki ngā wehenga pātata 48 me Wāhitana Tiriwā o Columbia (kei waenganui o Kānata me Mehiko), kei te rakihauāuru o Amerika-ki-te-Raki te wehenga o Alaska, ā, he tinimoutere te wehenga o Hawai’i ki waenga Moananui-a-Kiwa. Toha ana āna takiwā ki ngā moana Nui-a-Kiwa me te Karipiana. Koia te whenua noho nui rawa tuatoru me ōna tāngata neke atu i te 320 miriona, ā, ko te whenua nui rawa tuawhā me tōna rahinga whenua e 9.842 miriona km2 (3.8 miriona māero2). Koia tētahi o ngā whenua tino kanorau ā-momopori, tino takenga tini o te ao nō tāna manene rea mai ngā whenua maha. He kanorau hoki te matawhenua me te āhuarangi ō te Hononga-o-Amerika, ā, he wāhi noho mā ngā tipu tūmomo maha rawa.
Nō 15,000 tau ki muri (nui atu rānei) a ngā Nehe-Amerikana i heke mai i Eurāhia ki te tuawhenua o te HOA o nāianei, tae noa ki te rautau t16 noa iho i tīmata te tāmitanga Ūropi. Nō te 4 Hōngongoi 1776, i a ngā kaitāmi e whawhai ana ki a Piritana Nui i te Pakanga Pāhoro o Amerika, te Whakapuakanga Motuhaketanga i whakamanahia e ngā māngai o ngā tāmianga Piritene 13. Nō te mutunga o tēnā pakanga i te tau 1783 ka whakamanahia tō HOA motuhaketanga e te Kīngitanga o Piritene Nui, kia tū ai hei whenua tuatahi o te ao nāna tōna motuhaketanga i riro i tētahi emepaia tāmi Ūropi ki te pakanga.   
I whakamanahia tōna tuhiture i te 17 Mahuru 1787, ā, e tapaina petapetatia ngā menemana tekau tuatahi ko te Pire Tika - he mea i hoahoatia hei taurangi i ngā tika me ngā mana rarau whakapū.  
I raro i tōna whakaakoranga a te Okewa Tīahoaho i whakamakoha te Hononga-o-Amerika whaka-te-hauāuru i te rautau t19 mā te peinga i ngā iwi tūturu o Amerika, mā te pahore takiwā hou, ā, mā te whakaae wehenga hou, kia toha ai tōna takiwā ki ia takutai o te paparahi o Amerika-ki-te-Raki mai te tau 1848. Nō te haurua tuarua o te rautau t19 i turakina te whakapononga ā-ture ki Amerika e te Kaiākiri Amerika, tae noa ki te whakamutunga o tēnā rautau i tautoro atu ō HOA takiwā ki te Moananui-a-Kiwa, ā, i tipu pahū ai tōna ōhanga nō te Hurihanga Ahumahi. Nā tāna toanga i te Pakanga Pāniora-Amerika me te Pakanga Aorere I i whakaū tōna tūnga hei mana taua aorere. I maea te Hononga-o-Amerika i te Pakanga Aorere II hei tuamana aorere, hei whenua whakahiato mānuka karihi tuatahi, hei whenua anake i whakamahi i ēnei mānuka ki te pakanga, a hei peke toitū o tō te Kotahitanga Aorere Rūnanga Haumaru. Nō te whakamutunga o te Pakanga Mātao me te hinganga o te Kotahitanga Soviet i te tau 1991 kua tū kau ana a te Hononga-o-Amerika hei tuamana tautahi o te ao.
He whenua whanake te Hononga-o-Amerika. Nōna te tino ōhanga o te ao, he meka e takea i ōna rauemi taiao maha me tōna whakaputaranga kaimahi teitei. Ahakoa he muri-ahumahi tō HOA ōhanga, koia tonu tētahi o ngā whenua tino whakanao o te ao. I te mea nōna 34% o ngā whakaputa pūtea waonga aorere, 23% hoki o te whakanaonga tapeke aorere, ko te Hononga-o-Amerika te mana ōhanga, mana taua tuatahi o te ao; he kaha tōrangapū, kaha ahurea kōhure ōna, ā, he kaiarataki rangahau pūtaiao me ngā auaha hangarau.  


== Tāone nui ==
Nā ō rātou taupori i 2020

Niu Ioka
Ngā Ānahera
Kikāko
Hūhetene
Phoenix
Whiratarawhia
Hana Anotonio
Hana Tieko
Tarihi
San José
Austin
Hakenatāone
Fort Worth
Columbus
Indianapolis
Charlotte
Hana Panahiko
Heātara
Denver
Takiwā o Koromōpia - tāone matua
Nashville
Oklahoma City
El Paso
Pohotone
Portland
Las Vegas
Detroit
Memphis
Louisville
Baltimore
Meriwо̄ki
Arapakēreki
Tucson
Fresno
Sacramento
Kansas City
Mesa
Ātaranata
Omaha
Colorado Springs
Raleigh
Long Beach
Virginia Beach
Miami
Oakland
Minneapolis
Tulsa
Bakersfield
Wichita
Arlington
Aurora
Tampa
New Orleans
Cleveland
Honolulu