An Estados Unidos nin Amerika o Sararóng Estados (mas inaapod na Estados Unidos, Amerika, an U.S. o an USA) sarong nasyon na kompwesto nin 50 estados asin sarong distrito federal sa Norteng Amerika. An nasyon namumugtak haros sa tahaw kan kontinenteng Norteng Amerika kun sain an 48 na estados asin Washington, D.C., an distrito kapitolyo.
Yaon ini sa pag-ultanan kan kadagatan Pacifico asin Atlantiko. Pigtatangà ini kan Canada sa norte asin Mehiko sa sur. An estado kan Alaska nyaon sa norte-sulnopan kan kontinente kun sain an Kanada nyaon sa subangan kaini asin Rusya sa sulnopan sa balyo kan Itiot kan Bering. An estado kan Hawaii sarong arkipelago sa tahaw kan Pacifico.