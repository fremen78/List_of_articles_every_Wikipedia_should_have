
= United States（美國） =
Gaga kska Daya Meycow ka United states, 38 00 N, 97 00 W ka gaga na nniqan.
Kana ka knlbangan na o 9,833,517 sq km（hangan na o Tg3）
(knlbanga dxgal o 9,147,593 sq km, knlbangan qsiya o 685,924 sq km). 
Kana ka sejiqun o niqan 323,995,528 hiyi. 
Gaga Washington, DC ka pusu alang paru, jiyax 4 idas 7 ka jiyax skrayan klwaan. 
Manu ka dxgal United states ga wada sugan 44.50%  ka dxgal qpahan, 33.30% ka dxgal bbuyu, rahuq dxgal do niqan 22.20% na.
Bukung klwaan ta sayang o kiya ka Donald John Trump, pnaah hngkawas2017 idas 1 jiyax 20pnrajing kmlawa klwaan.

cinkhulan sa knita’ sa brbiru’


= Amirika(美國) =

Meyricyeyn Hocongkwo (Kari Ingkoku: United States of America, lxanan matas ka USA, splawa dha United States (U.S. uxay daw US), kiya uri u America), kari Telu ka 美國, kiya mi pspuwan 50 Co, Hwasngtun Korunpiya DC, 5 Cucu dxral mi Waytaw pnsliyan Ryeynpang Konghkwo. Pusu tndxral Amirika ka 48 Co mi ryeynpang tocyu wa mniq tukcka Tudaya Mey Co, tunarac u msdalih Tasiyang, tudaya ka Kanada, tuhunac u mslutuc dxral Mexico mi Mexico Wan, tndxral nniqan dha u wa mniq muxul tay, mtilux hari nniqan. Arasuka Co u wa mniq tuiwil daya Tudaya Mey Co Talu, tunarac ka Kanada, tuiwil u mkUcilung Payring mi mtsipaw mtqita Russia; Hawaii Co u wa mniq tukcka Tayang Co Taypingyang na Cyuntaw.


= Ri-s(歷史) =


=== Pusu tyawmu: Rikisi Amirika. ===


=== Pusu tyawmu: Mccbu Dukuricu Amirika, Amirika Koming, Pnkranan Tndxral Amirika mi Tnhdilan Tndxral Amirika. ===


=== Pusu tawmu: Mccbu kcka dha nanaq Amirika mi Snburah smmalu Dungan ka Amirika cida. ===


== Jidayi cida(當代) ==


=== Sani mita: Mccbu tbrinah sntali. ===
Kndadax kngkawas 2008 hiti, keyjay Amirika u snturung cutay weyci, keyjay dha u mntxan snturung mqraqil, saya daw wada mtmay mtutuy dungan, uka qpahun ryu u snpeyyah dudux 10% prading mlih. Binaw, kana cutay weyci mquri hniwan qnlhangan Amirika mbiyax bay kana qnlangan dhuq saya u ida ini balay llwani. Kngkawas 2009 idas 1 diyax 20, rikisi Amirika tu1 llutuc Afrika sediq Amirika soto Parak Hosayen Opama psdhuwan phiyu, kngkawas 2017 idas 1 ka malix qpahun. Kngkawas 2017 idas 1 diyax 20, Amirika knrudah bay kngkawas soto Tangna Cwanpu ka psdhuwan phiyu. Kngkawas 2020 doku punu Cyokoku Uhan narux brah (Sinkwan duku) cida u wada snturung knbeyhing bay mqraqil, rikisi knrudah bay soto u wada mntxan hrnasan dungan, kngkawas 2021 idas diyax 20, Cyo Paytong ka psdhuwan pihiyu soto. 


== Ti-ri(地理) ==


=== Pusu tyawmu: Lnlingay dxral Amirika. ===
Llabang bay ka dxral Amirika, pusu tndxral u 3 dqras snturung qsiya, mndungus kakarac, mttuku bay cuweyn uri, hnyuwan lnlingay dxral u truma ka tunarac mi mkala tubaraw ka tuiwil tubaraw dxral. 


=== Lnlingay dxral(地形) ===

Hnyuwan lnlingay dxral Amirika knpriyux balay, krinah bay ka tuiwil. Nniqan mkngahu ucilung tunarac pa niqan mkngahu ucilung brnux, mniq tuhunac u llabang balay kiya, mniq tudaya u duril hari kiya, mkngahu ucilung brnux mniq Nyocsi Co tudaya u uka kiya, binaw mniq Cangtaw u niqan duma hhuda ka ntuwan brnux. Mniq mkngahu ucilung brnux bukuy u niqan bungu na nniqan ddwiyaq, lmutuc dhuq wa mniq Peykarolayna Co mi Sinhanbusya Co, tubaraw 1830m na tudu dwiyaq Abaracia ka mnhdu. Mniq tudu dwiyaq Abaracia tuiwil ka nniqan Amirika tukcka iwil na kcka brnux, hini u mbrnux balay kiya, 5 beyhing langu mi Yayung Misisipi- Yayung Misuri- Qnlangan tu4 knbeyhing bay yayung wa mniq hini uri. Mniq Yayung Misisipi tuiwil, dxral kcka brnux u prading mkala baraw, hiti balay daw mtmay Amirika tukcka llabang bay dxral mi tukubeycu knyuwan lnlingay dxra Beyhing Brnux. 

Araska Co u niqan ou bay tudu dwiyaq uri, kiya ka knkana Tudaya Mey Co tubaraw bay 6194m ka dwiyaq Tinali, Arasuka Talu tuiwil mi tuhunac ka Aryosn Cyuntaw u niqan ou bay puniq dwiyaq uri. Hawaii Cyuntaw u kiya ka mtilux nniqan Puniq Dwiyaq Taw cyun, pnsuwan niya knbeyhing dxral u hmrinas 2400km, kndadax 6 beyhing taw mi duma tiping taw pnspuwan.


=== Kngkkarac(氣候) ===


=== Alaw llabang balay mi ou bay kluwanan ini pntna ka hnyuwan lnlingay dxral, so bay niqan knkana kluwanan qnlangan ka Amirika: ===
·       Tunarac daya mkngahu ucilung mi 5 beyhing langu cyu mnKopn kngkkarac kluwanan pnsnakan ‘Talusing Wentay Beyhung Wasaw Qqhuni Kngkkarac’ uxay daw Co sucn pnsnakan kluwanan na Wentay Talusing Mhuriq Kngkkarac: Spuda Raburado Mskuy Bwihur mi dndulan  tuhunac mskuy hngak, mskuy ka misan, muxul ka rbawan, ou quyux mi huda, qnyuxan tnkawas u ya bay 1000 hwami; 
·       Tunarac hunac mi Mexico Wan mkngahu ucilung u ‘MnMtilux Hari Lmiqu Kngkkarac’ uxay daw Co sucn kngkkarac pnsnakan kluwanan na Huku Mtilux Mhuriq Kngkkarac: Dndulan Mexico Wan Muxul Bwihur, muxul mi mhuriq, qnyuxan tnkawas u hmrinas 2000 hawmi; 
·       Tukcka brnux: Mskuy mi muxul bwihur u malu msdurux musa kcka kana, rbawan u mtilux, misan u mskuy mi ou huda;  
·       Tuiwil Kcka Dxral Tubaraw Brnux: Misan u kndnguwan mi mskuy, rbawan u kndnguwan mtilux, qnyuxan tnkawas u ini khrinas 500 hawmi;   
·       Tuiwil Taypingyang mkngahu ucilung: Tuhunac u ‘MnMtilux hari Ucilung Kcka Dxral Kngkkarac’, tudaya u ‘MnHayyangsing Muxultay Beyhing Wasaw Qqhuni Kngkkarac’ uxay daw Co sucn pnsnakan kngkkarac kluwanan na Wentay Hayyangsing Kngkkarac.   


=== Qqsiya mi tudu dwiyaq(水文與山脈) ===


==== Pnsnakan nniqan dxral(地區劃分) ====


===== Pusu tyawmu: Nniqan dxral Amirika. =====
Knhbrawan hiyi sediq Amirika Tyawcacyu u psnakan dha 4 beyhing dxral nniqan ka Amirika, kiya mi ndwanan psanak 9 pnsuwan Cyu dungan: 

·       Tu1 Cyu (Tunarac daya)
o  Tu1 Pnsuwan Cyu (Burah England Cyu)                       
o  Tu2 Pnsuwan Cyu (Tukcka Tasiyang Cyu)                                 
·       Tu2 Cyu (Tukcka iwil) 
o  Tu3 Pnsuwan Cyu (Tukcka bu Tunarac daya Cyu)                                              
o  Tu4 Pnsuwan Cyu (Tukcka bu Tuiwil daya Cyu)              
·       Tu3 Cyu (Tuhunac)  
o  Tu5 Pnsuwan Cyu (Tuhunac Tasiyang Cyu)                                    
o  Tu6 Pnsuwan Cyu (Tukcka bu Tunarac hunac Cyu)                                
o  Tu7 Pnsuwan Cyu (Tukcka bu Tuiwil hunac Cyu)                           
·       Tu4 Cyu (Tuiwil)  
o  Tu8 Pnsuwan Cyu (Ddwiyaq Cyu)                                
o  Tu9 Pnsuwan Cyu (Taypingyang Cyu)          


=== Qnlhangan Kongweyn(國家公園) ===


==== Pusu tyawmu: Bnkuwan patas Amirika Qnlhangan Kongweyn. ====
Amirika saya kana balay u niqan 58 qnlhangan kongweyn, kcka niya 14 u wada pniqan Hniti Jaysang Qnlangan. Pnspuwan u niqan 27 Co ka niqan qnlhangan kongweyn, kiya ka knkana MnAmirika Samoya mi MnAmirika Wiking Cyuntaw. Arasuka Co mi Cyarihunia Co u pn8 qnlhangan kongweyn, kiya knou balay kiya. Phiyu qnlhangan kongweyn pa kasi ka spuda Amirika kwohuy smruwa muda quri hwaan muda psdhu pkla kari.


== Fa-ryu ni ceng-c(法律與政治) ==


=== Pusu tyawmu: Seyji Amirika. ===


==== Horicu. (法律) ====


==== Pusu tyawmu: Horicu Amirika. ====
Horicu Amirika u lmutuc Ingkoku na Panrihwa pnsltudan, hoying Amirika u tmuru ‘Ndanan Brah’ uuda, mnIngkoku Amirika France Si (Hayyang Waya Si) na pusu balay pnsliyan niya. 19 th kcka brah, brah balay Amirika ancyeyn u ida knttu dmuwi ncida ndanan Ingkoku miyah psdkanun dmuwi, bukuy daw wada kndudul nanaq pkrana pnwaya horicu dha ka Amirika, dhuq saya daw Amirika suhwa u to bay dmuwi nanaq kcka qnlhangan angri.


=== Ceng-c(政治) ===


==== Pusu tyawmu: Amirika Ryeynpang Seyhu mi Bnkuwan Amirika Ryeynpang Ciko. ====


=== Biyax Ciko Ryeynpang nanaq u niqan 3 pncida, kiya mi ppqlahang mi ppsbalay (3 biyax psnakan): ===
·       Pnwaya Cikwan: Kiya ka kwohuy, spuda Sanggiying mi Conggiying ddha niyi pnsliyan. Dmuwi Ryeynpang biyax phiyu waya, biyax pkla mpccbu, biyax smruwa pnsdhuwan, biyax mbbari seyhu mi biyax malax qpahun mpqpah seyhu; 
·       Singcng cikwan: Kiya ka soto, soto, huku soto mi spuda soto pusa hangan sanggiying ka smruwa na neyko kwanweyn mi deysi niya, seykining dmuwi pndungus ryeynpang horicu biyax qmlahang;
·       Shwa cikwan: Kiya ka tubaraw balay hoying mi syaci niya ryeynpang hoying, hwakwan u spuda soto pusa hangan mi pnuda sanggiying smruwa; dmuwi biyax pkla horicu mi pspaux smliq waya na biyax.


== Sing-cng cyu-hwa(行政區劃) ==


=== Pusu tyawmu: Amirika Co hun, Amirika singcng cyuhwa mi bnkuwan Amirika knkingal Co sohu. ===
Washington華盛頓
Orokang奧勒岡
Karifunia加利福尼亞
Aytaho愛達荷
Neyhwata內華達
Yota猶他
Arisangna亞利桑那
Mongtana蒙大拿
Hwayoming懷俄明
Korotato科羅拉多
Burah Mexico 新墨西哥
Tudaya Takoda北達科他
Tuhunac Takoda南達科他
Neyburasuka內布拉斯加
Kansas堪薩斯
Okrahoma俄克拉何馬
Diqsas德克薩斯
Mingnisuda明尼蘇達
Ayhohwa愛荷華
Misuri密蘇里
Aknso阿肯色
Ruisanna路易斯安那
Wiskangsin威斯康辛
Irino伊利諾
Misikn密西根
Indian印第安納
Ohayo俄亥俄
Kntaki肯塔基
Tennasi田納西
Misisipi密西西比
Orapama阿拉巴馬
Myeynin緬因
Fymongto佛蒙特
Burah Hanbusya新罕布夏
Masacusay麻薩諸塞
Rodtaw羅德島
Kangnaydiq康乃狄克
New York紐約
Pinsifania賓夕法尼亞
New Jersey紐澤西
Washington華盛頓
DC特區
Maryland馬里蘭
Delaware德拉瓦
Tuiwil Virginia西維吉尼亞
Virginia維吉尼亞
Tudaya Karolina北卡羅來納
Tuhunac Karolina 南卡羅來納
Georgia喬治亞
Florida佛羅里達
Alaska阿拉斯加
Hawaii夏威夷
Lihan ka Hawaii pa, msngari 49 Co u wa mniq Mey Co Talu kana. Kcka niya lihan ka Alaska pa, msngari 48 Cohiya u kiya uri ka Washington DC u msllutuc kana, kiya ka splawa dha Tndxral Amirika. Duma sediq u ngalan dha ‘Tndxral’ Co uri ka Alaska Co, alaw ana hiya u tuhuy ‘Trahuc na 48 Co’ u wada psthiyaq Kanada, binaw mniq dxral lnlingay u ida Tudaya Mey Co Talu na dxral uri ka Alaska. Kana kari dduwi niya u kiya ka knkana Washington Kolombia DC. Tu50 Co Hawaii Co u pa wa mniq Taypingyang na kcka cyuntaw.     

Hiti balay ka Amirika tukubeycu na Sediq Tnpusu (Indian) Nngari Fxral, alaw dxral nniqan hiya u ida wisu dmuwi pusu biya tnualang, mndungus qnlhangan niqan dnuwi dha pusu biyax nina, hnyuwan niya u mntna so knkingal Co Amirika uri, ana so balay bay u ida 1ci singcngcyu, binaw so niyi dukuricu seyji balay bay dxral dha u ida wa mniq knkingal kcka dxral Co, mnMeyricyeyn Hocongkwo alaw txtaxa minjoku tnualang psnakan ka kluwanan tukubeycu nniqan dxral. 


=== Alang mkbrnux(城市) ===

Knkana Amirika saya u ya bay 77% knhbrawan sediq pa wa mniq nniqan alang mkbrnux, kcka u niqan hmrinas dmka uri ka mssli mniq 37 pusu beyhing alang mkbrnux. Dualang mkbrnux niyi u wada tmuru bungka Amirika, pnsltudan mi keyjay. Mniq kngkawas 2004, knkana Amirika u niqan 251 alang mkbrnux ka hmrinas 10 knbkiyan hiyi sediq, kiya uri u niqan 9 beyhing alang mkbrnux ka hmrinas 100 knbkiyan hiyi sediq, kiya ka knkana duma pusu balay qnlangan alang mkbrnux, mray so New York Su, Los Angeles mi Chicago. Kiya uri u, nasi pspuwan uri ka uxay pusu alang mkbrnux na alang mkbrnux pa, niqan 50 hmrinas 100 knbkiyan hiyi sediq alang mkbrnux ka Amirika. Kiya ka kawas kawas muda pnsung kcka Qnlangan mndungus bay nniqan alang mkbrnux u, knhbaraw bay kcka alang mkbrnux mniq brah na qnlhangan uri. 


=== Pusu tyawmu: Keyjay Amirika ===
Keyjay Amirika u mtbiyax bay mrana, knbeyhing bay uuda sngcan dha, niqan bay knklanan dha sngcan cisu, pumn cyeyko mndyngus balay; nong kong yey u mrana mi mkla balay; keyjay kuymo knbsiyaq bay tu1 qnlangan, jncyu GDP u hmrinas 5 knbkiyan pila Amirika, tubrah bay bay hmrinas knhbrawan 5000 knbkiyan (knkana) hiyi sediq qnlhangan na tubrah balay, kiya ka knkana qnlangan pusu bay quri keyjayti, mniq kcka ssediq kndusan keyjay u pusu balay hnyuwan niya.


=== Ppanan rulu mi mhaqun(交通運輸) ===

Alaw llabang balay ka tndxral Amirika, kiya mi 3 dqras u msdalih ucilung kiya ka mumal knkrana keyjay dha, kiya ka quri so knou kuwanan ppanan rulu mi ddaun mhaqun qqiya mi mkpiya mhaqun u ida balay tu1 qnlangan. Tqapur niya elu beyhing, ppanan kisya u ida kiya tu1 bkuwan qnlangan, ssalu kawsu kisya u alaw mrana mbiyax ka qqpahan quri ppanan skoki, so kiya daw wada ini ttkuku quri duma qnlhangan ka quri ssalu dha kawsu sisya. Knou ppanan skoki mi ppanan asu u ida mniq tubrah balay tnbkuwan qnlangan. Alaw niqan kndkanan niya ka sediq ppanan kisya, mniq Amirika pa quri so ppanan dha mquri thiyaq ssanun u mriq nanaq rulu mi tapa skoki ki ka pusu na balay.


=== Quri rrmiwaw(旅遊) ===
Ana so 200 sngari kngkawas bay ka rikisi Amirika, binaw knrana bay ka kokomin keyjay mi uka mklan ka syeyntay wenming mi mumal knmbtunux balay qtan ka ida nkiya sdhmaun qmita, so kiya ka wada mbiyax bay quri qnlhangan ssanan qmiwaw uri. Wada ngalan knkana qnlangan knbeyhing bay tu1 alang mkbrnux ka New York, cyeyntwan mi lnlamu smnluwan ssapah ka Chicago, niqan bay hnhangan quri rikisi bungka ka Cyocinsan (San Francisco), alang mkbrnux snkulan Utux Tmninun (Teynickay) ka Los Angeles, sotu Washington, alang mkbrnux bakuciku ka Las Vegas. Sdhmaun qmita ida nkiya ka Mcayis Btunux Kongweyn, Colorado Beyhing Ayu Doras, Alang Mkbrnux Langu Timu, Olympic Qnlhangan Kongweyn, Rima Knbeyhing Langu Sdhmaun Qmita Ida Nkiya, Hawaii Cyuntaw, so sklwiyan bay ka Alaska Co, kiya ka kndadax cbiyaw qnbsyaqan bay sanan rmiwaw mi ida balay kelih ka sediq mpriwaw. Kiya mi Disney land, Hwancyo Ingcng, Amirika Qnlhangan Hangkong mi Taykong Congsu, kiya ka niqan balay biyax hhuc niya sdhmaun smnluwan mi pkrana hbangan uri. 


== Jen-ko(人口) ==


=== Pumu tyawmu: Knhbrawan hiyi sediq Amirika. ===


==== Quri Saya(現狀) ====

Spuda Amirika Jnko Puca Cyu mniq putting hiti kngkawas 2017 patas snpuwan, knhbrawan hiyi sediq Amirika u 321,004,407 hiyi sediq, nasi wada nanaq umau murux taxa minjoku cida, bhuway sediq Amirika u knkana 73%, knhbrawan u 234,370,202 hiyi sediq, kcka u, uka daran Spain uxay daw uka llutuc Latin sediq Amirika na sediq bhuway u 61.5%, knhbrawan u 197,277,729 hiyi sediq, niqan daran Spain uxay daw niqan llutuc Latin sediq Amirika na sediq bhuway u 11.5%, knhbrawan u 37,092,473 hiyi sediq.   


== Kari(語言) ==


=== Pusu tyawmu: Kari Eygo Amirika. ===

Ana so uka pnsdhuwan kari dduwi seyhu ka Amirika, binaw balay bay kari eygo ka kari srngaw balay qnlhangan dha. Spuda snpuwan kngkawas 2008 cida, ya bay 3 oku 1480 knbkiyan (99.6%) hmrinas 5 kngkawas knhbrawan hiyi sediq mniq tnsapah u wana kari eygo ka srngaw dha. Kari eygo uri ka srngaw dha balay kari uri, skari kari eygo uri ka pusu balay speysa dha sediq thdil miyah qnlhangan dha hini uri.    


=== Snlhayan snhiyan(宗教) ===


==== Pusu tyawmu: Snlhayan snhiyan Amirika. ====
Ini phiyu qnlhangan brah cida ka Amirika mi qlhangan Ingkoku cida han pa, uka mtrawah snhiyan dha, cida u mniq cnhdilan bay pnwaya snlhayan, so ini sluhay Kiristokyo ka sediq u stkuhun dha qmita mi thqilun dha uri, pusu balay u squri dha qmita ka sinjya Teynskyo (duma quri so ini thiyi biyax dndulan kyokay cuyi niya) kiya mi qlhangan Kiristokyo knkingal pay snlhayan niya u muda tmraqil qmita ini pntna kluwan pay na sinjya cngco uri.      


===== Kngkawas 2007 snpuwan seyhu cida( 2007年的官方估計數字)： =====
·       Kiristo kyo基督新教——51.3%
·       Teys kyo天主教——23.9%
·       Momn kyo摩門教——1.7%
·       Tongcng kyo東正教——1.6%
·       Yadaya kyo猶太教——1.4%
·       Bu kyo佛教——0.7%
·       Islam kyo伊斯蘭教——0.6%
·       Duma snhiyan uxay daw ini ptura snhiyan其他或沒有表明——2.5%
·       Uka snlhayan snhiyan無宗教信仰——16.1%


=== Kyoiku(教育) ===


==== Pusu tyawmu: ====
Mniq Amirika, qmlahang kyoiku u Co uxay daw seyhu tnualang ka seykining, kiya u uxay seykining ryeynpang seyhu. Binaw, ryeynpang seyhu kyoikubu u malu spuda kyoiku cicin muda dmayaw mi qulung niqan ka dndulan niya. Laqi muyas u niqan qqpahun pnsdhuwan pnwaya mniq sapah pyasan pnhiyu qnlhangan snpeyyah pyasan tutiping dhuq 12 knkawas pyasan na kyoiku; kiya ka 5 knkawas pyasan tutiping, pyasan tukcka u turu knkawas, pyasan tubaraw u 4 knkawas, psnakan pnhiyu qnlhangan mi pnhiyu suri ddha kluwanan, hbaraw ka pyasan pnhiyu qnlhangan, muda ini angal pila muyas kana pnwaya yiwu kyoiku. Kiya uri u, pyasan tukcka mi pyasan tutiping u ini angal pila mkan cka hidaw uxay daw mangal dmka pila mkan cka hidaw, rulu sapah pyasan u mhaduc laqi muyas dhuq ppanan rulu. Quri so mndungus niya pa, 18 kngkawas ka malu mnhdu muyas, binaw ou Co u smruwa 16 kngkawas daw malu mlatac sapah pyasan. 


==== Mmahan mi uuqun(飲食) ====


=== Pusu tyawmu: Pchdanan Amirika. ===
Mahan mi uuqun Amirika u wada mangal pnchdanan hhpuyan Sediq Tnpusu Amirika, mray so scmeyncyo, bunga tumun, lhngay, bawan, dniyi pa wada ini balay srhuqi bungka Amirika kana da. Kiya mi ringgo pay, pisa pang, hanpawpaw u ida balay pniyah Oco mi wada dha brnahan dungan, wada ngalan pnskrayan uqan slxan bungka Amirika saya da. Mexico cweyn mi nduhan lhngay (tacos) u snpeyyah Mexico kiya. Pniyah llutuc Afrika sediq Amirika mniq mquli cida kndadax Afrika madas dhuq Amirika ‘Uuqun Qcahur’ (Soul food) pa wada uqun bay tnsapah uri da. Psdkanun rmngaw u, alaw dmuwi knou bay mtilux uqun, mmahan mi uuqun Amirika u uxay so mndungus pkmalu hiyi, kcka qnlhangan dha u wada hbaraw bay scuqi qthur ka hidoyi bay pprngawan uri. 


=== Diyax smsung mi sngayan. (節日) ===


==== Pusu tyawmu: Diyax smsung mi sngayan Amirika. ====


===== Pnwaya diyax sngayan ryeynpang u wa truma hiyi: =====


== Way-cyaw(外交) ==

Sani qmita: Amirika Kwowuweyn, Amirika Waycyaw mi Bnkuwan Patas CyeyncyawAmirika. 


=== Ndanan Waycyaw. (外交史) ===
Koming cida ka Amirika, Amirika mi duma qnlhangan Oco u wada phiyu mndungus bay pnluban waycyaw, wada smruwa ka Franse, Spain mi Netherlands dmayaw Amirika kndakar Ingkoku. Lmutuc muda tmabul mi tmatak kngkwasan cida, Amirika u ida mniq quri mpsdalih Franse mi mpsdalih Ingkoku so niyi mkdha woun dha mi ini pskingal msdhu ka lnglungan dha. Cida u ini sruwa mdakar uuda Oco ka Amirika, pskingal bay quri pkrana nanaq Tudaya Mey Co.   


=== Nsaya(現狀) ===

Amirika u niqan balay dndulan niya quri knkana qnlangan keyjay, seyji mi cyunsu, quri so waycyaw cngco niya u ida sqita balay mi prngawan balay kana qnlangan. Pnluban waycyaw quri Amirika u knbeyhing bay knkana qnlangan. Knkana qnlhangan u mniq Washington DC pa niqan pnhiyu dha tasukwan mi snkaul tasu. Qnlangan babaw dxral saya pa wana Cyoka Minkoku (mnuda pangcyaw han, kngkawas 1971 idas 1 diyax 1 daw wada pstuq pnluban pangcyaw dhuq saya, binaw niqan Amirika Mniq Taiwan Syeyhuy ka pwaluk mndungus bay pnluban seyhu), Coseyng Mincu Cuyi Jnmin Konghkwo, Iran Islam Konghkwo (mnuda pangcyaw mi, kngkawas 1980 idas 4 diyax 7 daw wada mnhdu pangcyaw dhuq saya), Arabia Suriya Konghkwo (mnuda pangcyaw ha mi, kngkawas 2012 mnhdu pangcyaw dhuq saya) mi Bhota anta Wangkwo tuhuy Amirika u ini uda mndungus bay pnluban waycyaw. Kngkawas 2015 cida soto Amirika Barack Hussein Obama II ka musa humung qmita Cuba daw, Cuba mi Amirika u wada prading pwaluk Dungan ka mnstuq hmrinas 50 kngkawas ka pnluban dha, kiya mi Amirika u mniq Trump Seyhu cida u tuhuy Tudaya Hankoku muda weynso waycyaw.


== Cyunsu(軍事) ==
Amirika Tucilung HeytayHwan Taypingyang yeynsi cida 3 hangmu cantocyun. 
Amirika pa alaw niqan knkana qnlangan mbiyax bay Tucilung Heytay mi Tukarac Heytay, kiya ka mniq ticyo knkingal nniqan u niqan biyax niya qmlahang ucilung mi biyax niya qmlahang karac.


=== Pusu tyawmu: Heytay Amirika. ===
Heytay Amirika quri Tudxral Heytay mi Tucilung Heytay mi Tukarac Heytay u wa mniq tbkuwan tubrah balay knkana qlhangan, kiya mi so dduwi dha hbangan cyunsu u ya bay wada knkana qnlangan sliqan pila na 47%, kiya ka kana qnlangan knbeyhing bay mi mbiyax bay butay, dmuwi knkana qnlangan knbeyhing bay howu ciku, knmalu bay mi mndungus bay knkana qnlangan uci cwangpey, mniq jiday saya tnbkuwan niya knkana qnlangan u ida mniq tu1cibang.


== Bungka(文化) ==


=== Pusu tyawmu: Bungka Amirika. ===
Bungka Amirika u pusu bay wamil dha u pnneyyah qnlhangan Ingkoku cida, alaw lnlingay nniqan dha mi wada kndudul pkrana dukuricu mi tukubeycu na bungka, kiya ka knkana Spain mi Mexico na nyocay bungka, tuhunac mi tudaya Mey Co na sediq Indian bungka Sediq Tnpusu mi mthiti miyah ka mnpiya miyah qmlahang ka sediq icil ka wada ddulan- kiya ka knkana O Co, Afrika Co mi Asia Co.  


=== Inggaku(音樂) ===


==== Pusu tyawmu: Inggaku Amirika mi snadu Grammy. ====
Kluwanan mi hacong inggaku Amirika pa ou balay, kiya ka ptura bay bungka Amirikau tukubeycu bay sunca salad domburi. 


== Wenswey(文學) ==


=== Pusu tyawmu: Wenswey Amirika. ===
Mntna so qnlhangan icil uri, wenswey Amirika u snpeyyah tukubeycu bay pnkranan rikisi dha ka pnspuwan niya. Mniq cbuyaw balay han, Amirika ka spuda tunarac mkngahu tobay so pnspuwan qnlhangan Ingkoku kana, so kiya wenswey Amirika na pnsltudan niya u msdalih hari wenswey Ingkoku. Binaw, spuda dndulan rikisi ka pkrana mi ini pstuq mthdil ka ssediq, wenswey Amirika na tukubeycu mi knlbangan niya u wada hmrinas knlbangan quri wenswey Ingkoku da.


== Eyga Treybi mi Geyki(影視與戲劇) ==


=== Pusu tyawmu: Eyga Amirika, Hollywood, Snadu Oscar, Snadu Emmy mi Snadu Tony. ===
Sani qmita: Bnkuwan patas eyga Amirika.   


=== Pusu balay pnyahan eyga ka Amirika. ===
Pusu bay pnyahan eyga ka Amirika. Mntuting Ingkoku ka sediq mpsasing Amirika Eadweard James Muybridge ka wada pseyga ssediq tu1 eyga Tmalang Ka Dapa Dmay. Kndadax hiya prading daw, qpahan eyga Amirika pa prading ini biyaw mrana, California Co na Hallywood u wada sunca pusu bay nniqan pkrana eyga, kari bay quri cisu eyga mi snburah mi pkrana u pneyyah hini kana, eyga Hallywood u wada mpusu bay bungka Amirika uri.


== Undo(運動) ==


=== Pusu tyawmu: Tiyu Amirika. ===
Undo ka Amirika knkana qnlhangan syosyeyn kwotong, quxul dha mi qrasun dha balay kiya mi uka balay mklanan. Cuyey undo mniq Amirika ka beyhing bay nngalan pila na uri, umau mcuyey undoying na sediq u mangal knou bay nngalan hbangan uri. Knkana qnlangan knou bay hbangan nngalan ka undotwan mi undoying pa to bay mniq Amirika kana. Wada ngalan ‘4 Beyhing Tunux’ ka undo u kiya ka Pangcyo, Mtur Boru Amirika, Huda Cyuhuncyo mi Rancyo. Duma qrasun bay undo u niqan Pnsung Mriq Rulu nina, kiya mi wada ngalan rudah bay undo Amirika, pneyyah Sediq Tnpusu Mey Co ka Taykuncyo uri.      


== Ssanan Sdmhaw Rmiwaw(旅遊景點) ==


== Qqtan Ida Nkiya (自然風光) ==


== Pnyahan pnatas(參考資料) ==
CIA
外交部
List of current heads of state and government
Epthjil kari: Watan Diro(瓦旦 吉洛) mtabug.