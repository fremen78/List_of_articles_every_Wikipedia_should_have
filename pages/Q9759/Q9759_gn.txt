Blues (ingleñe'ẽgui, "ñembyasy") ha'e pupoty ha purahéi oñepyrũ va'ekue Amérika Retãvorekuéra Joajúpe vorekue ñembyvoguápe, sa'ary XX oñepyrũmikuévo. Heñói umi ipirehũva apytépe, umi mba'e opurahéivagui hikuái tupãópe (ojehero va'ekue upe pupoty spiritual song), omba'apohápe, taha'e ha'éva umi ñu sapukái (field hollers) térã tembiapo purahéi (worksongs) térã purahéi ambuévagui oñeguenohẽva umi ñe'ẽpoty yma Ingyatérra, Ekósia ha Irilánda pegua.
Ikatu jahecha Kuarahyreike Áfrika rembiejakue blues pupotývo jaipyguarávo hyapu, techapyrã, umi ojeheróva "blues puvorekuéra" (blue notes), ha'éva mba'epu ojepurahéiva yvateve térã guyve hekopeguágui, ha umi "ñehenói ha ñembohovái", ha'éva mokõiva opurahéiva, peteĩ ohenóiva ha ambue ombohováiva. Ambue katu oñembopuháicha mbaraka, blues pupotýpe oñembopu heta temiandu jehechaukápe, upéicha oñehendu tyapu yvate ha tuicháva, ko oñembopuháichagui heta oñeguenohẽ rock oñemoheñóivo.
Blues puraheikuéra jepivénte ohechaukave temiandu omombe'u rangue tembiasa, umi temiandu oñehendukavéva niko ñembyasy, angata ha jepy'apy heñói jepínteva mborayhúgui.
Ova guive umi omoheñóiva ko pupoty, omyasãi oparupi Amérika Retãvorekuéra Joajúpe ha yvy ape ári, upévare ikatu jajuhu blues iñambuéva térã oñembojehe'ámava. Ko pupotýgui heñói heta ambuéva, umi ojekuaavéva hína jazz, rhythm & blues, hip hop, ska, reggae, rock and roll ha rock. Upéicha avei sapy'ánte ikatu ñahendu oñembojehe'ávo pupoty country ha pop reheve.


== Mandu'apy ==