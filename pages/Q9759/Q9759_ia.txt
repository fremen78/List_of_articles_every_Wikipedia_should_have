Le Blues es un genere del musica que originava del communitates african-statounitese in le Deep South del Statos Unite in le annos 1870. Le genere veniva del traditiones musical african, le cantos del sclavos e lor musica religiose.
Le nomine del genere veniva del notas blau (in anglese, blue notes), usualmente tertios, quintos e septimos false. Istos es un parte distincte del sono; alteros include le rhythmos de swing e patronos repetite. In le blues traditional, un phrase serea repetite quatro vices. Al prime decades del seculo 20, le blues incorporava cambios de accordos. Le 12 barras structura deveniva le plus commun, con un AAB structura del parolas (un phrase pro quatro barras, le mesme phrase pro quatro barras, un altere phrase pro quatro barras). Parolas del blues sovente lamenta adversitates e le discrimination racial que affectava le african-statouniteses.
Le genere se evolveva post le Guerra Civil Statounitese e le abolition del sclavitude, per traditiones oral. Le premie chronicas re le blues esseva scribite al initio del seculo 20. Multe subgeneres regional se emergeva, inclusive Delta blues e Piedmont blues del areas rural, e etiam le scenas urban de Chicago blues e West Coast blues. Post le Secunde Guerra Mundial, blues traduceva ab instrumentos acustic a instrumentos electric e esseva discoperite gradualmente per audientias blanc. Blues esseva un influentia major al origine del jazz, rock e generes altere.


== Referentias ==