Bliuzas (angl. blues) – JAV vokalinis, vokalinis–instrumentinis, o vėliau ir instrumentinis žanras, kurio formavimuisi didžiausios įtakos turėjo vergų, gyvenusių pietinėse valstijose, ypač prie Misisipės deltos, dažniausiai liūdnos darbo dainos ir religinės giesmės (spiričiueliai, gospelai).
Bliuzas išsiskiria savo muzikine forma: posmelį sudaro 3 eilučių posmas, kurio antra eilutė tiksliai atkartoja pirmąją, kiekvienai eilutei skirti 4 muzikos taktai, taigi iš viso susidaro 12 taktų muzikinė–harmoninė struktūra. Kiekvienoje eilutėje vokalisto partija užima šiek tiek daugiau nei du taktus, o likusi dalis paliekama instrumento „atsakymui“ (instrumentalistas dažniausiai improvizuoja), todėl bliuzas – tai nuolatinis dialogas tarp vokalinės bei instrumentinės partijų.
Bliuzo improvizaciškumas turėjo lemiamos įtakos improvizacijų džiazo muzikoje atsiradimui. Bliuzui būdinga ir specifinė dermė, kurioje ypač intonuojami III ir VII- tas laipsniai bei sinkopinis ritmas ir ryškiai pabrėžiamos silpnosios takto dalys.


== Žymiausi atlikėjai ==
Ray Charles
Jimi Hendrix
Eric Clapton
Robert Johnson
Muddy Waters
John Lee Hooker
B. B. King
Buddy Guy
Stevie Ray Vaughan
Gertrūda „Ma“ Rainey
Bessie Smith
Robert Cray


== Nuorodos ==
RELAX FM – Vienintele radijo stotis Lietuvoje, intensyviai grojanti bliuzo muziką
Blues radijo stotys (angl.)
Blues Matters – Jungtinės Karalystės bliuzo žurnalas
Blues In Britain žurnalas
Blues & Rhythm žurnalas
Bliuzo fondas