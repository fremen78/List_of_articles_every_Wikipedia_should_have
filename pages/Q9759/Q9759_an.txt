O blues (literalment en aragonés azuls, con o significato de tristura) ye un chenero musical vocal y instrumental, basato en o emplego de notas de blues y d'un patrón repetitivo, que gosa seguir una estructura de doce compases. Orichinario d'as comunidaz afroamericanas d'Estaus Unius, se desarrolló a traviés d'os esprituals, as canción d'oración, cancions de treballo, rimas anglesas, baladas escocesas y irlandesas narratas y chilos de campo.
O emplego d'as notas d'o blues y a importancia d'os patrons de clamata y respuesta, tanto en a musica como en as parolas, amuestran l'herencio africano-occidental d'iste chenero. Un rasgo caracteristico d'o blues ye l'uso extensivo d'as tecnicas "espresivas" d'a guitarra (bend, vibrato, slide), que dimpués influyirían en solos d'estilos como o rock. O blues influyó en a musica popular estausunidense y occidental en cheneral, gosando fer parti de cheneros musicals como o ragtime, jazz, bluegrass, rhythm and blues, rock and roll, heavy metal, hip-hop, musica country y cancions pop.