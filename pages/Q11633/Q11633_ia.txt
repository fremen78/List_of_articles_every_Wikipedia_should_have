Le photographia es le technica de registrar, con medios chimic o mechanic un imagine fixe super un strato de material sensibile al exposition del lumine, basate in le uso del camera obscur como le dispositivo de formation del imagine e del film photographic como medio de immagazinage del imagine.


== Etymologia ==
Le termino photographia veni ab le greco: "designar con le lumine" (photos: lumine, graphê: designo).


== Classification ==
Le photographia pote ser classificate sub le plus ample denomination de tractamento de imagines e, como tal, illo ha interessate e scientistas e artistas desde su primordios. Le scientistas supertoto se ha interessate in su capacitate de facer registros precise, tal como in le studios super locomotion human e animal de Eadweard Muybridge (1887). Le artistas tamben se ha interessate in iste aspectos mais ha essayate explorar methodos de representation del realitate differente del methodo photomechanic.


== Historia ==
Se considera que le prime photographia sia un imagine obtenite in 1826 per Nicephore Nepce. Iste imagine esseva obtenite con un camera e necessitava 8 horas de exposition a plen lumine del die. In 1839 Jacques Daguerre disveloppava un altere processo pro le obtention de photographias basate super le argento denominate daguerreotypo e que es le antecessor del actual photographia instantanee. Quasi simultaneemente William Fox Talbot disveloppava un altere methodo basate in un papiro coperite con chloruro de argento que es multo plus proxime al del photographia de hodie, viste que illo produceva un imagine in negativo que poteva ser posteriormente positivate tante vices como se desirarea.
In ille tempores le daguerreotypo esseva multo plus popular viste que illo esseva particularmente utile pro le portraits, costume commun inter le classe medie burgese del Revolution Industrial. De facto, gratias al enorme demanda de iste portraits, multo minus costose que le portraits a pictura, le photographia recipeva un enorme impulso. Ni le sales de argento ni le camara obscur esseva discopertas del seculo XIX si non anterior. Le camera obscur esseva usate per artistas in le seculo XVI como adjuta pro realisar lor schizzos e le sensibilitate al lumine del nitrato de argento esseva discoperite per Johann Schultze in 1724.


== Tempore recente ==
In tempores recente, le processo photographic ha evolvite per medio de un serie de raffinamentos e melioramentos inspirate in le methodos de William Fox Talbot. Le photographia habeva su apogeo commercial desde 1901 quando Kodak introduceva in le mercato su camera "Kodak Browne", e supertoto debite al industrialisation del processo de processamento e impression de film photographic. Pro le laico que usa hodie un camera de uso simple, multo poco ha cambiate desde ille tempores, salvo que le photographia in color se ha imponite como standard, e que le auxilios de focalisation e le calculo automatic del velocitate de exposition e apertura del diaphragma es ora habitual. Justo como pro le affectionatos del photographia in blanco e nigro practicamente nihil ha cambiate desde le introduction in le mercato del "Leica 35mm" in 1925.
Iste situation esseva un ver problema pro le photographos ubicate in locos remote, como le correspondentes de pressa, que non habeva accesso a medios de processar photographias. Il es pro isto que se cercava nove medios pro poter servir imagines tanto tosto como esseva possibile, 
e veni assi in 1990 le prime camera digital.
Mesmo si in principio su precio lo faceva inaccessibile pro le grande publico, hodie le cameras digital es accessibile al major parte del personas, e illo diminue in costo de materiales e augmenta in qualitate technic, durante que le photographia traditional continua stabile in costo de productos de revelation.


== Photographia in color ==
Le photographia in color esseva disveloppate durante le seculo XIX. Le experimentos 
initial non esseva capace de facer que le colores remaneva fixate in le photographia. Le prime photographia in color esseva obtenite per le physico James Clerk Maxwell in 1861. Nonobstante, le prime film photographic in color — Autochrome — non veniva al mercato usque 1907. Le prime film photographic in color moderne, Kodachrome, esseva utilisate le prime vice in 1935. E le alteres ha essite basate in le technologia disveloppate per Agfacolor in 1936.


== Terminos relationate ==
Photographia digital
Curso basic de photographia digital
Photographia chimic (o traditional)
Curso basic de photographia traditional
Photographia artistic
Photographos artistic
Periodismo photographic
Photographos del periodismo


== Linguas fonte ==