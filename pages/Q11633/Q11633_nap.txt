'A fotografia è 'a tècnica ca permitte 'e crià fiure c''a luce, o è na fiura criata cu chesta tècnica. 'A parola vene d''o ggrieco, Photos e Graphia, letteralmente vô dícere "scrívere (graphia) c''a luce (photos)".


== 'A násceta d''a fotografia ==
'A fotografia nascette 'int'ô XIX século cu l'evoluzzione 'e cierte scienze, specialmente l'òttica e 'a chìmmeca. Niépce usò p''a primma vota na càmmera oscura p''a fotografia, e a ìsse vene attribuita 'a nàsceta d''a fotografia. Ìsse studiò, 'int'ô 1816, 'a sensibbilità d''o cloruro d'argento 'int'â luce, e avette 'a primma fiura fotogràfica.
'Int'ô 1889 fújeno mmentate 'e pellícule c''o supporto 'e celluloide. Nu século aroppo, mmentàrono 'a fotografia diggetale.


== 'A fotografia e 'a pittura ==
'A fotografia ha cagnato pe sempe l'arte d''a pittura p''a capacetà d''a fotografia 'e riproddúcere 'a realtà. Pe chesto 'e fotografe putérono èssere chiammate veriste; ma 'int'ê primme tiempe, 'e fotografie immitarono 'o stile 'e pittura, e 'o muvimento fuje chiammato Pittorialismo. Ìsse vulévano c''a fotografia diventasse n'arte maggiore comme 'a pittura. Molte pittore dicèttero c''a fotografia non puteva èssere n'arte, pecché era na cosa troppa meccànica. Ma ê tiempe nuoste, éssa pô èssere cunsiderata comme tale.