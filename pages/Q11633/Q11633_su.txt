Fotografi kalawan umum ngandung harti prosés atawa métode pikeun ngahasilkeun gambar atawa foto tina hiji obyék ku cara ngarekam pantulan cahaya nu keuna kana obyék kasebut kana média nu peka cahaya. Alat paling populér pikeun néwak ieu cahaya téh nyaéta kaméra. Dina seni rupa, fotografi nyaéta prosés nyieun lukisan kalawan maké média cahaya.
Prinsip fotografi nyaéta mokuskeun cahaya kalawan bantuan prosés ngabiasna cahaya nu antukna mampuh “meuleum” médium pakakas optik (kaméra jsb.). Éta medium nu geus dibeuleum maké ukuran luminitas cahaya anu pas téh baris ngahasilkeun kalangkang nu idéntik jeung cahaya anu asup kana médium bias (satuluyna disebut lénsa).
Pikeun ngahasilkeun ukuran cahaya nu pas keur ngahasilkeun kalangkang, dipaké alat ukur bantuan nyaéta lightmeter. Sabada meunang ukuran cahaya anu pas, saurang fotografer bisa ngatur éta cahaya kalawan ngatur ASA (ISO Speed), ''diafragma'' (aperture) jeung maké ''filter''.


== Réferénsi ==