Kaenalav binon jäfüd, kel bejäfon dageti e gebami seva nolavik e kaenavik ad disinön, diletön e/u bumön vobotis (yegis, bumotis e r.) pro zeils plagik. Ma Konsälalef Kaenalas Lamerikänik (el ECPD), kaenalav binon „geb jafälik prinsipas nolavik, ad disinön u völfön binodis, cinis u fabrikamametodis; ud ad bumön u jäfidükön onis, lölöfiko sevölo disini onsik; ud ad büosagön kondöti onsik ma dinäds alik geba onsik; ed ai demölo jäfidi pedesinöl, konömi jäfida at e sefi lifa e dalaba.“ Utan, kel calo jäfon me kaenalav, binon kaenal. Jäfüd at keninükon numi gretik donajäfüdas, kels bejäfons säkädis teföl völfami e gebi prodasota u kaenava semikas.