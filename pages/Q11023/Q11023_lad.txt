La enjenyeriya se define komo la profesión en la kuala los konosimientos de las matemátikas i las sensias naturales obtenidos a través del estudio, la eksperiensia i la práktika, son aplikados kon kriterio i kon konsensia al desarroyo de medios para utilizar ekonómikamente kon responsabilidad sosial i basados en una étika profesional, los materiales i las fuerzas de la naturaleza para benefisio de la humanidad. Las personas ke se dedikan a eya resiben el nombre de enjenyeros.
El enjenyero debe identifikar i komprender los obstákulos más importantes para poder realizar un buen disenyo. Algunos de los obstákulos son los rekursos disponibles, las limitasiones físikas o téknikas, la fleksibilidad para futuras modifikasiones i adisiones, i otros faktores komo el koste, la posibilidad de yevarlo a kabo, las prestasiones i las konsiderasiones estétikas i komersiales. Mediante la komprensión de los obstákulos, los enjenyeros dedusen kuáles son las mejores solusiones para afrontar las limitasiones enkontradas kuando se tiene ke produsir i utilizar un objeto o sistema.
Los enjenyeros utilizan el konosimiento de la sensia i las matemátikas i la eksperiensia apropiada para enkontrar las mejores solusiones a los problemas konkretos. kreando los modelos matemátikos apropiados de los problemas ke les permiten analizarlos rigurosamente i probar las solusiones potensiales. Si eksisten múltiples solusiones razonables, los enjenyeros evalúan las diferentes opsiones de disenyo sobre la base de sus kualidades i elijen la solusión ke mejor se adapta a las nesesidades.
En jeneral, los enjenyeros intentan probar si sus disenyos logran sus objetivos antes de proseder a la produksión en kadena. Para eyo, emplean entre otras kosas: prototipos, modelos a eskala, simulasiones, pruebas destruktivas i pruebas de fuerza. Las pruebas aseguran ke los artefaktos funsionarán komo se habiya previsto.
Para haser disenyos estándar i fásiles, los ordenadores tienen un papel importante. Utilizando los programas de disenyo asistido por komputadorar (DAO, más konosido por CAD -Computer-Aided Design- en inglez), los enjenyeros pueden obtener más informasión sobre sus disenyos. El ordenador puede tradusir automátikamente algunos modelos en instruksiones aptas para fabrikar un disenyo. El ordenador también permite una reutilizasión mayor de disenyos desarroyados anteriormente mostrándole al enjenyero una biblioteka de partes predefinidas para ser utilizadas en sus propios disenyos.
Los enjenyeros se toman muy en serio su responsabilidad profesional para produsir disenyos ke se desarroyarán komo estaba previsto i no kausarán un danyo inesperado a la jente en jeneral. Normalmente, los enjenyeros inkluyen un faktor de seguridad en sus disenyos para redusir el riesgo de fayos inesperados.
La palabra viene del latín injeniosus. Por lo tanto, un enjenyero es una persona intelijente i práktika ke resuelve problemas. El término evolusionó más adelante para inkluir todas las áreas en las ke se utilizan téknikas para aplikar el método sientífiko. En otras lenguas komo el árabe, la palabra enjenyeriya también signifika jeometriya.
La sensia intenta eksplikar los fenómenos resientes i sin eksplikasión, kreando modelos matemátikos ke se korresponden kon los resultados eksperimentales. Teknolojiya e enjenyeriya son la aplikasión del konosimiento obtenido a través de la sensia i produse resultados práktikos. Los sientífikos trabajan kon la sensia i lo enjenyeros kon la teknolojiya. Sin embargo, puede haber puntos de kontakto entre la sensia i la enjenyeriya. No es raro ke los sientífikos se vean implikados en las aplikasiones práktikas de sus deskubrimientos. Por el kontrario, durante el proseso de desarroyar teknolojiya, los enjenyeros se enkuentran a veses eksplorando nuevos fenómenos.
También puede haber koneksiones entre el funsionamiento de los enjenyeros i los artistas, sobre todo en los kampos de la arkitektura i del disenyo industrial.


== kampos de la enjenyeriya ==


== La enjenyeriya i la umanidad ==
A inisios del siglo veintiuno la enjenyeriya en sus muy diversos kampos ha logrado eksplorar los planetas del sistema solar kon alto grado de detaye, destakan los eksploradores ke se introdusen hasta la superfisie planetaria; también ha kreado un ekipo kapaz de derrotar al kampeón mundial de ajedrez; ha logrado komunikar al planeta en fraksiones de segundo; ha jenerado el internet i la kapasidad de ke una persona se konekte a esta red desde kualkier lugar de la superfisie del planeta mediante una komputadora portatil i teléfono satelital; ha apoyado i permitido innumerables avanses de la sensia médika, astronómika, kemika i en jeneral de kualkier otra. Grasias a la enjenyeriya se han kreado mákinas automátikas i semiautomátikas kapases de produsir kon muy poka ayuda humana grandes kantidades de produktos komo alimentos, autos i teléfonos móviles.

Ante todas las maraviyas ke signifika la enjenyeriya, la humanidad no ha logrado eliminar el hambre del planeta, ni muncho menos la pobreza, teniendo al anyo 2005 una muerte de un infante kada tres segundos por kausas prevenibles. Sin embargo este no es un problema de la enjenyeriya sino más bien de índole sosial, polítiko i ekonómiko.

Un aspekto negativo ke ha jenerado la enjenyeriya i kompete en gran parte resolver a la misma es el danyo al medio ambiente ke munchos prosesos i produktos emanados de éstas disiplinas han jenerado i es deber i tarea de la enjenyeriya kontribuir a resolver el problema.


=== Ver tambyén ===
Mantenibilidad
Estudiar enjenyeriya