S'ingenieria (inzigneria, ingennieria; chi benit dae su latinu ingenium) est s'applicassione de sa matemàtica, sa fìsica, s'economia, sas iscièntzias naturales e de sa connoschèntzia pràtica de s'òmine pro imbentare, isperientare, costrùere, mantènnere e imbonire sas istrutturas, màchinas, arminzos e trastos, sistemas, materiales.
De custa disciprina faghent parte un'ampru nùmeru de àteros, prus ispetzializados, setores, donzunu cun diferentes miras.
Si podet faeddare de ingennieria dae sas primas tentadas de s'òmine de fàghere megiorias a sa vida sua, cun s'abbentu de roda pro esèmpiu.


== Àreas printzipales de s'ingenieria ==
Su bisonzu de afrontare diferentes problemas de s’ischire umanu at batidu a sa divisione de s’ingenieria in medas àreas cun diversas miras. 
A segunda de su campu de chircada printzipale, s’ingenieria si podet divìdere in carchi macro-disciprina chi, a bortas issoro, si divident in prus ispetzializadas àreas. 
Custas primas divisiones sunt:

ingenieria chìmica
ingenieria de sas costrussiones
ingenieria elètrica
ingenieria eletrònica
ingenieria mecànica