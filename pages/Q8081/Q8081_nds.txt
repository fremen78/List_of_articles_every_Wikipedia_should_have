En Warvelwind oder Tornado (vun spaansch tornar "ümkehren, wennen, dreihen", Partizip tornado; tornear "warveln, drechseln") ook Groottromb, is en Luftwarvel op lütten Ruum in de Eeratmosphäär, de en ümbi senkrechte Dreihass opwiest un in Tosammenhang steiht mit de konvektive Bewülken. Dat is ok de Ünnerscheed na de Lütttromben (Küselwinnen). In de USA warrt to de Warvelwinnen ok ümgangsspraaklich Twister seggt. De Warvel riekt dörbi jümmers vun den Bodden bet na de Wulkenünnergrenz. Düsse Definitschoon geiht op Alfred Wegener (1917) trüch un is in düsse Foorm vundaag noch allgemen acht.
Dat gifft ok noch annere Namen för en Warvelwind: Dwarlwind, Windhaas und Waterhaas. De leste Beteken is aver en sünnerliche Foorm wenn de Warvelwind över gröttere Waterflääg, so as de See oder grote Binnenseen. De Begreep weer noch in de öllere Literatur (Wegener) klaar defineert, man nu warrt't mehrst bruukt för starke Winnen as Fallwinnen oder as falsche Beteken för Lütttromben. Vele Lüüd sünd nu vun Menen, dat dat en Verscheel twüschen de groten Warvelwinnen in Noordamerika gifft un de lütten Windhasen in Europa. Man egentlich gifft dat keen physikaalschen Verscheel twüschen jem. 


== Süh ok ==
Lütttromb
Fallwind


== Weblenken ==