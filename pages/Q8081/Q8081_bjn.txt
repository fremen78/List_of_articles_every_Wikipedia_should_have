Angin tutus atawa tornado adalah kolom udara nang bapusing gancang nang mambantuk hubungan antara awan kumulunimbus atawa dalam kajadian langka tumatan pandal awan kumulus lawan pamukaan tanah. Tornado cungul dalam banyak ukuran tagal rancaknya babantuk cacorong kondensasi nang talihat jalas nang hujungnya nang manggatuk bumi bakipit wan rancak dikulilingi ulih awan nang mambawa puing-puing.
Umumnya angin tutus ba'isi hancapatan angin 177 km/jam atawa labih lawan rata-rata jangkauan 75 m wan manampuh babarapa kilumitir sabalum bamula hilang. Babarapa angin tutus nang mancapai hancapatan angin labih tumatan 300-480 km/jam ba'isi libar labih tumatan satu mil (1.6 km) wan kawa batahan di pamukaan lawan labih pada 100 km.
Tagal angin tutus hudah dijanaki di satiap banua kacawali Antartika, angin tutus rancak tajadi di Amirika Sarikat. Angin tutus jua umumnya tajadi di Kanada palih salatan, salatan-tangah wan timur Asia, timur-tangah Amirika Latin, Aprika Salatan, barat laut wan tangah Irupa, Italia, barat wan salatan Australia, wan Salandia Hanyar.


== Jujuhutan ==

Citakan:Weather nav