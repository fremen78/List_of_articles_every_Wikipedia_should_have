Tornado esas rotacanta kolono di aero havanta kontaktopunto infre kun la tero, e supre kun kumulus-nimbo. Ol esas la cikonala fenomeno atmosferala kun la maxim granda denseso di energio, malgre ke duranta poka tempo (de kelka sekundi til plu kam 1 horo).
La rapideso di la venti en tornadi varias de 65 km/horo 180 km/horo kun larjeso di cirkume 75 metri. Tamen la rapideso di la venti en la maxim violentoza povas superirar 450 km/horo, la larjeso di la vento-kolono povas atingar 2 kilometri, e la tornado povas parkurar til 100 kilometri en la sulo ante desaparar. Tornadi povas efektigar inundadi, granda destruktado di imobli, vehili e plantacerii, e produktar morti.
Tornadi povas observesar en tota kontinenti, ecepte Antarktika. La venti en tornadi suflas kontre-horloja che norda misfero e segun-horloja che sudala misfero.