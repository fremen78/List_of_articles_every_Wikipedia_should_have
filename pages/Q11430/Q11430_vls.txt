Den aggregoatietoestand is de stoat woarin dat e stoffe kan vôornkommn, ofhankelik van de temperateure of druk.
De mêest klassieke toestandn zyn:

Vaste toestand
Vloeiboare toestand
Gasvormige toestand
Den overgank van e vaste stoffe noar e vloeistoffe noemn me smeltn, van e vloeistoffe noar e gaze verdampn. Ommegekêerd wordt den overgank van gaze noa vloeistoffe condenseern genoemd, en van vloeistoffe noa vaste stoffe stolln.
Plasma wordt dikwils de vierde aggregoatietoestand genoemd. Dat is e fase woarin dan de dêeltjes van e stoffe min of mêer g'ioniseerd geroakn. Dat is e proces woaby dat een atoom of molecule uut oungeloadn toestand een elektron kwytgerakt of êen by krygt en azo verandert in een ion, e geloadn dêeltje.