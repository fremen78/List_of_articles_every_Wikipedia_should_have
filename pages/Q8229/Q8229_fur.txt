L'Alfabet latin, clamât ancje Roman, al è il plui doprât sisteme alfabetic dal mont, tant che lu si pues cjatâ in ducj i continents, dulà che al è stât puartât dai colonizadôrs che a vignivin de Europe e daspò al è stât adotât ancje par lenghis indigjenis, come il Tagalog tes Filipinis o par l'Indonesian.


== Lis letaris maiusculis ==
Lis letaris fondamentâls, chês de lenghe inglese:


== Lis letaris minusculis ==

Chestis letaris no son avonde par rapresentâ i diviers suns in dutis lis lenghis che a doprin l'alfabet latin; par chest, a son stâts zontâts sei segns diacritics (tilde, cedilie, hacek, sorelineaturis, segns tal mieç, e v.i.), sei leaduris (par esempli il ß dal alfabet todesc), sei impuartantis letaris di altris alfabets (par esempli il þ dal alfabet runic). Un altri mût doprât par indicâ suns che no àn un corispetîf tal alfabet latin al è chel di creâ digrams, ven a dî doi caratars (si dîs trigrams se a son trê) calcolâts di segn unic (par esempli il ll dal spagnûl, come in 'paella', il cj dal furlan come in 'Cjargne', il gli' dal talian come in 'aglio').


== Alfabet furlan ==

Tal furlan si doprin ancje la c cu la cedilie (une C cuntune ondute sot) e l'acent circonflès su lis vocâls par segnâ chês che a son lungjis.


== Storie ==
L'alfabet latin al nas tal VIII secul p.d.C e al derive di chel etrusc, che chel al è basât sul grêc. Fin ae ete di mieç a esistevin dome lis letaris maiusculis.
Cu la difusion dal cristianisim ancje altris lenghis a cjapin l'alfabet latin, e cussì a fasaràn, tai secui, ancje popui no indoeuropeans come ongjarês e finlandês; dopo, cul colonialisim, l'alfabet si sparnice par dut il mont.