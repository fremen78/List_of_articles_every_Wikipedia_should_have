She myn-phlanaidyn ad roltagee, as ta'n enmys shen currit er myn-phlanaidyn Chorys ny Greiney sthie. Ta'n enmys planaideen currit er ny fir smoo. She reddyn creggagh beggey t'ayndaue ta cruinnaghey yn Ghrian. Ren Giuseppe Piazzi feddyn magh y chied roltageagh, Keres, 'sy vlein 1801. Ec y traa shen, v'eh er smooinaghtyn dy nee planaid noa v'ayn. Ec y traa t'ayn, t'eh er credjal dy vel ny smoo na 600,000 dy roltagee ayns Corys ny Greiney, as y chooid smoo jeu 'syn ard eddyr cruinlee Vart as Jupiter. She yn Chryss Roltageagh yn ennym ta currit er yn ard shoh. She Keres y roltageagh smoo as eh 933 km (580 mi) er lheead. Rere shen, as rere troyn elley, t'eh coontit myr myn-phlanaid ny planaid crivassanagh. She 1991 BA y roltageagh sloo as eh eddyr 5 m as 10 m (eddyr 15 tr as 30 tr) er lheead.