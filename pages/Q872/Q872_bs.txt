Radio je bežični prijenos signala korištenjem elektromagnetskih valova kojima su frekvencije niže od frekvencija infracrvene svjetlosti, pa se prema tome zovu i radiotalasi.
Radio ima uticaj na mnoga područja, pa se pojam radio koristi većinom u riječima kao što su radiotehnika, radio-komunikacije, radio-difuzija, radio-uređaji itd.


== Pitanje izumitelja ==

Pitanje ko je izumio radio, tada nazvan bežična telegrafija, je veoma sporno. Ipak, dolje će biti nabrojani glavni naučnici i izumitelji koji su doprinijeli razvoju radija:

Alexander Stepanovich Popov, je 1894. izgradio prvi radio prijemnik koji će kasnije biti prerađen i nazvan kao detektor svjetlosti. Prvi put ga je predstavio 5. maja 1895. godine Ruskom Fizičkom i Hemijskom društvu.
Nikola Tesla je razvio način kako da proizvede radio frekvenciju, što je i javno pokazao u izlaganju o principima radio tehnike. On drži američki patent za izum radija, koji je tada definisan kao "bežični prijenos podataka."
Guglielmo Marconi je bio rani radio istraživač i osnovao prvu komercijalnu organizaciju namijenjenu za razvoj i korištenje radija.
Reginald Fessenden i Lee de Forest su izumili dalekosežni radio (amplitude-modulated ili AM) tako da više stanica može slati signale za razliku od ranijih radija gdje je odašiljač pokrivao čitav opseg frekvencija.
Edwin H. Armstrong je izumio frekvencijski radio (frequency-modulated ili FM) tako da zvučni signal može izbjeći smetnje nastale od električke opreme i atmosfere.
Roberto Landell de Moura je između 1893. i 1894. godine vršio eksperimente. Ipak, svoje dosege nije predstavio javnosti do 1900. godine, za koje će kasnije dobiti brazilske i američke patente.


== Također pogledajte ==
Radio-amaterizam
Vojni radio sistemi
Satelitski radio
SETI
Radio stanice
Bežične mreže
Radio elektronika


== Vanjski linkovi ==
https://web.archive.org/web/20090301052131/http://www.buzzle.com/articles/history-of-radio-who-invented-the-radio.html
https://web.archive.org/web/20080509060133/http://history.sandiego.edu/GEN/recording/radio.html
http://www.vk2bv.org/museum
http://www.ntia.doc.gov/files/ntia/publications/spectrum_wall_chart_aug2011.pdf
http://www.worldofradio.com/