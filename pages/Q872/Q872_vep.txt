Radio (latinan kelen sanoišpäi: radio «sädegoičen», «pästan lähtten», «lasken» i radius «sädeg») om kävutai radiolainhid tehnologii tomha da oigendamha informacijad (sidä kesken internet-signalad), sidon vanuimetoi toižend.
Radiolainhed tegesoiš da oigendasoiš elektromagnitižen energijan ičendoiden sistematižel modeliruindal. Nene ičendad oma amplitud, paksuz, faz, leveduzimpul'smoduläcii.


== Avaidusen istorii ==
Radion avaidusen da tedoidusen process oli pit'k, äi ristituid ühtniba sihe kaiken 19. voz'sadan aigan. Vl 1831 Maikl Faradei avaiži elektromagnitižen indukcijan nägust. Vl 1897 sulakun 24. päiväl Aleksandr Popov-radiotehnikantedomez' oigenzi ezmaižen Venämas «Генрих Герц»-radiogramman (Genrih Herc) 250 metraha Piterin universitetan sauvusiden keskes.
Radion oigendusen da sandan processan ližaladimed oma mikrofon, oigendim, oigenduzantenn, sandantenn, radiosandapparat, vägestoitim, dinamikad vai kundlimed.


== Kävutand ==
Radiosidon toižendad:

radiooigendusidenke (kaimdaisido, radioreleiden kal't, pezasido) vai radiooigendusita;
leved radioänetoitand (massinformacijan oigenduz), radionnavedijoiden i civiline radiosido.
Radion levedad kävutandad oma kaikenaigaine radiooigenduz, televizijan oigenduz, digitaline radio, radiopagižmižed, mobiližed telefonad, radionavigacii, radar, lämbituz (mikrolainhižen päčin effekt), radioohjanduz, radioastronomii.
Radioho sidodud tedod: radioastronomii, radionavigacii, radiotedištelend.


== Sidon diapazonad ==
Radiolainhiden pädiapazonad:

üläpit'klainhine diapazon (4 toižendad, λ = 10—105 km);
pit'klainhine diapazon (kilometrižed lainhed, λ = 1—10 km vai f = 30—300 kHc);
kesklainhine diapazon (λ = 100 m — 1 km);
lühüdlainhine diapazon (λ = 10—100 m);
ul'tralühüdlainhine diapazon (metrižed, decimetrižed i santimetrižed lainhed).


== Homaičendad ==