Csepregi Éva (Budapest, XVIII. kerület, 1953. október 22.) magyar énekesnő, színésznő, a Neoton Família tagja.


== Élete ==
Szülei Csepreghy László és Takács Ilona. A Ságvári Endre Úti Általános Iskolába járt, majd a Steinmetz Miklós Gimnáziumban érettségizett, 1972-ben. Általános iskolásként tanult zongorázni, később pedig hegedülni. Egy évig a Magyar Rádió gyermekkórusában, majd 1970-ben Hoffmann Ödönnél tanulta az éneklést. 1973-ban hét hónapon keresztül dolgozott titkárnőként a Chinoin Gyógyszergyárban. 
A Kócbabák nevű trióban tűnt fel először az 1972-es Ki mit tud?-on, Pál Éva és Fábián Éva társaságában énekelt, a matematika érettségi előtti napon. Fellépett a Stereo együttesben is. A Neotonnal 1973 végén társultak, 1977-ben Neoton Família néven hivatalosan is egyesültek. 1979-ben a MIDEM fesztiválon léptek fel, ekkortól külföldön Newton Family néven váltak ismertté. 
Házasságát megelőzően élettársa hosszú ideig a szocialista diktatúrában a könnyűzenei élet cenzúráját, lemezkiadásait és megjelenési lehetőségeit a Magyar Hanglemezgyártó Vállalat igazgatójaként irányító Erdős Péter. 
1985-től a skót származású dalszerzővel, Bob Heatlie-vel élt és dolgozott, 1992-ben született fiuk, Dávid. A Neoton Família 1990-es kettészakadása után Végvári Ádámmal és Baracs Jánossal Éva-Neoton néven folytatták. 1996-tól 1999-ig a Ruttkai Éva Színház tagja volt. Napjainkban a Neoton Família Sztárjai formációban szokott fellépni.
2020-ban részt vett az RTL Klub Álarcos énekes című műsorában, a Panda jelmezében rejtőzött. 2021 novemberében Retro Páholy c. produkcióban turnéra indult a Kossuth-díjas Kovács Katival. Az országos koncertkörút 2022-ben is folytatódott.
2022 tavaszán részt vett a Csináljuk a fesztivált! hetedik évadában, ahol a Republic Szállj el kismadár című dalát énekelte, és a középdöntőbe került. 2023 januárjában a műsor nyolcadik évadjában Rúzsa Magdi Szerelem című 2013-as slágerét énekelte.


== Diszkográfia ==


== Kislemezek ==


=== Nagylemezei ===


== Kiadatlan dala ==
1982: Ezeregy éjjel (km. Delhusa Gjon)


== Színházi szerepei ==
A Színházi adattárban regisztrált bemutatóinak száma: 8.


== Díjai, elismerései ==
Yamaha Grand Prix Tokio (1983)
Seoul Song Festival – előadói díj (1986)
EMeRTon-díj (a Kék korszak című albumért) (1987)
Elnöki Aranyérem (2000)
Pest Megyéért emlékérem (2017)
Story Érték-díj – legenda kategóriában (megosztva a Neoton Família együttes tagjaival, 2018)
A Magyar Érdemrend lovagkeresztje (2023)


== Jegyzetek ==


== Források ==
Csepregi Éva hivatalos oldala
Hermann Péter: Ki kicsoda 2002 CD-ROM, Biográf Kiadó ISBN 963-8477-64-4
MTI Ki kicsoda 2009. Szerk. Hermann Péter. Budapest: Magyar Távirati Iroda. 2008.  ISBN 978-963-1787-283  
Hübners Who is Who Archiválva 2014. szeptember 7-i dátummal a Wayback Machine-ben
Csontos Tibor: Csepregi Éva nem titkolózik tovább! Szabad Föld Online, 2009. május 2. szombat, 17:00.


== További információk ==
allmusic.hu
Csepregi Éva a PORT.hu-n (magyarul)
Színházi Adattár