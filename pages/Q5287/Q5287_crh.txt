Japon tili (öz adı 日本語, にほんご, にっぽんご, nihon-go [nʲiɦoŋŋo], nippon-go [nʲippoŋŋo]) - japonlar, Japon taqımadalarınıñ sakinleri ve icretteki japonlar tarafından laf etilgen til. Japon-rükü til gruppasına aittir. Grajdanlıqqa alınğan ecnebiylerden ğayrı, Japon sakinleri episiniñ ana tilidir. Uquqiy ceetten resmiy til degil, amma aqiqatta resmiy til olaraq qullanıla. Japon tasil sistemasında “devlet tili” olaraq ögrenile.

Türlü qıymet kesüvlerge binaen, til taşıyıcılarnıñ miqdarı, 127-130 million şahısnı teşkil ete, japon tili, til taşıyıcılarnıñ sayısına köre 9 yerde.
Japon tiliniñ bar olğanını tasdıqlağan ilk vesiqalı malümatlar VIII asırda yazılğan.
Japon tilini yazıda ifade etken üç terkibiy unsurlar - hiragana ve katakana degen eki sillabik elifbe ve Kandzi iyeroglifleridir. Bundan da ğayrı, japon fonemalarını seslendirmek içün bazıda romadzi adlı japon latin elifbesi qullanıla. 
Japon tiliniñ luğatı milliondan ziyade sözden ibaret. Til, çin tiliniñ tesirine oğrağan edi. Ekinci Cian cenkinden soñ ingliz tilinden sözlerniñ faal alınması biline.


== Menbalar ==