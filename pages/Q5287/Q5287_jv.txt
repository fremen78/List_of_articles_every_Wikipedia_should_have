Basa Nippon (basa Jepang) (Aksara Jawa: ꦧꦱꦤꦶꦥ꧀ꦥꦺꦴꦤ꧀ ꧈ ꦧꦱꦗꦼꦥꦁ ) rungokna  (日本語; romaji: Nihongo) iku nagarabasa ing Nippon lan cacahing panyatur 127 yuta wong.
Basa Nippon uga dipigunakaké déning sawatara sing ndunungi nagara sing tau ditelukake kaya Korya lan Républik Cina. Basa iki uga bisa dirungokaké ing Amérika Sarékat (Keliforn'yah lan Haway) lan Brasil lantaran pindhahing wong Jepang mrana. Nanging, tedhak turuning wong Jepang sing diarani nisei (二世, angkatan kaloro), wis ora wasis basa mau.
Basa Jepang kapérang rong wangun ya iku Hyoujungo (標準語), carabasa baku, lan Kyoutsugo (共通語), carabasa lumrah. Hyoujungo iku wangun sing diajaraké ing sekolah lan dipigunakaké ing télépisi lan kabèh kaanan resmi.


== Aksara Swara ==

Basa Nippon duwé limang aksara swara ya iku /a/, /i/, /ɯ/, /e/, dan /o/.
Carawaca swara basa Jepang iku kaya mangkene

/a/ yaiku swara a miring kaya ''mlumah''
/i/ yaiku swara i jejeg kaya  "iku"
/ɯ/ yaiku swara ü ameh padha u jejeg kaya  ''mlaku"
/e/ yaiku swara e jejeg kaya "gule''
/o/ yaiku swara o jejeg kaya "omah"


== Tulisan basa Nippon ==
Tulisan basa Nippon asalé saka tulisan basa Cina (漢字/kanji) sing diwanuhaké ing abad kaping papat Masehi. Sadurungé iku, wong Jepang ora duwé tatalaku (Ind: sistem) tulisan dhéwé.
Tulisan Jepang kapérang telu:

aksara Kanji (漢字) sing asalé saka Cina
aksara Hiraganah (ひらがな) lan
aksara Katakanah (カタカナ); kaloroné unsur saka tulisan kanji lan dikembangaké ing abad kaping wolu Masehi déning juru agama Buda kanggo mbiyantu nuduhake carawaca aksara-aksara Cina.
Kaloro aksara pungkasan iku lumrah ingaran kanah lan kaloroné kena prabawa swarajati basa Sangsekreta. Prabawa iki isih bisa dideleng sajeroning urutaning aksara Kanah.
Saliyané iku, ana uga sistem alihaksara sing ingaran romaji.
Basa Nippon sing kita wanuhi saiki iki, ditulis nganggo campuran aksara Kanji, Hiraganah, lan Katakanah. Kanji dianggo kanggo nyatakaké teges dhasar saka tembung (wujud tembung aran, tembung kriya, tembung kahanan, utawa tembung sandhangan). Hiraganah ditulis sawisé kanji kanggo ngowahi teges dhasar saka tembung mau, lan ngetrapake karo paugeran paramasastra basa Nippon.


== Kanah ==

Aksara Hiraganah lan Katakanah (kanah) duwé urutan kaya ing ngisor iki, nduwé 46 set aksara. Kaloroné (Hiraganah lan Katakanah) ora duwé teges apa-apa saka awake dhewe kaya déné aksara sajeroning Basa Indonésia lan namung nglambangaké sawijining uni katamtu. Sanadyan, ana uga tembung-tembung sajeroning basa Nippon sing dumadi saka sawanda kaya ta: 目 me (mata), 木 ki (wit), 二 ni (loro), lsb.
Aksara iki diajaraké ing tataran durung wiyata (TK) ing Nippon.


== Pranala njaba ==

Tentang Basa dan Aksara Jepang
Kelas Basa Jepang Online di Internet, Gratis
Kanji - Kamus Online Jepang Indonésia Archived 2009-08-30 at the Wayback Machine. (BPPT)
ポケットに入るインドネシア Indonésia dalam Saku
Atrinia.Com - Kamus on the Fly Archived 2019-12-20 at the Wayback Machine. Kamus Jepang-Indonésia-Inggris
Komunitas Belajar Basa Jepang di Indonésia, untuk level pemula dan menengah
Basa Jepang abjad latihan gerak badan (PDF)
AKSER Brasil - Learn Japanese - Video Archived 2009-02-02 at the Wayback Machine.