Etika je filozofska disciplina koja proučava moral; ona je filozofija morala, koja istražuje smisao i ciljeve moralnih normi, osnovne kriterije za moralno vrednovanje, kao i uopće zasnovanost i izvor morala.
Etika prije svega pripada filozofiji koja proučava ljudsko ponašanje koje je prihvaćeno pod određenim moralnim aspektom. Ona je normativna znanost, a norme odlučuju o specifičnom karakteru etike i tako ju razlikuju od drugih znanosti.


== Podjela etike ==
Po kriteriju cilja čovjekova praktičnog djelovanja, etika se dijeli na:

eudaimonizam
hedonizam
utilitarizam
Po kriteriju porijekla moralne obveze, etika se dijeli na:

autonomnu etiku
heteronomnu etiku
Po kriteriju odnosa pojedinca i društva, etika se dijeli na:

individualnu etiku
socijalnu etiku
Po kriteriju važenja etičkih zapovijedi, etika se dijeli na:

etiku biti
situacijsku etiku
Po kriteriju sadržaja svijesti i namjeri svijesti, etika se dijeli na:

deontološku etiku (etiku dužnosti, etiku moralne nastrojenosti)
etiku odgovornosti (koja se dalje konkretizira primjerice u medicinskoj etici, znanstvenoj etici itd.)
Po kriteriju sadržaja pravila djelovanja, etika se dijeli na:

(formalna) etika dužnosti
(materijalna) etika vrijednosti
Po kriteriju utemeljenja moralnog zahtjeva, etika se dijeli na:

normativnu etiku, utemeljenu na apriornom zahtjevu, o tome što načelno treba vrijediti moralnim, kako djelovanje treba biti
deskriptivnu (empirijsku) etiku, o tome koji i kakav moral stvarno vlada, kako djelovanje jest
Metaetika (etika analitičke filozofije) jezično-analitički istražuje korištenje moralnih izraza, iskaza, načina argumentiranja.
Primijenjena etika odnosi se na praktičnu primjenu moralnih razmatranja.


== Glavni etički pojmovi ==
Moral
Dobro
Savjest
Zlo
Sloboda
Sreća
Ljubav
Vrlina
Identitet


== Literatura ==
Alois Halder: Filozofijski rječnik, (s njemačkoga preveo Ante Sesar), Zagreb, Naklada Jurčić, 2002, ISBN 953-6462-65-6