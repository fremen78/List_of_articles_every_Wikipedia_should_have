A etica, como doctrina, ye una branca d'a filosofía. Concretament a etica ye una subbranca de l'axiolochía, que estudeya la naturaleza d'o que se considera bueno, adecuato u moralment correcto. O estudio d'a etica ye subdividito en diferents temas, entre os cuals destacan: a teoría d'o valor, a metaetica, a teoría d'a conducta y a etica aplicata. O dilema sobre cómo s'ha d'actuar surte por a existencia d'a libertat d'o ser humán, a diferencia d'os animals que nomás actúan por instinto y respondendo a estimulos, encara que bel filosofo y biologo creye que bi ha una continuidat evolutiva entre os animals y os humans que difumina ista deseparación taxativa tamién en l'ambito d'a etica.