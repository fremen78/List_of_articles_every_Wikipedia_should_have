Hindustanski jezik (हिन्दुस्तानी, ہندوستانی, hindustānī [ɦɪn̪ˈd̪uːsˌt̪aːni]), indoevropski jezik indoarijskoga ogranka indoiranske grane primarno deriviran iz dijalekta khariboli, a inkorporira golemu količinu vokabulara iz sanskrta, perzijskog, arapskog i čagatajskog. Historijski poznat kao hindavi, dehlvi i rekhta, danas je lingua franca sjeverne Indije i Pakistana. Hindustanski je pluricentrični jezik s dvjema službenim formama, modernim standardnim hindskim i modernim standardnim urdskim, koje čine njegove standardizirane registre i mogu se zvati hindskourdski kada se uzmu zajedno. Kolokvijalni jezici gotovo su neraspoznatljivi, no iako su službeni standardi gotovo identični u gramatici, razlikuju se u književnim konvencijama te u akademskom i tehničkom vokabularu, pri čemu je urdski usvojio jače perzijske, turkijske i arapske utjecaje, dok se hindski jače oslanja na sanskrt. Prije podjele Indije termini hindustanski, urdski i hindski bili su sinonimni; svi su pokrivali ono što se danas zove urdski i hindski. Termin hindustanski još se upotrebljava da se označi kolokvijalni jezik i lingua franca sjeverne Indije i Pakistana, na primjer za jezik bolivudskih filmova, ali i za nekoliko prilično različitih varijeteta hindskog govorenih izvan Potkontinenta, npr. za fidžijskohindski i karipskohindustanski u Trinidadu i Tobagu, Gvajani, Surinamu, Jamajci i Južnoj Africi.


== Reference ==
{reflist}}