François-Marie Arouet (franse: [fʁɑ̃swa maʁi aʁwɛ]; 21 di novèmber 1694 – 30 di mei 1778) tabata un eskritor, filósofo i historiador franses di E Ilustracion. Konosí pa su pseudónimo M. de Voltaire (franses: [vɔltɛːː]), tabata famoso pa su ingenio, ademas di su krítika di kristianismo, spesialmente di E Iglesia Katóliko Romano, i di sklabitut. Voltaire tabata un defensor di libertat di ekspreshon, libertat di religion i separashon di iglesia i estado.
Voltaire tabata un eskritor versátil i prolífiko, ku a produsí obra den kasi tur forma literario, inkluyendo obra teatral, poema, novela, ensayo, storia, pero tambe eksposishon sientífiko. El a skirbi mas ku 20.000 karta i 2.000 buki i bukit. Voltaire tabata un di e promé autornan ku a keda rekonosé i komersialmente eksitoso na nivel internashonal. E tabata un defensor abierto di libertatnan sivil i tabata na riesgo konstanto di e leinan di censura estrikto di e monarkia katóliko franses. Su polemikanan a satiriza intolerancia y dogma religioso, y tambe e institucionnan frances di su tempo. Su obra mas konosí i obra maestra, Candido, ta un novela kòrtiku ku ta komenta, kritiká i ridikulá hopi evento, pensadó i filosofia di su tempu.