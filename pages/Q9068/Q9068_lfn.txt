Voltaire (1694–1778) ia es un scrivor e filosofiste franses, ci ia es un de la gidores de la Lumina. Voltaire ia nase con la nom François Marie Arouet en Paris, do el ia deveni famosa como jenio sarcasmosa en salones. On ia prisoni el en Bastille par causa de alga de sua scrivedas. En un prisoni de 11 menses, Voltaire ia completi sua trajedia prima Edipo e ia comensa un poesia epica sur Henri 4 de Frans.
Pos plu turbas en Paris, el ia move a London. Pronto, el ia aprende perfeta la lingua engles. El ia scrive Poesia de la alia sur la tolera relijial, cual ia susede enorme en Frans e tota de Europa. En 1728, Voltaire ia reveni a Frans, do el ia scrive "elementos de filosofia de Newton", novelas, satiras e racontas. El ia scrive "pensas sur istoria jeneral" e " sur costumes e carater de nasiones". En esta, el ia critica la supranaturalisme e relijio e la potia de pretes, ma clarinte ancora ce el crede la esiste de Dio. Alga de sua obras grande ia es Candide (1759); la trajedia Tancrède (1760); e la Disionario filosofial (1764).
El ia pare capas de defende cualce lado de discute; sua amis ia regarda el como nonfidable, avar e criticosa. Otras ia regarda el como jenerosa, aspirante e simpatiosa. El ia odia cosas nonlojical e noncomprendable, e ia sujesta ce on ta luta contra nontolera, tirania e superstisio. Sua moralia ia es fundida sur un crede a libria de pensa e respeta de tota individuas, e ia asentua ce leteratur debe es usosa e conserna problemes dial.