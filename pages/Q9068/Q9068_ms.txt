François-Marie Arouet (21 November 1694 – 30 Mei 1778) atau lebih dikenali dengan nama penanya Voltaire ialah seorang penulis, deis dan ahli falsafah semasa Zaman Kesedaran Perancis.
Beliau dikenali dengan akalnya yang tajam, penulisan falsafah, perjuangan hak-hak seseorang dan pertahanan hak-hak sivil termasuk kebebasan beragama dan hak ke atas perbicaraan yang adil. Beliau ialah seorang yang kuat bersuara mengenai pergaturan semula masyarakat semasa undang-undang yang menghalang kebebasan bersuara yang membawa hukuman berat dikuatkuasakan di Perancis. Beliau banyak mengkritik dogma Gereja dan institusi Perancis dengan penulisan sinisnya. Pendapatnya yang membentuk pemikiran liberalisme membuatkannya sebagai salah satu tokoh yang paling berpengaruh di waktunya.


== Biografi ==


=== Masa awal ===
Voltaire dilahirkan di Paris, Perancis pada 1694 sebagai anak kepada seorang notari awam, Francois Arouet dan isterinya, Marie Marguerite D'Aumard. Kebanyakan kehidupan Arouet berpusat di Paris hingga dibuang negeri. Beliau belajar di Collège Louis-le-Grand, di mana pendidikan seninya bermula. Namun, beliau mengaku bahawa beliau tidak belajar apa-apa melainkan "Latin dan Kebodohannya." Voltaire belajar di situ selama lapan tahun, di mana meskipun bersikap memandang hina, pusat pengajian tersebut masih membenarkan kemajuannya dalam bakat kesusasteraannya, terutamanya dalam bidang teater.
Selepas graduasi, Voltaire memulakan kerjayanya dalam penulisan. Namun begitu, bapanya berhasrat untuk memastikan Voltaire berpendidikan bidang perundangan. Voltaire kemudiannya berpura-pura bekerja di Paris sebagai pembantu hakim meskipun kebanyakan masanya dihabiskan untuk menulis puisi-puisi kasar. Setelah perkara itu terbongar, bapanya menghantar Voltaire sekali lagi untuk diajarkan perundangan dalam negeri. Meskipun begitu, beliau meneruskan penulisannya, kini menulis karangan dan perihal sejarah (walaupun tidak selalunya tepat). Fikiran satira Voltaire telah menjadikannya terkenal dalam kalangan keluarga aristokrat dan teruskan penulisannya berkenaan tokoh-tokoh sejarah terkemuka. Salah satu hasilnya ialah berkenaan pemangku raja Louis XV, Philippe II lalu menyebabkan beliau dihantar ke Bastille. Semasa dipenjarakan, Arouet menulis lakon pertamanya, Oedipe dan di sinilah beliau mendapat nama Voltaire. Kejayaan Oedipe memulakan pengaruh Voltaire dan membawanya ke Zaman Pencerahan Perancis.


=== Pembuangan ke England ===
Tikam balas Voltaire terus memberikannya masalah. Selepas mencela seorang bangsawan muda, Chevalier de Rohan, keluarga Rohan mengeluarkan sebuah lettre de cachet, suatu waran rahsia yang membolehkan hukuman kepada seseorang yang tidak melakukan apa-apa kesalahan dan menggunakannya untuk membuang Voltaire tanpa perbicaraan. Peristiwa ini menjadi permulaan percubaan Voltaire untuk membaiki sistem perundangan Perancis.
Pembuangan Voltaire ke England banyak mempengaruhinya melalui buah fikiran dan pengalaman. Voltaire kagum dengan sistem monarki England bersama dengan kebebasan bersuara dan beragama di situ. Beliau juga menemui beberapa tokoh terkenal dan terpengaruh oleh penulis seperti Shakespeare yang dilihat olehnya sebagai orang yang sepatutnya dicontohi para penulis Perancis. Kebanyakan karyanya dipengaruhi penetapannya di sini. Selepas tiga tahun dibuang negeri, Voltaire pulang ke Paris dan menerbitkan fikirannya berkenaan kerajaan Inggeris dalam sebuah dokumen fiksyen bertajuk Lettres philosophiques (Surat Falsafah). Oleh kerana beliau menganggap sistem monarki England lebih maju dan lebih memelihara hak manusia, terutamanya dalam aspek kebebasan agama berbandingkan Perancis, surat-surat tersebut mendapat kontroversi yang hebat di Perancis, sehinggakan salinan dokumen tersebut dibakar dan Voltaire terpaksa meninggalkan Paris.


== Akhir hayat ==


== Lihat juga ==
Liberalisme


== Rujukan ==

Rencana ini menggabungkan dan menterjemah teks dari penerbitan sekarang di domain awam: Chisholm, Hugh, penyunting (1911). Encyclopædia Britannica (dalam bahasa Inggeris) (ed. ke-11). Cambridge University Press. 
Spielvogel -- Western Civilization -- Volume II: Since 1500 (5th Edition -- 2003)
"Voltaire, Author and Philosopher." Lucidcafé. 8 October 2005. Lucidcafé. 25 November 2005 [1].
"Voltaire", in Richard Shenkman, Legends, Lies, and Cherished Myths of World History (HarperCollins, 1993), pages 148-51 passim.
"Voltaire", by Thomas S. Vernon. [2] Diarkibkan 2001-02-08 di Wayback Machine.
McNeil, Russell. "Voltaire (1694)." Malaspina Great Books. 25 November 2005 [3] Diarkibkan 2007-11-08 di Wayback Machine.
Wade, Ira O. Studies on Voltaire. New York, NY : Russell & Russell, 1967.


== Pautan luar ==

Karya-karya oleh Voltaire di Projek Gutenberg
Société Voltaire
VisitVoltaire.com
lebih mengenai Emilie du Chatelet (biographi dan portretnya, dan banyak lagi)
Voltaire Society of America Diarkibkan 2006-06-13 di Wayback Machine
Institut et Musée Voltaire, Geneva, Switzerland
Perpustakaan perseorangan Voltaire
Beberapa pucuk surat terpilih
Sepucuk surat kepada pengarang The Three Impostors
Sebuah bibliografi lengkap
Biografi dan kutipan Voltaire
karya e-teks oleh Voltaire
HTML di bartleby.com
ekstrak daripada Dictionnaire philosophique
Original French - Le Blanc et le Noir
Whose Line Is It Anyway?
Internet Encyclopaedia of Philosophy on Voltaire
Voltaire Quotes
Voltaire's Story of the Good Brahmin