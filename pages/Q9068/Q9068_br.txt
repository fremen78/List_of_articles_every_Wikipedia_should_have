Voltaire [volˈtɛʁ] a oa anv-pluenn François Marie Arouet [fʁɑ̃swa maʁi aʁuˈwe] (met ouzhpennet e veze le Jeune ouzh e gwir anv alies) a oa ganet d'an 21 a viz Du 1694 e Pariz (kêr-benn Bro-C'hall), hag eno e varvas d'an 30 a viz Mae 1778.
Un istorour, barzh, ha prederour gall e oa, brudet en e amzer hag en e vro, ha zoken e broioù all, hag ur skrivagner gallek hag a skrivas kalz hag a bep seurt, 2 000 levr a-hervez, hag 20 000 lizher, ha berzh bras a reas en XVIIIvet kantved.
Voltaire a grede e Doue, met ne oa ket katolik da vat : a-du e oa gant ar frankiz relijel, hag a-enep d'ar vonarkiezh diharz. Voltaire a oa kentoc'h a-du gant ur vonarkiezh diwar skouer hini Bro-Saoz. 
Chomet eo brudet betek an deiz a-vremañ peogwir en deus gouestlet e skridoù hag e soñjoù d'ar justis, d'ar wirionez ha d'an doujañs ouzh ar frankiz relijiel.
E darempred e oa gant noblañsoù ha tud pinvidik, impljet en deus an darempredoù-se evit difenn e soñjoù ha stourm a-enep an amreoliezh (afer Calas pe hini ar marc'heg De La Barre). E zoare da skrivañ a veze alies flemmus, fent ha kriz war an dro. 
Harluet ha bac'het e voe tro ha tro. 


== E vuhez ==


=== Yaouankiz ===
Ganet e voe François-Marie d'ar 21añ a viz Du 1694 e Pariz, ha badezet en deiz war-lerc'h en iliz Saint-André-des-Arcs: fall e neuz, ma kreded ne chomje ket bev. 
A orin e oa an tiegezh Arouet eus Poatev (Vendée hiriv), hag ober a raent war-dro krec'hin loened : kivijañ, berniañ, gwerzhañ. Erru e oant e Pariz a-raok 1625. Ma oa marc'hadour mezher ha seiz e dad-kozh e oa noter e dad, François Arouet (1647-1722), dimezet e 1683 e Saint-Germain-l'Auxerrois da Marie-Marguerite Daumart (1661-1701), merc'h d'ur grefier er Parlamant, ha pemp bugel o doe, ha daou anezho a varvas yaouankik.
Mervel a reas e vamm pa oa seizh vloaz.
E vreur Armand Arouet (1685-1765), a voe alvokad er Parlamant, a gemeras perzh er jansenouriezh, da vare ar Fronde hag an Diagon Pâris. E c'hoar, Marie Arouet (1686-1726), an den nemetañ karet gant Voltaire en tiegezh, a zimezas da Pierre François Mignot, reizher e Kambr ar C'hontoù, a voe mamm an abad Mignot, a voe pouezus e berzh da vare marv Voltaire, ha da Marie-Louise, ar « Madame Denis », a vevas gant ar skrivagner.


== Kleñved ha marv ==


== Ar skol ==
1704-1711 : Skoliet e voe er skolaj Louis le Grand, hini ar jezuisted, gwellañ skol an amzer, hini mibien an dud uhel. Eno e reas anaoudegezh gant ar vreudeur d'Argenson, mibien d'ar ministr. Troet e oa François-Marie gant ar studi hag ar sevel gwerzennoù latin ha gallek.


== Skrivagner ==

1711 : kuitaat a ra ar skolaj ha kemenn d'e dad e vo den a lizhiri, ha n'eo ket avokad na kuzulier er Parlamant.
Gwengolo 1713 : sekretour ar c'hannad gall e Den Haag; darempred gant Pimpette; kaset eo kuit war e giz da Vro-C'hall;
Skrivañ a ra e oberennoù kentañ e gwerzennoù: ur meulgan (1713), hag ur flemmgan (1714);
1715 : marv ar roue Loeiz XIV; Rejañs, Arouet zo 21 bloaz. Dber a ra gwerzennoù a-enep ar Rejant Philippe d'Orléans (1674-1723).


=== Kastizoù ===
1716 : Mae-Here : harluet da Sully-sur-Loire abalamour d'ur flemmgann a-enep ar rejant;
Mae 1717 - Ebrel 1718 : bac'het er Bastille.


=== Oberennoù ===
1718 : Berzh a ra gant e drajedienn Oedipe. Kemer a ra an anv Voltaire.
1726 : Tabut gant ar marc'heg Rohan, bazhataet eo gant koskor e enebour.
Bac'het adarre er Bastille.
Mae 1726-1728 : Harluet da Vro-Saoz e-lec'h ma peurzesko saozneg. En em gavout a ra gant Jonathan Swift ha Pope, gwelout c'hoariva Shakespeare.
1730 : Ode sur la mort de Mlle lecouvreur, ar gomedianez a oa bet skoet he c'horf d'al lastez.
Berzh a ra gant an drajedienn Brutus.
1731 : Histoire de Charles XII, buhez roue Sveden, moulet dre laer.
1732 : Zaïre, trajedienn, a ra berzh.
Kentañ lettres philosophiques.
1734 : Embannadur al lettres philosophiques. Ret d'an oberour mont da repuiñ da Cirey, da gastell an itron Chatelet.
1736 : Deroù ar c'henskrivañ gant ar priñ prusian Frederig.
1739 : Pennadoù kentañ le Siècle de Louis XIV tapet gant ar polis.
1740 : Frederig anvet da roue Prusia evel Frederig II.
1741 : Berzh a ra gant e drajedienn Mahomet.
1743 : Berzh a ra gant e drajedienn Mérope.


== Voltaire ha Frederig ==
1743 : Kaset gant ar gouarnamant gall da Brusia da welout Frederig II.
E 1750, goude marv an Itron Du Châtelet, ha broudet gant ar Barizianed a oa krog da sutal dirak e bezhioù, ma asantas Voltaire da ginnig Frederig II da vont da chom da Verlin. Bodet e oa bet un toullad skiantourien c'hall, en o zouez La Mettrie ha Maupertuis, e Postdam.
E dibenn 1752 e tec'has Voltaire eus Berlin. Prizoniet e voe e Frankfurt. Neuze e tivizas mont da Suis da chom.


== Bloavezhioù diwezhañ ==
1762 : Kondaonet Candide gant an Iliz katolik.
1763 : Traité sur la Tolérance.
1764 : Dictionnaire philosophique portatif.
1765 : Adsavet enor Calas.
1767 : l'Ingénu.
1774 : Loeiz XVI roue
1778 : Mont a ra Voltaire da vervel da Bariz.


== Buhez prevez ==
Catherine- Olympe du Noyer (lesanvet  Pimpette) a voe kentañ karantez Arouet yaouank. Bec'h en doe Voltaire gant he mamm, Anne-Marguerite du Noyer, e Den Haag.
Darempredoù berrbad en doe Voltaire gant aktourezed: Suzanne de Livry, hag Adrienne Lecouvreur dreist-holl, met dre ma oa fallik e yec'hed ne oa ket ur bambocher.
Kalz siriusoc'h e voe e zarempred gant Gabrielle Émilie Le Tonnelier de Breteuil, markizez ar Châtelet-Lomont, a oa troourez Newton e galleg. Hounnezh a oa dimezet da markiz ar Châtelet, ezvezant peurliesañ. Anaoudegezh a reas gant ar skrivagner en 1733, ha c'hwezek vloaz e padas o darempred. E Cirey (Cirey-sur-Blaise) edo kastell ar varkizez hag eno e vevjont ; Voltaire a baeas astenn ar savadur.
Met ar varkizez a emgavas gant markiz Saint-Lambert (Jean-François de Saint-Lambert), hag a orgedas outañ. Brazez e voe Émilie, gwilioudiñ a reas, ha mervel prestik goude genel ur verc'hig.
Goude marv Emilie e vevas gant he nizez, an Itron Denis, merc'h e c'hoar.


== Mennozhioù Voltaire ==


=== Enepyuzevegezh ===
Daoust hag enepyuzev e oa? Tabut bras zo diwar-benn kement-se.
Hervez Christian Delacampagne, e vije bet gouennelour hag enepsemit }}, rak en anv ar stourm ouzh an obskurantegezh e vage kement a gaz ouzh ar gristeniezh evel ouzh ar yuzevegezh.
Hervez ar gelaouenn gatolik La Nef, e lenner en Dictionnaire Philosophique hag en « Essais sur les Mœurs » linennoù a siskouez splann e enepyuzevegezh.


=== Gouennelouriezh ===
Tud evel Leon poliakov a wel ennañ gwrizienn gouennelouriezh an XXvet kantved


== Oberennoù Voltaire ==

Skivet en deus pezhioù-c'hoari, romantoù meur, trajediennoù, barzhonegoù, flemmskridoù...

Œdipe, 1718
La Ligue ou Henry le grand, poème épique, 1723
Mariamne (ou Hérode et Mariamne), 1724
La Henriade, 1728
Histoire de Charles XII, 1730
Brutus, 1730
Zaïre, 1732
Le temple du goût, 1733
Epître à Uranie, 1733
Lettres anglaises ou Lettres philosophiques, 1734
Adélaïde du Guesclin, 1734
Le fanatisme ou Mahomet, 1741
Mondain, 1736
Epître sur Newton, 1736
Traité de métaphysique, 1736
L'Enfant prodigue, 1736
Essai sur la nature du feu, 1738
Eléments de la philosophie de Newton, 1738
Zulime, 1740
Mérope, 1743
Cosi-Sancta, 1746
Zadig (ou La Destinée), 1748
Sémiramis 1748
Le monde comme il va, 1748
Nanine, ou le Préjugé vaincu, 1749
Le Siècle de Louis XIV, 1751
Micromégas, 1752
Rome sauvée, 1752
Le Duc de Foix, 1752
La Pucelle d'Orléans, 1755, poème héroï-comique
Histoire des voyages de Scarmentado écrite par lui-même, 1756
Poème sur le désastre de Lisbonne, 1756
Essai sur les mœurs et l'esprit des nations, 1756
Histoire des voyages de Scarmentado écrite par lui-même, 1756
Candide ou l'Optimisme, 1759
Le Caffé ou l'Ecossaise, 1760
Tancrède, 1760
Histoire d'un bon bramin, 1761
Olympie, 1762
Traité sur la tolérance, 1763
Ce qui plait aux dames, 1764
Dictionnaire philosophique portatif, 1764
Jeannot et Colin, 1764
De l'horrible danger de la lecture, 1765
Petite digression, 1766
Le Philosophe ignorant, 1766
Les Questions de Zapata (1767)
L'ingénu, 1767
L'Homme aux quarante écus‎, 1768
La Princesse de Babylone, 1768
Canonisation de saint Cucufin, 1769
Questions sur l'Encyclopédie, 1770
Les lettres de Memmius, 1771
Il faut prendre un parti, 1772
Le Cri du Sang Innocent, 1775
De l'âme, 1776
La Bible enfin expliquée par plusieurs aumoniers de S. M. L. R. D. P., 1776
Dialogues d'Euhémère, 1777
Irène, 1778
Agathocle, 1779
Correspondance avec Vauvenargues, savet e 2006


== Lavarennoù ==
"Écrasons l'infâme !"
(Devise favorite de Voltaire contre l'intolérance religieuse dont il signait ses lettres en abrégé : Ecr.L'inf.)

"Si Dieu n'existait pas, il faudrait l'inventer."
(Voltaire / 1694-1778 / L'Epître 104)

"Dieu ne doit point pâtir des sottises du prêtre."
(Voltaire / 1694-1778 / Epîtres, 1769)

"On voit évidemment que toutes les religions ont emprunté tous leurs dogmes et tous leurs rites les unes des autres."
(Voltaire / 1694-1778 / De l'acoran et de la loi musulmane)

"Dieu n'a créé les femmes que pour apprivoiser les hommes."
(Voltaire / 1694-1778 / L'ingénu, 1767) "La religion juive, mère du christianisme, grand-mère du mahométisme, battue par son fils et par son petit-fils."
(Voltaire / 1694-1778 / Le Sottisier)

"Dieu? Nous nous saluons, mais nous ne nous parlons pas."
(Voltaire / 1694-1778 / Piron)

"Dieu est un comédien jouant devant un public trop effrayé pour rire."
(Voltaire / 1694-1778)