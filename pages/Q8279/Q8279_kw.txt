Shahnameh po Shāhnāma (Lyver Myghternedh, (Persek شاهنامه) yw ober bardhonieth skrifys gans an prydydh iranek Ferdowsi yn lys Mahmud o Ghazni. Skrifys veu an lyver ynter 977 ha 1010 OK. Testen an lyver yw istori ha mythologieth Iran y'n termyn usi passyes. Hemm yw epyk kenedhlek Iran, hag onan a'n oberyow lien moyha y'n yeth Persek (Farsi). 
Gans a-dro dhe 60,000 gwers, an Shahnameh yw yn-mysk an kanow hirra gwithys hwath. Y rann gynsa yw mythologiethel, ow tythya istori displegyans kowethas denel, dova enevales, an batel ynter da ha drog ha devedhyans Kaveh ha Fereidoen warbarth ha'ga mebyon Iraj, Tur ha Salm. Y'n rann gres, kevys yw istori an gorour Rostam ha'y deylu ha'n vresel ynter Iran ha Turan. An tressa rann a dhalleth gans omsettyans Aleksander Veur war Iran, ow  ri istori an Emperoureth Sassanid hag erel, ow korfenna gans Batel Qadissiyya, pan veu konkwerys an Persianes gans an Arabyon.