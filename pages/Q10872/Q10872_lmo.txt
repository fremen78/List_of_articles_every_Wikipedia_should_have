I Archaea inn una partizzion de la vita cellular, a segonda de la classifegazzion fann su un regn o un domini. Desgià che gh'hann minga el nucli, inn considerad di procariota e inn stad a longh considerad 'me di bateri, ma poeu el s'è scernid de partìj per via di varie diferenze, per esempi el fat che i mecaneghe del so metabolismo inn pussee vesine a quei di eucariota che di bateri, oltra a vari element chimegh che inn propi di archaea e basta, e poden per esempi trovà 'me nutriment un frach de roba compagna de l'amoniaca, di ion de ferr e fina a l'idrogen: per quella reson chi vari archaea inn estremofil e la pupart de quell che se sa l'è ligad a roba trovada in situazzion estreme, despess 'me tochei de DNA.
I archaea, comunque, se troeuven anca in del microbiota de 'n poo de vesser vivent, anca in di omen. Se cognossen no di patogen o di parassita in 'sta familia, ma se cognossen vari mutualista e commensai.


== Riferiment ==
Archaea vs Batteri: troviamo le differenze!


== Alter proget ==

 Wikimedia Commons el gh'ha dent imagin o alter archivi su Archaea
 Wikispecies el gh'ha dent informazzion su Archaea