Koloniyalizm, hetê dewletê da bine ra bındestê xo kerdışê yew cay rê vaciyeno. Yani, yew dewlete teberê herranê xo dı, şına cayê do bin, uca kena bındestê xo, bestena xo. Koloniyalizm hetê tarixi ra kıhano, hema koloniyalizmê Ewropa ewro vêşêr şınasiyenê. Enê kolonikerdışê dewletanê Ewropa seserra 16. ra miyanê seserra 20. ra ramıtê. Key yew dewleta koloniyaliste şına cayê do bin, uca kena xo dest u bestena xo her çiyê kı ucay dı estê inan zi gêna, kenê xo u benê wahêrê inan. Yani dewleta koloniyaliste dest nana çıme u bazarê koloniy ser u ana cayê xo. Heto bin ra, şarê kı koloniyalisti gênê bındestiya xo, hetê sosyo-kultureli u dini ra zi pelexnenê.
Dınya sero İngıltere, Fransa, İspanya, Hollanda u Portekiz koloniyalistê gırdi biy, dınya sero xeylê cay vıstê xo dest.