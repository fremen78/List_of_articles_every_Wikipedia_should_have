Nagibas Mahfuzas (arab. نجيب محفوظ = Nagīb Maḥfūẓ; 1911 m. gruodžio 11 d. – 2006 m. rugpjūčio 30 d.) – Egipto rašytojas, 1988 m. apdovanotas Nobelio literatūros premija. Kartu su Tawfiq el-Hakim jis laikomas vienu pirmųjų šiuolaikinių arabų rašytojų, kurie nagrinėjo egzistencializmo temą. Per 70 kūrybos metų jis išleido 50 romanų, 350 trumpų istorijų, tuzinus filmų scenarijų ir 5 pjeses. Pagal daugumą jo kūrinių buvo sukurti filmai Egipte ir užsienyje.


== Nesutarimai su fundamentalistais ==
Dėl Nagibo Mahfuzo paramos Egipto prezidento A. Sadato 1978 m. sudarytai taikos sutarčiai su Izraeliu, jo knygos buvo uždraustos daugelyje arabų šalių, kol jis laimėjo Nobelio premiją. Kaip dauguma Egipto rašytojų ir intelektualų, jis buvo fundamentalistų mirties sąraše. Jis gynė Salman Rushdie, kai Ajatola Chomeinis pasmerkė jį mirčiai 1989 m., bet teigė, kad jo Šėtoniškosios eilės įžeidžia islamą. Jis gynė Rushdie, nes tikėjo žodžio laisve. Nagibas Mahfuzas pavadino Chomeinį teroristu ir su kitais 80 intelektualų paskelbė, kad „jokia šventvagystė taip nežaloja islamo ir musulmonų kaip reikalavimas užmušti rašytoją“.


== Šaltiniai ==