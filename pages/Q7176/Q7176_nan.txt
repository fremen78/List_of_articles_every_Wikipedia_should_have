Naguib Mahfouz (A-la-pek-gí: نجيب محفوظ‎) (1911 nî 12 goe̍h 11 ji̍t – 2006 nî 8 goe̍h 30 ji̍t) sī chi̍t ūi Ai-ki̍p chok-ka, tī 1988 nî tit-tio̍h Nobel Bûn-ha̍k Chióng. I hām Tawfiq el-Hakim sī tong-tāi Ai-ki̍p bûn-ha̍k ê sian-hong chok-ka. Tī 70 tang ê chhòng-chok seng-gâi tiong, i bat chhut-pán kòe 34 phō sió-soat, 350 gōa phiⁿ té kò͘-sū, koh ū chi̍t-kóa tiān-iáⁿ kio̍k-pún kap hì-kio̍k téng. I-ê chē-chē chok-phín í-keng pī kái-pian chò Ai-ki̍p ia̍h kok-gōa ê tiān-iáⁿ.