Gle rescecature (IPA: [rǝʃǝkaˈtuːrǝ], sing.: rescecatore [rǝʃǝkaˈtoːrǝ]; Rodentia Bowdich, 1821) suó gl'òrdene de mammífere che tiéve gle cchiù ávete númmere de spèce mendevate (faštima no comme biomassa), abbraccènne circa gle 43% de tutte le spèce de mammífere ch'esištene a gle juorne d'uoje, cchiù avetetande taxa schembarze. Suó rrescite a avé tutte šte secciése faštima razie a gle fatte ca suó peccerigle, ca ze repredúcene cchiù vòte a gl'anne é a gle fatte ca rriéscene a rescecà é a chenzemà na ròssa varietà de magnà.
De ss'òrdene fave parte spèce assá chenesciute é da gl'ariale ne muare spase, comm'a ratte, surge é ciurle, é pure spèce rare é da gl'ariale assá reštritte.


== Etemeleggía ==
Gle nome "rescecatore"  ne vè da gle vèrbe latine *rōsĭcare, che ne vè da rōdĕre (part. pass. rōsus) "rescecà", ch'accènna a l'abbetúdene ch'acchemuna tutte gl'agnemale che fave parte de ss'òrdene.