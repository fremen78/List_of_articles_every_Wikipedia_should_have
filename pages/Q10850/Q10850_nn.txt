Gnagarar (latin Rodentia) er ein orden av pattedyr som er særprega ved dei to kraftige fortennene i overkjeven. Tidlegare rekna ein òg haredyra til gnagarane under overordenen Glires, men ein har gått bort frå dette synet i nyare tid. 
Til gruppa høyrer omkring 1 500 beskrivne artar fordelt på 30 familiar. I Noreg førekjem 18 artar.


== Kjenneteikn ==
Gnagarane sitt fremste kjenneteikn er framtennene deira, som er tilpassa gnaging og veks heile livet. Hjå brunrotte Rattus norvegicus veks dei så mykje som 2,7 mm i veka. Dei er dekt med hard emalje berre på framsida, så når dei vert brukt får dei ein kvass egg som gjer dei til effektive gnagereiskapar. Ulike grupper nyttar dei til ulike føremål. Mønsteret i emaljen kan vera nyttig når ein skal bestemma artar.
Dyra i gruppa er kompakt bygde og har oftast korte bein. Dei er sålegjengarar og er elles særs varierte i kroppsbygging; særleg halen. Berre i Noreg er spennet breitt; artar som bever, ekorn, dei ulike rottene og lemenet har vidt ulike former på halen sin.
Den største gnagaren i verda i dag er flodsvinet, som kan vega over 60 kg og lever i våtmarker i Sør-Amerika. Dei langt fleste gnagarar er likevel smågnagarar som oftast veg mindre enn 100 gram.


== Inndeling ==

Inndelinga under følgjer Animal Diversity Web, med nokre tillegg etter Handbook of the Mammals of the World  (2017).

Orden: Rodentia, gnagarar
Underorden: Anomaluromorpha, springharegruppa
Familie: Anomaluridae, skjelekornfamilien, lurvehaleekornfamilien
Familie: Pedetidae, springharefamilien
Underorden: Castorimorpha, bevergruppa
Familie: Castoridae, beverfamilien
Familie: Geomyidae, kinnposerottefamilien
Familie: Heteromyidae, kengururottefamilien
Underorden: Hystricomorpha, marsvingruppa
Infraorden: Ctenodactylomorphi, kamfingerrottelignende gnagarar
Familie: Ctenodactylidae, kamfingerrottefamilien
Infraorden: Hystricognathi
Parvorden: Phiomorpha
Familie: Hystricidae, holepiggsvinfamilien
Familie: Petromuridae, klipperottefamilien
Familie: Thryonomyidae, sumprottefamilien
Parvorden: Bathyergomorpha, sandgravarliknande gnagarar
Familie: Bathyergidae, sandgravarfamilien
Parvorden: Caviomorpha, marsvinliknande gnagarar
Overfamilie: Erethizontoidea, trepiggsvingruppa
Familie: Erethizontidae, trepiggsvinfamilien
Overfamilie: Cavioidea
Familie: Dasyproctidae, agutifamilien
Familie: Cuniculidae, pakafamilien
Familie: Dinomyidae, pakaranafamilien
Familie: Caviidae, marsvinfamilien
Overfamilie: Octodontoidea, trompetrottegruppa
Familie: Octodontidae, trompetrottefamilien
Familie: Ctenomyidae, kamrottefamilien
Familie: Echimyidae, piggrottefamilien, tornerottefamilien
Familie: Myocastoridae, sumpbeverfamilien
Familie: Capromyidae, beverrottefamilien
Overfamilie: Chinchilloidea, chinchillagruppa
Familie: Chinchillidae, chinchillafamilien
Familie: Abrocomidae, haremusfamilien
Underorden: Myomorpha, museliknande gnagarar
Overfamilie: Dipodoidea, hoppemusgruppa
Familie: Sminthidae, bjørkemusfamilien
Familie: Zapodidae
Familie: Dipodidae, hoppemusfamilien
Overfamilie: Muroidea, musegruppa
Familie: Calomyscidae
Familie: Cricetidae, hamsterfamilien
Familie: Muridae, musefamilien
Familie: Nesomyidae
Familie: Platacanthomyidae
Familie: Spalacidae, moldvarprotter
Underorden: Sciuromorpha, ekorngruppa
Familie: Aplodontidae, beverekornfamilien
Familie: Gliridae, sjusovarfamilien
Familie: Sciuridae, ekornfamilien


== Kjelder ==


== Bakgrunnsstoff ==

(no) gnagarar hos Artsdatabanken
(en) gnagarar – oversikt og omtale av artane i WORMS-databasen
(en) gnagarar i Encyclopedia of Life
(en) gnagarar i Global Biodiversity Information Facility
(sv) gnagarar hos Dyntaxa
(en) gnagarar hos Fauna Europaea
(en) gnagarar hos Fossilworks
(en) gnagarar hos ITIS
(en) gnagarar hos NCBI
(en) Kategori:Rodentia – bilete, video eller lyd på Wikimedia Commons
 Rodentia – detaljert informasjon på Wikispecies