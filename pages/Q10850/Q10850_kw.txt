Knivil  yw eneval a'n urdh Rodentia (dhyworth an Latin rodere, 'knias'). Bagas pur sewenus yns i, a's teves dew dhans a-rag. An dens a dyv heb hedhi ha res yw an knivil aga gwiska orth knias po rbylsmala war neppyth kales. Hemm yw pennfenten aga hanow. 
An brassa rann a gniviles yw byghan. Ensamplow a gniviles kemmyn yw logos, rathes, gwiweres dor ha gwiweres. Erel gwithys avel enevales dov yw hghes Gyni, hamsters ha jerbyls. Kniviles moy a gomprehend ballaskes, lostledanes ha'n knivil moyha, an kapybara, hag a dyv dhe hys a 135cm ha poos a 65kg. 
Hanter pub eghen a vronnvil yw kniviles. 
Suposys yw konines ha skovarnogyon dhe vos kniviles gans nebes tus, mes yn 1912 bewonydhyon a erviras gwrythul urdh nowydh ragdha henwys Lagomorpha drefen bos dew dhans a-rag moy dhedha war aga gen a-ugh. Gelwys yw hwistles kniviles treweythyow, mes nyns yw hemma ewn. I yw y'n urdh Eulipotyphla (Insectivora kyns).


== Taksonomieth ==
Yma moy a deyluyow ages an re ma. An rol a gomprehend an teyluyow moyha kemmyn. 

Urdh Rodentia
Isurdh  Anumaluromorpha
Teylu  Anomaluridae
Teylu  Pedetidae (lammskovarnogyon)
Isurdh  Castorimorpha
Teylu  Castoridae (lostledanes)
Teylu  Geomyoidea (goferes ha rathes kangarou)
Isurdh  Hystricomorpha
Teylu  Ctenodactylidae
Teylu  Hystricidae (ballaskes)
Teylu  Myocastoridae (koypou)
Teylu  Caviidae (hoghes Gyni)
Teylu  Chinchillidae (chinchilles)
teylu  Cuniculidae
Isurdh  Sciuromorpha
Teylu  Aplodontiidae (lostledan an menydh)
Teylu  Gliridae (hunek)
Teylu  Sciuridae (gwiweres ow komprehendya gwiweres dor, logos an meurbras ha marmotes)
Isurdh  Myomorpha
Ugheldeylu Muroidea
Ugheldeylu Dipodoidea
Teylu Dipodidae