Knoagbeestn (Rodentia) zyn 'n orde van zoogbeestn die gekenmerkt wordn deur één poar continu groeinde snytandn in de boovn-en oenderkoake. Oengeveer 40 percent van al de soortn zoogbeestn zyn knoagbeestn (2.277 soortn). Ze zyn te viendn ip al de continentn, uutgezoenderd ip Antarctica. 
Bekende knoagbeestn zyn muuzn, rattn, eekhoorns, prairiehoendn, chinchilla's, bevers, cavia's en hamsters. Keuns, hoazn en pika's, die ook snytandn hèn die continu groein, wierdn vroeger geclassificeerd by de Rodentia, moa wordn nu ingedeeld by de Lagomorpha. Die twêe ordes zyn zustergroepn die e recentste gemeenschappelyke voorouder deeln en de clade Glires vormn.
De meeste knoagbeestn zyn kleene beestn met e robuust lyf, korte pootn en e lange steirt. Ze gebruukn hunder scherpe snytandn vor eetn te knabbeln, hooln te groavn en hunder te verdedign. De meeste eetn zoadn of ander plantoardig materioal, moa sommigte hèn meer gevarieerde dieetn. 't Zyn over 't algemeen sociale beestn. Vele soortn leevn t'hope en communiceern mè mekoar. 


== Taxonomie ==
De volgnde indeelienge is teegnwoordig 't meest gebruukelyk:
Orde: Rodentia (Knoagbeestn) 

Oenderorde: Anomaluromorpha
Familie: Anomaluridae (Stekkersteirteekhoorns)
Familie: Pedetidae (Sprienghoazn)
Oenderorde: Castorimorpha
Superfamilie: Castoroidea
Familie: Castoridae (Beverachtign)
Superfamilie: Geomyoidea
Familie: Geomyidae (Zakrattn)
Familie: Heteromyidae (Zakmuuzn)
Oenderorde: Hystricomorpha
Infraorde: incertae sedis
Familie: Ctenodactylidae (Goendi's of kamviengers)
Familie: Diatomyidae
Infraorde: Hystricognathi
Familie: Abrocomidae (Chinchillarattn)
Familie: Bathyergidae (Molrattn)
Familie: Capromyidae (Hutia's)
Familie: Caviidae (Cavia-achtign)
Familie: Chinchillidae (Chinchilla's)
Familie: Ctenomyidae (Kamrattn)
Familie: Cuniculidae (Paca's)
Familie: Dasyproctidae (Agoeti's en acouchy's)
Familie: Dinomyidae (Pacarana's)
Familie: Echimyidae (Stekkerrattn)
Familie: Erethizontidae (Stekkerzwyns van de Nieuwe Weireld)
Familie: Heptaxodontidae (Reuzehutia's)
Familie: Hystricidae (Stekkerzwyns van d' Oude Weireld)
Familie: Myocastoridae (Beverrattn)
Familie: Octodontidae (Schynrattn)
Familie: Petromuridae (Afrikoansche rotsrattn)
Familie: Thryonomyidae (Rietrattn)
Oenderorde: Myomorpha
Superfamilie: Dipodoidea
Familie: Dipodidae (Jerboa's)
Superfamilie: Muroidea
Clade: incertae sedis
Familie: Platacanthomyidae (Dwergslapmuuzn)
Familie: Spalacidae (Molrattn)
Clade: Eumuroida
Familie: Calomyscidae (Muushamsters)
Familie: Cricetidae (Woelmuusachtign)
Familie: Muridae (Muusachtign)
Familie: Nesomyidae
Oenderorde: Sciuromorpha
Familie: Aplodontiidae (Stompsteirteekhoorns)
Familie: Gliridae (Slapmuuzn)
Familie: Sciuridae (Eekhoorns)