V širšom, zriedkavom zmysle sa ako hlodavce (Rodentia) označujú prostozubce v širšom zmysle (lat. Rodentiamorpha, Simplicidentata), pozri Rodentiamorpha
Hlodavce (iné názvy: myšotvaré, čiastočne prostozubce; lat. Rodentia) sú rad z triedy cicavce. 
Asi 40 % všetkých druhov cicavcov patrí medzi hlodavce, ide teda o zďaleka najpočetnejší rad cicavcov. 
Hlodavce sú veľmi výrazný taxón, ostro ohraničený od ostatných radov cicavcov. Sú to cicavce vysokého fylogenetického veku s typickými anatomicko-morfologickými zvláštnosťami (chrup, tvar lebky a pod.)
Do radu hlodavcov patrí 33 čeľadí a 2277 uznaných druhov, z nich 30 druhov obýva Slovensko. 


== Chov ==
Pre chov v zajatí sú vhodné hlodavce z týchto čeľadí:

chrčkovité (Cricetidae)
morčatovité (Cavidae)
pieskomilovité (Gerbillidae)
osemzubovité (Octodontidae)
vevericovité (Sciuridae)
činčilovité (Chinchillidae)
myšovité (Muridae)


== Ochrana ==
Na Slovensku je 13 druhov zákonom chránených. Niektoré z nich sú významné aj z hľadiska chovu v zajatí, napríklad veverica obyčajná.


== Referencie ==


== Iné projekty ==

 Commons ponúka multimediálne súbory na tému Hlodavce
 Wikidruhy ponúkajú informácie na tému Hlodavce