Knaagdiere is soogdiere (Mammalia) wat gesamentlik die orde Rodentia vorm. Knaagdiere is besonder suksesvol en veertig persent van alle soogdiere is knaagdiere. Hulle kom op alle kontinente van die aarde, behalwe in Antarktika voor en leef in 'n verskeidenheid van habitats, soos in bome, onder die grond en selfs in varswater.
Knaagdiere het vier snytande wat aanhou om te groei, en deur te knaag kort gehou word. Die Latynse naam Rodentia is van die eienskap afgelei: rodere, "om te knaag", en dent, "tand".
Die meeste knaagdiere is klein. Voorbeelde van bekend knaagdiere is muise, rotte en eekhorings. Sommige knaagdiere soos marmotte, hamsters en nagmuise word soms as troeteldiere aangehou.
Voorbeelde van groter knaagdiere is ystervarke, bewers, en die grootste lewende knaagdier, die kapibara (watervark), wat tussen 105 en 135 cm in lengte kan groei en 35 tot 65 kg kan weeg.


== Taksonomie ==
Orde Rodentia
Suborde Anumaluromorpha
Familie Anomaluridae
Familie Pedetidae (Springhase)
Suborde Castorimorpha
Familie Castoridae
Familie Geomyoidea
Suborde Hystricomorpha
Familie Ctenodactylidae
Familie Hystricidae
Familie Myocastoridae
Familie Caviidae
Familie Cuniculidae
Suborde Sciuromorpha
Familie Aplodontiidae
Familie Gliridae (ook Myoxidae, Muscardinidae)
Familie Sciuridae (Eekhorings)
Suborde Myomorpha
Superfamilie Muroidea
Superfamilie Dipodoidea
Familie Dipodidae


== Eksterns skakels ==

 Wikimedia Commons het meer media in die kategorie Knaagdier.

 Wikiwoordeboek het 'n inskrywing vir knaagdier.