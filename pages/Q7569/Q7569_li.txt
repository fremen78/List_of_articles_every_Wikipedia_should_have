Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Kindj is e waord veur 't jónk van 'ne miens. E kindj óngergeitj 'n óntwikkeling vanaaf zien gebaordje toetdet 't munjig wuuertj. In 't Verdraag vanne Rechte van 't Kindj wuuertj edere miens dae jónger is es achtieën jaor ónger e kindj verstange.
Kindj is ouch 't geslechsloeas begrip veur 'ne jóng of e maedje. Dit waord wuuertj ouch waal gebroek es ze al vólwasse zeen (es in: "Mien kinjer woeanen op zichzelf."). Veur dit waord kump meistes nag e bezittelik veurnaamwaord te staon.
In 't Mestreechs spraeke vrólje (óngeach de laeftied) es bekèndje vanein, zich aan mit "keend", beveurbeildj: Keend, wie geit 't mèt diech?
Mit 't waord "kindj" kan ouch e winjelkindj waere gemèndj. In Wieërt en ómstreke zaet me wicht of wecht.