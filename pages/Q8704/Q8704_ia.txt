Walter "Walt" Elias Disney (Chicago, Illinois, SUA le 5 de decembre 1901 – Burbank, California, SUA le 15 de decembre 1966), esseva un artista statounitese. Ille esseva anque productor, director e animator de films. Ille es le creator de figuras cognoscite como (in anglese) Mickey Mouse (1928) e Donald Duck (1934) e es considerate como un del personas le plus importante pro le developpamento del film animate.  
Walt Disney comenciava su production de films animate in blanc-nigre e continuava crear films con sono e in colores. Ille produceva le prime film animate de un longor como un normal film de fiction, "Blanca-Nive e le septe nanos" (1937), que revolutionava le production de films animate. Altere films animate de su production, famose in grande partes del mundo, comprehende "Dumbo" (1941) e "Bambi" (1942) e, specialmente durante le periodo 1990 a hodie multe films animate que es de facto musicals con melodias que ha devenite classicos. 
Walt Disney esseva filio de Flora et Elias Disney, e habeva tres fratres e un soror. Ille e su fratre, Roy O. Disney, ha fundate le corporation Walt Disney Productions. 
"Steamboat Willie" (1928) esseva le prime film con Mickey Mouse, e ja le tertie film con le mus esseva con sono.  
In 1955 aperiva le prime parco de amusamento, Disneyland, in California in le SUA. Walt Disney World (o: Disneyworld) aperiva in Florida, SUA, in 1971 e Disneyland Paris (originalmente EuroDisneyland) in Marne-la-Vallée, ca. 30 km est de Paris in Francia, in 1992.