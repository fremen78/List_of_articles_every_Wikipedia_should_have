Walter Elias "Walt" Disney (5 Aralık 1901, Illinois – 15 Aralık 1966, Kaliforniya); Amerikalı yapımcı, yönetmen, senarist, seslendirmen ve animatör.
Flora Disney ve Elias Disney'in oğludur. Üç erkek, bir kız kardeşi vardır. Kardeşi Roy O. Disney ile Walt Disney Productions'ı kurmuştur. Şirketi dünyanın en ünlü film yapımcılarından biri olmuştur. Kurduğu Walt Disney Şirketi, şu an yıllık 30 milyar dolar geliri olan bir medya devi haline gelmiştir.
Walt Disney; Orlando, Florida'daki Walt Disney Dünyası açılmadan birkaç yıl önce gırtlak kanserinden 15 Aralık 1966'da yaşamını yitirmiştir. 17 Aralık 1966'da cenazesi yakılmıştır ve külleri Kaliforniya'daki Forest Lawn Anıt Mezarlığı'na defnedilmiştir.


== Ödüller ==
Walt Disney, 59 adaylıktan 22 tanesini alarak en çok Oscar kazanan kişi olarak tarihe geçmiştir. 7 defa Emmy Ödülleri'ne aday olmuştur. 3 kez Altın Küre Ödülü'ne aday gösterilmiş, ancak kazanamamıştır. Lakin kendisine iki Özel Başarı Ödülü (Bambi (1942) ve The Living Desert (1953)) ve Cecil B. DeMille Ödülü verildi. Ayrıca Disneyland televizyon dizisi için En İyi Yapımcı dalında 4 Emmy Ödülü adaylığından birinde ödülü kazandı. Günümüzde de en fazla Oscar'a aday olan kişi ünvanını korumaktadır. Walt Disney ve çalışanları; dünyanın en ünlü prodüksiyonlarını üretmiştir.
Disney'in iç kişiliği olarak görülen; farelerden korkmasına rağmen Mickey Mouse da başta olmak üzere bugün Disney İsmiyle özdeşleşen pek çok karakter, Disneyland ve Walt Disney Resort gibi mekanlar da onun eseridir. Steamboat Willie, The Three Little Pigs, Pamuk Prenses ve Yedi Cüceler, Fantasia 2000, Pinokyo, Bambi, Dumbo ve Mary Poppins isimli filmleri, Kongre Kütüphanesi tarafından Amerika Birleşik Devletler Ulusal Film Arşivi'ne, "kültürel, tarihsel veya estetik açıdan önemli" olarak eklenmiştir. 1998'de, Amerikan Film Enstitüsü endüstri uzmanlarına göre en iyi 100 Amerikan filminin listesine, Pamuk Prenses ve Yedi Cüceler (49 numara) ve Fantasia (58 numara) olarak eklendi.


== Özel hayatı ==
Walt Disney, çocukluğunda harfleri ters gördüğünden okuma-yazmayı öğrenmekte güçlük çekmiştir.
Diane ve Sharon isimli iki kızı vardır.


== Dış bağlantılar ==
Walt Disney Aile Müzesi3 Ekim 2008 tarihinde Wayback Machine sitesinde arşivlendi.


== Kaynakça ==