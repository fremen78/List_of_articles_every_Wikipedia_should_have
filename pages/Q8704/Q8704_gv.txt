She biogheyder, gienteyder fillym as greeseyder dellal Americaanagh va Walter Elias Disney (5 Nollick 1901 – 15 Nollick 1966). She kioneraadagh y çhynskyl vioghys Americaanagh v'eh, as chur eh stiagh shiartanse dy lhiassaghyn ayns gientyn cartoonyn. Myr gienteyder fillym, ta recortys echey ayns earroo smoo jeh Aundyryn Academy cosnit echey ny enmyssit echey, ny smoo na dooinney elley erbee. Harrish e heihll, chossyn eh 22 Oscar ass 59 enmyssaghtyn. Va daa Aundyr Golden Globe as Aundyr Emmy bronnit er chammah, mastey aundyryn as onnoryn elley. Ta shiartanse jeh ny filmyn echey goit stiagh ayns Recortys Ashoonagh ny Filmyn liorish Lioarlann y Chohionnal. She Disney va'n chied dooinney ve enmyssit son Aundyr Academy ayns shey ronnaghyn.
Va Disney ruggit ayns Chicago ayns 1901, as lhiassee eh anaase 'sy tarneyraght tra v'eh aeg. Hie eh dys brastyllyn ellyn as hooar eh staartey myr tayrneyder traghtee tra v'eh 18 bleeaney d'eash. Darree eh dys California ayns ny 1920yn leah as chur eh Disney Brothers Studio er bun marish e vraar Roy. Marish Ub Iwerks, lhiassee eh yn karacteyr Mickey Mouse ayns 1928, y chied rah v'echey; chur eh e ghoo rish y characteyr ayns ny bleeantyn leah. Erreish da'n teyrlann irree seose, haink er dy ve ny smoo contoyrtagh, cur sheean sincroanit, Technicolor tree-rybbanagh lane-daahit, cartoonyn liauyrey, as lhiassaghyn çhaghnoil ayns shamraigyn. Ren troaryn yn obbyr echey, ta ry-akin ayns obbraghyn lheid as Snow White and the Seven Dwarfs (1937), Pinocchio, Fantasia (y daa jeu ayns 1940), Dumbo (1941), as Bambi (1942), cur rish lhiassaghey yn scannaneaght vioghit. Haink filmyn bioghit as jantys bio noa lurg y Nah Chaggey Dowanagh, goaill stiagh Cinderella (1950), Sleeping Beauty (1959) as Mary Poppins (1964).
Ayns ny 1950yn, vooadee Disney stiagh ayns çhynskyl ny pairkyn gamman as, ayns Jerrey Souree 1955, doshil eh Disneyland ayns Anaheim, California. Son argid y hroggal da'n çhalee, hie eh stiagh ayns claareeyn çhellveeish, lheid as Walt Disney's Disneyland as The Mickey Mouse Club. Va paart echey chammah ayns plannal Margey Moscow 1959, Cloiaghyn Olympagh y Gheuree, 1960, as Margey Dowanagh York Noa, 1964. Ayns 1965, hoshee eh lhiassaghey pairk ghamman elley, Disney World, raad beagh yn cree ny chummey noa dy valley, yn "Experimental Prototype Community of Tomorrow" (EPCOT). She toghtaneyr trome va Disney harrish 
e heihll, as hooar eh baase liorish y changhyr scowanagh roish my row y phairk as y shalee EPCOT lhieent.
She dooinney faitagh neu-hickyr v'eh 'sy phreevaadjys echey, agh ren eh doltey ambee çheh as failtagh tra v'eh mastey sleih elley. Va ard-stundayrtyn echey as s'ard va ny jerkallyssyn echey ayns adsyn va gobbraghey marish. Ga dy vel cassidyn ayn dy nee dooinney kynneeagh ny noi-Ewnagh v'eh, ta ny deiney chur fys er loayrt noi ny cassidyn shen. Cheaghil ard-ghoo Disney ayns ny bleeantyn lurg e vaaish, voish creckeyder leaghyn çheer-ghraihagh thieoil dys ynnydyagh yn impiroilys Americaanagh. Ansherbee, she persoon scanshoil ayns shennaghys y vioghys as shennaghys cultooragh ny Steatyn Unnaneysit raad t'eh coontit myr jallooag chultooragh ashoonagh.


== Kianglaghyn magh ==

Walt Disney ec IMDb 
Thie Tashtee Lught-thie Walt Disney
The Walt Disney Birthplace