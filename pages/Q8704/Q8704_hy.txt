Վիքիպեդիայում կան հոդվածներ  Սամվելյան ազգանունով այլ մարդկանց մասին։

Դավիթ Սամվելի Սամվելյան (հուլիսի 16, 1983(1983-07-16), Երևան, Հայկական ԽՍՀ, ԽՍՀՄ), հայ աստվածաբան, գրող, արձակագիր։


== Կենսագրություն ==
Դավիթ Սամվելյանը ծնվել է 1983 թվականի հուլիսի 16-ին Երևանում։ 1990-2000 թվականներին սովորել է թիվ 181 դպրոցում։ 2000-2004 թվականներին սովորել է Երևանի պետական համալսարանի աստվածաբանության ֆակուլտետի բակալավրիատում։ 2004-2006 թվականներին սովորել է նույն ֆակուլտետի մագիստրատուրայում, ստանալով կրոնագետ-եկեղեցաբանի մագիստրոսի կոչում։ 2006-2008 թվականներին ծառայել է Հայաստանի զինված ուժերում։
2005 թվականի դեկտեմբերի 3-ին «Եկեղեցին որպես մշակույթի պահպանման ու զարգացման օջախ» թեմայով ներկայացրել է զեկույց Օշականում կազմակերպված «Եկեղեցի, Պետություն, Երիտասարդություն» գիտաժողովի ընթացքում։ 2016 թվականի հունիսի 20-ին «Աստղագիտություն և Պոեզիա» թեմայով կարդացել է հատուկ զեկույց ԳԱԱ «Մշակութային Աստղագիտություն» գիտաժողովի ընթացքում։ 2021 թվականի նոյեմբերի 26-ից հանդիսանում է Հայաստանի գրողների միության անդամ։ Նրա ստեղծագործությունները տպագրվել են «Նորք», «Կայարան», «Գարուն» գրական ամսագրերում և առանձին էսսեներ ու պատմվածքներ էլ էլեկտրոնային պարբերականներից «Գրանիշ», «Անդին», «Գրքամոլ» և այլ կայքերում։
Գրում է մարդկային հարաբերությունների, մարդու ներաշխարհի, ապրումների, հույզերի ու զգացմունքների, ներքին մղումների ու պայքարի մասին։ Ստեղծագործությունների կիզակետում մարդն է։


== Աշխատանքային գործունեություն ==
2005-2006 թվականներին Արարատյան թեմի երիտասարդաց շարժում, խորհրդական, գանձապահ
2005-2006 թվականներին Ազգային առաջնորդության ինստիտուտ. Սաղմոսավան գյուղի դպրոցում կիրակնօրյա դպրոցի և միջոցառումների կազմակերպիչ
2008-2009 թվականներին Քրիստոնեական դաստիարակության կենտրոնի փոխտնօրեն, տարածքային պատասխանատու
2009-2012 թվականներին Սևանի Վազգենյան հոգևոր Ճեմարանի վերակացու
2013 թվականից M.E.P.H. Engineering LTD, անձնակազմի հետ տարվող աշխատանքների կազմակերպիչ և վերահսկող
2017-2018 թվականներին Բուկինիստ գրախանութների ցանց, գրքի խորհրդատու
2019 թվականից «Էդիթ Պրինտ» հրատարակչություն, վաճառքի և մարքեթինգի բաժնի գլխավոր մասնագետ
2022 թվականից «Էդիթ Պրինտ» հրատարակչության գլխավոր խմբագիր


=== Թարգմանություններ ===
Գասպարյան Ա., Կովկասի Արքան, Երևան, Էդիթ Պրինտ, 368 էջ
Օհանջ Կ., Արամյանց. Էդիթ Պրինտ, 160+16 էջ
Հ․ Ք․ Անդերսեն, Հեքիաթներ,Էդիթ պրինտ, 112 էջ


== Հրատարակություններ ==
ԵՊՀ պարբերականում «Լուսե Երազ» բանաստեղծություն, 2004
«Լուսե Երազ» բանաստեղծությունների ժողովածու, 2010
«Նա և Նրա» արձակ բանաստեղծությունների և նովելների ժողովածու, 2014
«Արտագաղթած կարոտ» արձակ բանաստեղծությունների, էսսեների և պատմվածքների ժողովածու, 2016, 2019
«Ռոդենի ձմեռը», 2017, 2019
«հակաՔԱՂԱՔական», 2019,
«Զգուշացեք, դռները չեն փակվում», 2020,
«Հայելապատում»
«Չորրորդ փողոց» պատմվածքների և էսսեների ժողովածու, 2022
«Ունայնություն ըստ սերերի» բանաստղծությունների և էսսեների ժողովածու, 2023


== Ծանոթագրություններ ==


== Արտաքին հղումներ ==
Դավիթ Սամվելյանը Կայարան գրականում
«Հայրենիքը չեմ կարող կաղապարի մեջ դնել»
«Նա և Նրա». հարցազրույց աստվածաբան, գրող Դավիթ Սամվելյանի հետ Արխիվացված 2014-05-18  Wayback Machine
Մի շտապեք մարդկանց ասել «հաջողություն», ասեք`«ցտեսություն»… Արխիվացված 2015-01-23  Wayback Machine
Անվերադարձ արտագաղթած կարոտներ. Դավիթ Սամվելյանի նոր ժողովածուն կներկայացվի ընթերցողներին