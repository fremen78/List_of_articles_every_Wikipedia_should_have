Hiel ‘Walter Elias Disney’ (1901 dekul 5 – 1966 dekul 15) äbinom filmotiprodan, ⸗rejidan, ⸗librätan, ⸗liföfükan, äsi vögadramatan, büsidan ä benodan Lamerikänik, kel ägetom mödikna premi: ‘Nobel’. El ‘Disney’ binom küpädik as balan pösodas flunilabikün ä jafälikünas pö filmotadustod ün tumyel teldegid. As kefünan (kobü hiel ‘Roy O. Disney’) ela ‘Walt Disney Productions’, el ‘Walt Disney’ ävedom balan filmotiprodanas sevädikün vola valik. Fiam fa om päfünöl, anu sevädik as el ‘Walt Disney Company’ (Kompenät: ‘Walt Disney’), geton atimo dolaris za 35 000-balions alyelo.
El ‘Walt Disney’ binom ledino famik as filmotiprodan ed as jafälan pö däsinotiliföfükam e jafam legadas yegädik. Äkompenom mäldegfolna pö daväl prema: ‘Nobel’ Kadäma filmik, teldegmälna benosekiko; labom anu volarekordi numa premas: ‘Nobel’ pedagetöl. El ‘Disney’ ägetom velna i premi: ‘Emmy’. El ‘Disney’ e kevobans omik äjafons numi mödik pösodöfas fämikün, soäs ut, kel ma mödikans binon el ‘alter ego’ ela ‘Disney’ it: ‘Mickey Mouse’. Nem omik äfamikon aiplu sekü legads yegädik oma: el ‘Disneyland’ ed el ‘Walt Disney World’ in Lamerikän, Fransän, Yapän e Tsyinän.
El ‘Walt Disney’ ädeadom sekü luegakanser tü 1966 dekul 15, mö yels anik bü maifükam drimaproyega okik: ‘Walt Disney World’ in ‘Orlando’, in tat: Florida, in Lamerikän.


== Literat ==