Walter Elias Disney (5. detsember 1901 Chicago – 15. detsember 1966 Burbank) oli USA filmirežissöör ja -produtsent, multifilmide looja ning metseen. Walt Disney oli ka populaarne seltskonnategelane ja lõbustusparkide looja. Tema nimel on nii võidetud Oscarite arvu (26) kui ka Oscarile nomineerimise kordade (59) rekord. Ta on pälvinud ka 7 Emmy auhinda. 
Disneyt peetakse 20. sajandi üheks tähtsamaks meelelahutusäri arendajaks. Koos oma venna Roy O. Disneyga rajas ta Hollywoodis Walt Disney Company. Selle kontserni iga-aastane sissetulek on umbes 30 miljardit USA dollarit. 
Disney ja tema töötajad on loonud arvukalt maailmakuulsaid multifilmitegelasi, näiteks 1928. aastal Miki Hiire ja 1934. aastal Piilupart Donaldi. 
1955. aastal rajas ta Californiasse suure lõbustuspargi Disneyland. Hiljem loodi sarnased pargid ka muu hulgas Prantsusmaal, Jaapanis ja Hiinas.
Walt Disney suri 15. detsembril 1966 kopsuvähki. Viis aastat hiljem avati Walt Disney üks unistuste projekte Disneyworld Florida osariigis Orlandos.


== Filmid ==


=== Animafilme ===
1937 "Lumivalgeke ja seitse pöialpoissi"
1939 "Pinocchio"
1950 "Tuhkatriinu"
1942 "Bambi"
1946 "Tehkem muusikat"
1949 "Ichabodi ja hr Konna seiklused"
1951 "Alice imedemaal"
1953 "Peeter Paan"
1955 "Leedi ja Lontu"
1961 "101 dalmaatslast"
1963 "Mõõk kivis"
1964 "Mary Poppins"


== Dokumentaalfilme ==
"Kõrb elab"
"Preeria ime"
"Walt before Mickey"


== Vaata ka ==
Disney joonisfilmide loend