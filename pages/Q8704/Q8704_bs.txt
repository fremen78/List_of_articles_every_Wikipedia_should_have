Walter Elias "Walt" Disney  (5. decembar 1901 – 15. decembar 1966) bio je američki crtač animiranog filma i producent.


== Karijera ==
Jedna od najprosperitetnijih i najmoćnijih ličnosti svjetskog filma, Walt Disney je nedvojbeno najzaslužniji za popularizaciju crtanog filma.
Na školovanju u Kansasu upoznao je Uba Iwerksa, s kojim je osnovao kompaniju. Međutim, kompanija je ubrzo propala, te su saradnici sreću odlučili iskušati u Hollywoodu. Alice Comedies, serija o djevojčici koja putuje u svijet animiranih likova, i Oswald the Lucky Rabbit su im donijeli uspjeh, ali, 1928. su njihovi distributeri M. J. Winkler i Charles Mintz prisvojili prava na lik zeca.
Nije prošlo puno vremena do nastanka novog animiranog junaka. Rezultat Disneyevog crtanja na povratku kući, u vozu, bio je Mickey Mouse.
Godine 1934. je počeo raditi na svom prvom dugometražnom filmu. Unatoč sumnjičavosti Hollywooda Snjeguljica i sedam patuljaka osvojila je publiku i 8 Oscara, te pokrenula novi val u filmskoj industriji. Pinokio, Dumbo, Pepeljuga, 101 dalmatinac, Trnoružica, Knjiga o džungli i ostali dugometražni animirani filmovi stvarani u svakim danom sve poznatijem i većem Disneyevom studiju pridobijali su gledatelje širom svijeta.
Da bi povećao prihode, Disney je osnovao vlastitu distributersku kompaniju, a 1954. je počeo proizvoditi i TV seriju. 1955. je izgradio zabavni park "Disneyland" u Kaliforniji, jednu od najvećih turističkih atrakcija Sjedinjenih Država. Kasnije, 1971, njegovi su nasljednici sagradili još veći park u Orlandu na Floridi.
Osvojio je sveukupno 22 Oscara i 3 Zlatna globusa.


== Vanjski linkovi ==

Walt Disney na IMDb-ju