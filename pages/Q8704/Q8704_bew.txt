Walter Elias "Walt" Disney (/ˈdɪzni/; 5 Désèmber 1901 – 15 Désèmber 1966) atawa dibetawiin jadi Baba Disni entu atu tukang usaha, tukang bikin gambar cèmèn, mualip, tukang lakon suara, èn pengeja pèlem Amrik. Disni entu atu orang penting di dalem dunia industri pèlem cèmèn Amrik èn ngaur ke mana-mana bagèn dunia. Dia dianggep jadi atu lambang antérobangsa èn tukang congosim. Dia bekèn lantaran dia punya sawaban ama ikut sumbang ke rungkun hiburan selamanya abad ke-20. Barengan ama adè'nya Roy Disney, dia ngeja Ruma Sènter Pèlem Walt Disney (Walt Disney Productions). Ni maskepé sekarang bekènnya jadi Maskepé Walt Disney (The Walt Disney Company). Dia juga bekèn ama dia punya Disneyland.