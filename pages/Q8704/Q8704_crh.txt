Volt Disney (inglizce Walt Disney MFA: [ˈwɔlt ˈdɪzni] Vólt Dízni, doğum vaqtında Volter Yelayas Disney inglizce Walter Elias Disney, 1901 ilk qış aynıñ 5- 1966 ilk qış aynıñ 15) — amerikalı ressam-mültfilm yaratıcısı, kinorejissör, aktör, stsenariy yazıcısı ve prodüser, bugünki künge qadar  "The Walt Disney Company" media imperatorlığına çevirilgen "Walt Disney Productions" kompaniyasınıñ esasçısı. Tarihta ilk sesli, ilk muzıkalı ve ilk uzun mültfilmniñ yaratıcısı. Özüniñ pek kergin ayatında Volt Disney rejissör olaraq 111 filmni çıqardı ve daa 576 işniñ prodüseri edi. Kino sanatında Disneyniñ yararlıqları 26 “Oskar” ve diger mukâfatlarınen qayd etilgen ediler.


== Tercimeiyal ==
Volt Disney, 1901 senesi ilk qış aynıñ 5-de dünyağa keldi. Ecdatları arasında inglizler, irlandlar ve nemseler bar edi. 1906 senesi qorantası, Missuri ştatındaki çiftligine köçti, 1910 senesi ise - Kanzas-Sitige. 14 yaşında gazeta taşıyıcı olaraq çalışa edi. Birinci cian cenki vaqtında Disney, Frenkistandaki Halqara Qızıl haçnıñ sanitar maşnasınıñ dümeni ögünde bir yıl  hızmet etken.


== Atıflar ==