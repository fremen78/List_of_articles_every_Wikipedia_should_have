Cynhyrchydd a chyfarwyddwr ffilmiau o'r Unol Daleithiau oedd Walter Elias Disney (5 Rhagfyr 1901 - 15 Rhagfyr 1966).
Mae'n adnabyddus fel un o'r ffigurau mwyaf dylanwadol a dyfeisgar ym maes adloniant yn ystod yr 20g. Fel cyd-sylfaenydd (gyda'i frawd Roy O. Disney) y cwmni Walt Disney Productions, daeth Disney yn un o'r cynhyrchwyr ffilmiau enwocaf yn y byd. Mae gan y gorfforaeth a sefydlwyd ganddo, sydd bellach yn cael ei hadnabod fel 'The Walt Disney Company', drosiant blynyddol o oddeutu $35 biliwn.
Gwnaeth Disney enw iddo'i hun hefyd fel un o ddatblygwyr mwyaf dyfeisgar y cyfrwng animeiddio ac fel cynllunydd parciau thema. Creodd Disney a'i staff rai o gymeriadau chwedlonol enwoca'r byd, gan gynnwys Mickey Mouse. Ei enw ef sydd ar barciau Disneyland a Walt Disney World Resort yn yr Unol Daleithiau, Japan, Ffrainc a Tsieina. Hoff gymeriad Disney o'r ffilmiau oedd Goofy. Bu farw Disney o gancr yr ysgyfaint ar 15 Rhagfyr 1966, rhai blynyddoedd yn unig cyn i Walt Disney World agor yn Lake Buena Vista, Fflorida.


== Gwobrau'r Academi ==
Cafodd ei enwebu ar gyfer 54 o wobrau'r Academi gan ennill 26 Oscar, gan gynnwys pedwar mewn un blwyddyn. Fe gafodd un ei wobrwyo ar ôl ei farwolaeth.

1932: Pwnc Fer Orau, Cartŵn: Flowers and Trees (1932)
1932: Gwobr Anrhydedd: creadigaeth Mickey Mouse.
1934: Pwnc Fer Orau, Cartŵn: Three Little Pigs (1933)
1935: Pwnc Fer Orau, Cartŵn: The Tortoise and the Hare (1934)
1936: Pwnc Fer Orau, Cartŵn: Three Orphan Kittens (1935)
1937: Pwnc Fer Orau, Cartŵn: The Country Cousin (1936)
1938: Pwnc Fer Orau, Cartŵn: The Old Mill (1937)
1939: Pwnc Fer Orau, Cartŵn: Ferdinand the Bull (1938)
1938: Gwobr Anrhydedd: Snow White and the Seven Dwarfs (1938) Y dyfyniad oedd "For Snow White and the Seven Dwarfs, recognized as a significant screen innovation which has charmed millions and pioneered a great new entertainment field" (cerflun bychain o Eira Wen a'r saith corrach oedd y wobr)
1940: Pwnc Fer Orau, Cartŵn: Ugly Duckling(1939)
1941: Gwobr Anrhydedd: Fantasia (1941), rhannwyd gyda William E. Garity a J.N.A. Hawkins. Y dyfyniad oedd "For their outstanding contribution to the advancement of the use of sound in motion pictures through the production of Fantasia"
1942: Pwnc Fer Orau, Cartŵn: Lend a Paw (1941)
1943: Pwnc Fer Orau, Cartŵn: Der Fuehrer's Face (1942)
1949: Pwnc Fer Orau, Cartŵn: Seal Island (1948)
1949: Gwobr Goffa Irving G. Thalberg
1951: Pwnc Fer Orau, dau-rîl: Beaver Valley (1950)
1952: Pwnc Fer Orau, dau-rîl: Nature's Half Acre (1951)
1953: Pwnc Fer Orau, dau-rîl: Water Birds (1952)
1954: Rhaglen Ddogfen Orau, Features for: The Living Desert (1953)
1954: Rhaglen Ddogfen Orau, Pwnc Fer: The Alaskan Eskimo (1953)
1954: Pwnc Fer Orau, Cartŵn: Toot Whistle Plunk and Boom (1953)
1954: Pwnc Fer Orau, dau-rîl: Bear Country (1953)
1955: Rhaglen Ddogfen Orau, Arwedd: The Vanishing Prairie (1954)
1956: Rhaglen Ddogfen Orau, Pwnc Fer: Men Against the Arctic
1959: Pwnc Fer Orau, Pwnc Byw: Grand Canyon
1969: Pwnc Fer Orau, Cartŵn: Winnie the Pooh and the Blustery Day


== Llyfryddiaeth ==

Michael Barrier (1999). Hollywood Cartoons: American Animation in Its Golden Age'. Rhydychen: Gwasg Prifysgol Rhydychen. ISBN 0-19-516729-5

Michael Broggie (1997, 1998, 2005). Walt Disney's Railroad Story. Virginia Beach, Virginia: onning Publishers. ISBN 1-56342-009-0

Marc Eliot (1993). Walt Disney: Hollywood's Dark Prince. Carol. ISBN 1-55972-174-X

Leonard Mosley (1985, 2002). Disney's World: A Biography. Chelsea, Michigan: Scarborough House. ISBN 0-8128-8514-7

Neal Gabler (2006). 'Walt Disney: The Triumph of American Imagination. Efrog Newydd: Random House. ISBN 0-679-43822-X

Richard Schickel, ac Ivan R. Dee (1967, 1985, 1997). The Disney Version: The Life, Times, Art and Commerce of Walt Disney. Chicago: Ivan R. Dee. ISBN 1-56663-158-0

Robert B. Sherman a Richard M. Sherman (1998). Walt's Time: From Before to Beyond. ISBN 0-9646059-3-7

Bob Thomas (1991). Disney's Art of Animation: From Mickey Mouse to Beauty and the Beast. Efrog Newydd: Hyperion. ISBN 1-56282-899-1

Steven Watts (2001). The Magic Kingdom: Walt Disney and the American Way of Life. Gwasg Prifysgol Missouri. ISBN 0826213790


== Cyfeiriadau ==


== Gweler Hefyd ==

Rhestr Ffilmiau Animeiddiedig Disney