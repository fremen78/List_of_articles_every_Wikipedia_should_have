Apoplexia cerebri sive ictus apoplecticus est rapidum muneris cerebri ob turbationem copiae sanguinis in cerebro detrimentum. Causa esse potest ischemia (inopia fluctus sanguinis) ab occlusione (thrombosi aut embolia arteriali) effecta, vel haemorrhagia (sanguinis effusio in textum). Ergo adfecta cerebri regio operari non potest, unde aegrotus fortasse unum vel plura membra in uno corporis latere movere (hemiplegia), sermonem intellegere (aphasia receptiva) aut creare (aphasia expressiva), vel unum campi visualis latus videre (hemianopsia) non potest. Ictus hominibus aliquando est gravis morbus, qui multas mortes pluresque invalidos praecipue in civitatibus opulentibus, efficit.
Apoplexia cerebri est necessitas medica, auxilium medicum statim pernecesse est.


== Indicia ==

repentes difficultates videndi
repentes difficultates deambulandi, imbecillitatis unilateralis et repentini causa
repens paralysis vultus ac bracchii vel cruris, praecipue torpor solius lateris corporis
repens delirium
repentes perturbationes loquendi, scribendi, aut intelligendi
repentes et vehementes dolores capitis
repens vertigo


== Aetiologia ==

Apoplexiae cerebri causae multae sunt. Saepius sunt hypertensio arterialis, atherosclerosis, diabetes mellitus, fibrillatio atrialis (→embolus). Iuvenes quoque homines in apoplexiam delabi possunt. 


=== Apoplexia cerebri thrombosi causa (Apoplexia ischaemica) ===
De hac aetiologia exsistentia atherosclerosis putatur. Thrombosis non improviso sed lente evolvitur, quamquam thrombus crescens eruptus secundo flumine ad apoplexiam embolo causa adducere potest. Duo typi thrombosum noti sunt: 

Morbus vasorum magnorum — Tacta saepissmime sunt arteriae carotides communes ac internae, arteria vertebralis et circulus arteriosus Willisii.
Morbus vasorum minorum — Tacta sunt vasa minora ut rami circuli arteriosi Willisii, arteria cerebri media, rami arteriae basilaris (e.g. a. cerebelli inferior posterior).


=== Apoplexia cerebri ruptura vasis sanguinei causa (Apoplexia haemorrhagica) ===
Ruptura vasis sanguinei intracerebralis vel ruptura aneurysmatis cerebralis haemorrhagiam cerebri et symptomata apoplexiae cerebri efficere potest.


=== Apoplexiae cerebri hominum iuvenum ===
Morbi sanguinis (mutatio genetica factoris V (Lugduni), mutatio prothrombini, inopia proteini C, inopia proteini S, inopia AT-III), cellularum (MELAS), vasorum (dissectio arteriae carotidis, vasculitides), cordis (endocarditis, cardiomyopathia, foramen ovale patens/persistens), intestini crassi (colitis ulcerosa), cocaini heroinique, infectiones atque graviditas sunt causarum exempli.


== Historia ==


==== Definitio annis 1763 ====
I. I. Stahlius et Ioannis Iuncker in opere "Conspectus medicinae theoretico-practicae" scripserunt: "Apoplexia est praeceps et simultanea sensus ac motus per universum corpus talis abolitio, ut patientes vel simul et semel omnem harum rerum usum amittant, vel, si auditus et visus adhuc aliqua signa adsint, motuum tamen voluntariorum plena impotentia laborent; quae motuum plenaria remissio a taedio Principii vitalis a motibus, antea frustra institutis, originem ducit. Derivatur ab, άποπλήτω, percutio." (Tabula CII de apopolexia.)


== Notae ==


== Bibliographia ==
Hamann, Gerhard F., Mario Siebler, et Wolfgang von Scheidt. 2002. Schlaganfall: Klinik, Diagnostik, Therapie, Interdisziplinäres Handbuch. Ecomed Verlagsgesellschaft. ISBN 3609519908.
Mohr, J. P., Dennis Choi, James Grotta, et Philip Wolf.2004. Stroke: Pathophysiology, Diagnosis, and Management. Novi Eboraci: Churchill Livingstone. ISBN 0-443-06600-0. OCLC 50477349 52990861.
Warlow, Charles P., Jan van Gijn, Martin S. Dennis, Joanna M. Wardlaw, John M. Bamford, Graeme J. Hankey, Peter A. G. Sandercock, Gabriel Rinkel, Peter Langhorne, Cathie Sudlow, et Peter Rothwell. 2008. Stroke: Practical Management. Ed. 3a. Wiley-Blackwell. ISBN 1-4051-2766-X.


== Nexus interni ==
Acalculia (symptoma)
Aphasia
Arteriosclerosis
DWI
Fibrillatio atrialis
Index Barthel
Neuropsychologia
Scala CHA2DS2-VASc
Tractus pyramidalis


== Nexus externus ==

Diagnosis ac therapia ictus, www.uni-dusseldorf.de
Apoplexia cerebri apud Open Directory Project