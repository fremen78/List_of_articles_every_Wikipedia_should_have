Vaskulala cerebrala stroko esas severa atako qua duktas al paralizo od altra simptomi qui varias kun la severeso dil domajo ye la cerebro. Se la vaskulo al cerebro obstruktesas od ruptas, la cerebrala parto qua recevas sango per ta arterio mortus.  Ico duktas al ceso dil funciono en la korpala parto qua regulesas da ta parto di cerebro. Nam la dextra duimo dil cerebro regulas la sinistra duimo dil korpo, ed inverse, cerebro-vaskula stroko qua afektas la sinistra parto dil korpo es pro domajo ye dextra duimo dil cerebro.

Se granda vaskulo en la cerebro ruptas, sango pumpesas aden la kranio qua povus duktar al rapida morto.
Ultempe embolo formacesas en cerebrala vaskulo, lore la stroko venos lente.
Altra tipo di stroko eventas kande embolo disruptas del kordiala muro ed obstruktas vaskulo.