Advertencia: Biquipedia no ye un consultorio medico. 
Si creye que aprecisa d'aduya, por favor consulte con un profesional d'a salut.

Un accident vascular cerebral, popularment dito ataque cerebral u ictus cerebral, ye un episodio aguto d'afección d'a circulación cerebral; se produce una lesión irreversible en un territorio cerebral a causa d'a perduga d'o riego sanguinio en a zona. Se produce una brusca interrupción d'o fluxo sanguinio en o cerebro que orichina una serie de sintomas variables en función de l'aria cerebral afectata.
O termen presenta numerosos sinonimos: accident cerebrovascular aguto, ictus, ictus cerebral u apoplectico u apoplexia. Apoplexia, d'o griego ἀποπληξία, apoplēxia, ye un suceso subito con perduga d'a consciencia; tamién golpe u ictus apoplectico. O termin accident vascular cerebral ye una traducción de l'anglés cerebral vascular accident, denominación que en l'actualidat ye amás reconoixita por os organismos internacionals de nomenclaturas. Con tot y con ixo, en anglés o termin mas emplegato ye stroke.
Lo que diferencia l'accident vascular cerebral d'atros conceptos parellans ye a consideración d'estar un episodio aguto y d'o tipo d'afección d'as funcions d'o sistema niervoso central. A sintomatolochía varía y pende de l'aria encefalica afectata.
A simptomatolochía asociata pende d'a parti d'o cerebro afectata y puet estar: hemiparesia u hemiplechia d'o costato contrario a lo territorio cerebral afectato, alteracions sensitivas, disartria, afasia d'expresión y/u comprensión, perduga de campos visuals, incontinencia d'esfincters, vertigo, mareyos, nauseas, apraxia, entre atras.


== Vinclos externos ==
 Se veigan as imáchens de Commons sobre Accident vascular cerebral.
(es) Grup d'Estudio de Enfermedades Cerebrovasculares Sociedad Española de Neurología.


== Referencias ==