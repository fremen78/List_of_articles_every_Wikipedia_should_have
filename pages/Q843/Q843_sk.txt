Pakistan, dlhý tvar Pakistanská islamská republika, je štát v južnej Ázii. Na juhovýchode susedí s Indiou, na severovýchode s Čínou, na severozápade s Afganistanom, na juhozápade s Iránom a z juhu ho ohraničuje Arabské more. S takmer 229 miliónmi obyvateľov je Pakistan piata najľudnatejšia krajina sveta a po Indonézii je taktiež druhou najľudnatejšou moslimskou krajinou sveta. Pri vzniku v roku 1947 mala krajina len 32 miliónov obyvateľov a predpokladá sa, že do roku 2045 bude počet obyvateľov presahovať 330 miliónov. Rozlohou je Pakistan 33. najväčšia krajina sveta. Krajina je členom Spoločenstva národov (Commonwealthu). 
Hlavné mesto Pakistanu je Islamabad, no najväčšie mesto je prístav Karáči, ktoré bolo do roku 1969 hlavným mestom. Karáči má 21 miliónov obyvateľov a je dvakrát väčšie a desaťnásobne ľudnatejšie, ako hlavné mesto Islamabad.
Pakistan taktiež disponuje deviatou najsilnejšou armádou sveta a to najmä kvôli napätým vzťahom s Indiou. Krajina taktiež disponuje jadrovými zbraňami.


== Administratívne delenie ==
Administratívne sa Pakistan delí na:

štyri autonómne provincie:
Balúčistan
Severozápadná pohraničná provincia
Pandžáb
Sindh
federálne územie: Územie hlavného mesta Islamabad
ostatné územia:
Federálne spravované kmeňové územia
Ázád Džammú a Kašmír (skrátene Ázád Kašmír)
Gilgit Baltistán (starší názov bol "Severné oblasti")


== Referencie ==


== Iné projekty ==

 Commons ponúka multimediálne súbory na tému Pakistan
 Wikislovník ponúka heslo  Pakistan