Pakistan yw repoblek meur yn Asi Soth. An gwlasow kentrevek yw Iran, Afghanistan, China, hag Eynda. An studh politek a Gashmir yw pennfeynten a vresel ha soer yntra governansow Pakistan hag Eynda.
An mynydhyow Himalaya usi y'n gogledh an wlas, ha'n mynydhyow Hindou Koush y'n west; a-is yth ystynn plen an Avon Indus. 
Islam yw kryjyans an pur vrassa niver a dus; yn effeyth, Pakistan veu fondys avel stat-kenedhel rag an Vuslimyon a Eynda. Bangladesh a furvya rann a'n stat na bys 1973, pan vreselyas Bangladeshis hag Eyndogyon rag anserghogeth an stat na.
An taves chyf a bobel Pakistan yw Panjabi, mes nyns eus studh soedhogel dhe'n yeth ma. Yn hy le, Ourdou yw yeth kenedhlek an stat. Yma dhe Sindhi, Pashtoun, Baloechi, ha Kashmiri milyonow a gewsoryon ynwedh.
Pervez Musharraf esa lywydh an stat bys 2008. Y'n vlydhen na, Asif Ali Zardari a'n PPP (an kethsam parti ha Benazir Bhutto, y wreg ledhys) a veu dewisys lywydh gans Senedh Pakistan.

An erthygel ma yw skrifys yn Kernewek Kemmyn.