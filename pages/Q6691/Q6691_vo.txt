El Homeros (Grikänapüko: Όμηρος) binon nem vönaoloveiko pagivöl lautane luveratik poedotas Vöna-Grikänik: Iliadas e Odüsias. Klatädavans kredons anu (pato pos studots hiela Milman Parry), das poedots at päjafons fa els aoidoi (kanitans) nenolik bai spikavönaoloveikod ün tumyel 8id - u ba 7id - b.K. Döbats mödik ye dabinons vü „diletans“ e „balatans“ tefü mög, das Iliadas e Odüsias äbinons vobot mena te bala, u menas mödik. Vobots ela Homeros binons prim Literata Vesüdik e pastunidons valöpo sekü jön poedik onas. Nolavans lecedons onis i primi perioda: Vönüp Klatädik.