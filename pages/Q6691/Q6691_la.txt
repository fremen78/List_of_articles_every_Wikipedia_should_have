Homerus (Graece Ὅμηρος Hómēros) in fama classica Occidentali est auctor Iliadis (de ira Achilleos rebusque anno belli Troiani decimo gestis) et Odysseae (de errationibus Ulixis redituque in Ithacam) ac ceterorum operum minorum, maximus poeta epicus Graecus existimatus. Hi epici initium canonis Occidentalis litterarum significant, cuius historiam penitus impellunt.
Nec de tempore Homeri, nec de vita, nec de vera adscriptione carminum satis constat: aliqui Iliadem et Odysseam a singulo poëta compositas censent, alii a duobus vel pluribus. Eruditorum hodiernorum, scientiae traditionis oralis cognoscentium, nonnulli nomen Homeri eo homine applicant qui carmina epica vel scripserit vel ad conscribenda recitaverit; alii eo qui talia carmina de bello Troiano primum invenit seu in formam optimam composuerit et cantaverit, tempore posteriori conscribenda. Sunt qui ab usu nominis Homeri abstineant potiusque de cantoribus, compositoribus et auctoribus sine nominibus disserunt.


== Homerus in fontibus antiquis ==


=== De nomine et indole ===

De persona Homeri scriptores Graeci saeculi septimi et sexti aut nihil sciunt, aut nihil dicunt. Circa annum 520 a.C.n. incipit memoria: Homerum cantorem fuisse dulcissimum, eloquentissimum, fallacissimum. Homerum "multos populos" docuisse ait Simonides (hic autem auctor historia quadam neque in Iliade neque in Odyssea reperta alludit). Si poëta philosophico Xenophane credimus, "Homerus et Hesiodus omnia crimina et malefacta deis adscripserunt quae inter homines reperiuntur, furta et stupra necnon mendacia"; cum de Iovis Iunonisque iuvenum amores et de Venere a Marte Simili modo et Heraclitus eos qui poëtis epicis credunt contemnit: "Cantoribus populorum sequuntur; a vulgo in unum congesso discunt." Homerum ipsum "omnibus aliis Graecis habiliorem" admittit, sed Homerum una cum Archilochum poëtam satiricum "e certamine eiici et vapulare" meruisse, quippe qui malas res auditoribus docuerint. Talia et Pindarus: famam Aiacis, quamvis mortem in se intulisset, Homerum inter homines emisisse et ad rhabdum verbis magicis cantitavisse"; famam Odyssei "ob Homerum dulciloquentem" maiorem esse, mendaciis superantem: "ita dexteritas [σοφία] in narrando nos distrahit et fraudat". 
Secundum has memorias, Homerus cantor, minime scriptor, fuit. Id denuo Iosephus in verbis pellucidioribus exprimit: "et aiunt neque [Homerum] litteris suum poëma reliquisse, sed cantibus memoria reservatum postea fuisse compositum et propterea multam in ea conspici dissonantiam." De scriptura Iliados et Odysseae auctores varia dicunt, carmina Homeri temporibus posterioribus Athenis a Solone sive Pisistrato conlecta, aut a Lycurgo Spartam advecta.


=== Adscriptiones carminum ===
Homerum cantorem indubitabilem fuisse Iliados et Odysseae auctor est Herodotus cum multis posterioribus; aliorum carminum auctores alii, interdum pro certo, interdum dubitanter:

Ilias
Odyssea
Etiam alia poemata generum variorum Homero ab antiquis attributa sunt, quorum supersunt:

Hymni Homerici
Batrachomyomachia
Margites
Epigrammata
Alia insuper quae non supersunt.


== Notae ==


== Eponymus ==
Asteroides 5700 Homerus in eius honorem nominatus est.


== Bibliographia ==


=== Opera classica ===
Auerbach, E. 1953. Mimesis. Princetoniae: Princeton University Press. Primum Theodisce editus, 1946, Bernae. ISBN 0-691-11336-X.
Edwards, M. W. 1987. Homer, Poet of the Iliad. Baltimorae. ISBN 0-8018-3329-9.
Finley, M. I. 1954, 1978. The World of Odysseus. Ed. retractata.
Griffin, J. 1977. "The epic cycle and the uniqueness of Homer." Journal of Hellenic Studies 97:39-53.
Heubeck, A. 1974. Die homerische Frage. Darmstadtiae. ISBN 3-534-03864-9.
Janko, R. 1982. Homer, Hesiod and the Hymns. Cantabrigiae. ISBN 0-521-23869-2.
Kirk, G. S. 1976. Homer and the Oral Tradition. Cantabrigiae. ISBN 0-521-21309-6.
Lord, Albert B. 1960. The Singer of Tales. Cantabrigiae Massachusettae: Harvard University Press. ISBN 0-674-00283-0.
Nagy, Gregory. 1980. The Best of the Achaeans. Baltimorae. ISBN 978-0-8018-6015-7.
Parry, Milman. 1971. The Making of Homeric Verse. Oxoniae. ISBN 0-19-520560-X.
Powell, B. B. 1991. Homer and the Origin of the Greek Alphabet. ISBN 0-521-58907-X.
Wace, A. J. B., et F. H. Stubbings. 1962. A Companion to Homer. Londinii: Macmillan. ISBN 0-333-07113-1.
Wilamowitz-Möllendorff, Ulrich von. 1916. Die Ilias und Homer. Berolini.
Wolf, F. A. 1795. Prolegomena ad Homerum. Halle. Liber Anglice conversus: Princeton: Princeton University Press, 1988. ISBN 0-691-10247-3.


=== Opera recentissima ===
Bakker, E. 1997. Poetry in Speech: Orality and Homeric Discourse. Ithacae Novi Eboraci. ISBN 0-8014-3295-2.
Carlier, Pierre. 1999. Homère. Fayard. ISBN 2-213-60381-2.
Dalby, Andrew. 2007. Rediscovering Homer: Inside the Origins of the Epic. Novi Eboraci: W. W. Norton, 2006. ISBN 978-0-393-33019-9.
Foley, J. M. 1999. Homer's Traditional Art. University Park Pennsylvaniae. ISBN 0-271-01870-4.
Robert Fowler, ed. 2004. The Cambridge Companion to Homer. Cantabrigiae: Cambridge University Press. ISBN 0-521-01246-5 Paginae selectae, apud books.google.com.
Latacz, Joachim. 2004. Troy and Homer: Towards a Solution of an Old Mystery. Oxoniae. ISBN 0-19-926308-6. Ed. 5a, Lipsiae, 2005.
Michalopulus, Demetrius, 2016 L'Odyssée d'Homère au-delà des mythes, Piraei: Institutum Historiae maritimae Graeciae. ISBN 9786188059924 ; (ed. anglica) Homer's Odyssey beyond the myths, Piraei: Institutum Historiae maritimae Graeciae, 2016, ISBN 9786188059931; (ed. neograeca) Η Οδύσσεια πέρα από τον μύθο, Piraei: Institutum Historiae maritimae Graeciae, 2016. ISBN 978-618-80599-1-7.
Morris, Ian, et B. B. Powell, eds. 1997. A New Companion to Homer. Lugduni Batavorum: Brill. ISBN 90-04-09989-1.
Murray, Gilbert. 1960. The Rise of the Greek Epic. Novi Eboraci: Oxford University Press. Galaxy Books edition.
Nicolson, Adam. 2014. The Mighty Dead: Why Homer Matters.
Powell, B. B. 2007. Homer. Ed. 2a. Oxoniae. ISBN 978-1-4051-5325-6.
de Romilly, Jacqueline. 2005. Homère. Ed. 5a. Presses Universitaire de France. ISBN 2-13-054830-X.
Schein, Seth L. 1984. The mortal hero: an introduction to Homer's Iliad.. Berkeleiae: University of California Press. ISBN 0-520-05128-9.
Vidal-Naquet, Pierre. 2000. Le monde d'Homère. Perrin. ISBN 2-262-01181-8.


=== De vita, fragmentis, testimoniis ===
West, M. L. 2003. Greek epic fragments. Loeb Classical Library. Cantabrigiae Massachusettae: Harvard University Press. ISBN 978-0-674-99605-2.


== Nexus externi ==

Opera auctore "Homer" apud gutenberg.org reperta
Bassino, Paola (2014). Homer: A Guide to Selected Sources. . Living Poets: a new approach to ancient history (Durham University) .
The Chicago Homer.
Daitz, Stephen (lector). "Homer, Iliad, Book I, lines 1-52". Society for the Reading of Greek and Latin Literature (SORGLL) .
Heath, Malcolm (May 4, 2001). "CLAS3152 Further Greek Literature II: Aristotle's Poetics: Notes on Homer's Iliad and Odyssey". Department of Classics, University of Leeds; Internet Archive .
Homer; Murray, A. T.. The Iliad with an English Translation. I, Books I-XII. Londinii; Novi Eboraci: William Heinemann Ltd.; G. P. Putnam's Sons; Internet Archive .