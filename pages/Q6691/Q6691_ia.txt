Homero (in greco antique: Ὅμηρος Hómēros; c. seculo VIII a.Chr.) es le nomine del poeta e rhapsodo grec antique a qui se attribue le autoria del principal poesias epic grec (le Iliade de 16.000 versos e le Odyssea de 12.000 versos). Le historico grec Herodoto scribe que Homero viveva 400 annos ante le tempore de Herodoto mesme.
Desde le periodo hellenistic il ha essite questionate, si le autor del duo operas esseva le mesme persona. Alteres pensa que Homero non esseva un singule persona ma plure autores, justo como alcunos pensa super William Shakespeare. In omne caso, le Iliade e le Odyssea es le prime historias notate in scripto in le litteratura europee e un continuation del tradition oral de narrar.
Homero es dicite haber visitate multe del locos e areas que ille describe (como Mycenes, Troia e mesmo Egypto).
Certe fontes describe Homero como un persona cec.


== Referencias ==