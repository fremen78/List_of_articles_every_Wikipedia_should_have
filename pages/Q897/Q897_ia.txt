Auro (del latin aurum) es un elemento chimic metallic. In le tabella periodic del elementos, illo ha le symbolo atomic Au e le numero atomic 79. Auro pur es un metallo que ha un color jalne brillante e un lustro traditionalmente considerate nobile; pro isto, auro es etiam le nomine del color de auro. Traditionalmente, le auro es considerate un del minerales plus costose.
Auro ha plure characteristicas physic notabile. Illo non oxyda. (Illo sol reage con ulle composito chimic, ma illo pote reager con chloro e aqua regia.) Illo es le metallo le plus ductile e malleabile. Auro es le minus reactive elemento chimic (foras del gases nobile). Illo alliga facilemente. Illo pote esser extrahite e processate con facilitates basic, que faceva le auro un del prime elementos chimic a esser identificate. Finalmente, le biologia human solo rarmente reage allergicamente con auro. Gratias a iste characteristicas, le auro ha un historia notabile in moneta, electronica, medica, e (naturalmente) in joieles.
Gratias a su historia longe, le auro ha plure significantias symbolic. Auro es un symbolo de poter e de qualitate. Le cerca de auro ha e initiate expeditiones e causate guerras. Auro esseva le objectivo del alchimia, e le "febres auree" creava citates e nationes.