Emas iku unsur kimia. Ing tabel periodik kang duwé simbol Au (basa Latin: 'aurum') lan nomer atom 79. Sawijining logam transisi (trivalen lan univalen) kang lembèk, kinclong, kuning, abot, "malleable", lan "ductile". Emas ora réaksi karo zat kimia liyané nanging kaserang déning klorin, fluorin lan aqua regia. Logam iki akèh ana ing nugget emas utawa serbuk ing wewaton lan ing deposit alluvial lan salah siji logam coinage. Kode ISOnya yaiku XAU. Emas nglebur ing wangun cuwèr ing suhu watara 1000 drajat celcius.
Emas wujud logam kang sifaté empuk lan gampang ditempa, kisaran atosé antarané 2,5 – 3 (skala Mohs), sarta bobot jinisé gumantung ing jinis lan kandhutan logam liyané kang kacampur ing emas iku. Mineral kang nggawa emas racaké asosiasi karo mineral katutan (gangue minerals). Mineral katutan mau lumrahé kuarsa, karbonat, turmalin, flourpar, lan sapérangan cilik mineral non logam. Mineral panggawa emas uga duwé asosiasi karo endhepan sulfida kang wis kaoksidasi. Mineral panggawa emas kapérang saka emas nativ, elektrum, emas telurida, sapérangan padhuan lan senyawa emas karo unsur-unsur wlirang, antimon, lan selenium. Elektrum sabeneré jinis liya saka emas nativ, mung kandhutan pérak ing njeroné >20%. analised Repair Ring Emas Systems Solder Iron
Emas kawangun saka prosès magmatisme utawa pangonsentrasian ing lumah. Sapérangan endapan kawangun amarga prosès metasomatisme kontak lan larutan hidrotermal, éwadéné pangonsentrasian kanthi mékanis ngasilaké endapan letakan (placer). Genesa emas dikatagorèkaké dadi loro yaiku:

Endapan primèr; lan
Endapan plaser.
Emas kanggo standar kauwangan ing akèh nagara lan uga kanggo perhiasan, lan elektronik. Panggunaan emas ing babagan monetèr lan kauwangan dhedhasar pangaji monetèr absolut saka emas iku dhéwé marang manéka valuta ing saindhenging donya, sanadyan kanthi resmi ing bursa komoditas donya, rega emas dicantumaké ing valuta dolar Amérika. Wangun panggunaan emas ing babagan monetèr lazimé wujud bulion utawa batangan emas ing manéka ékan bobot gram tekan kilogram.


== Réferènsi ==
Los Alamos National Laboratory – Gold Archived 2008-06-10 at the Wayback Machine.
The Columbia Electronic Encyclopedia, 6th ed
Wahana Lingkungan Hidup Indonésia Archived 2008-05-07 at the Wayback Machine.
Pusat Penelitian dan Pengembangan Teknologi Mineral dan Batubara Archived 2008-05-14 at the Wayback Machine.
Tempo Interaktif


== Pranala njaba ==

WebElements.com – Gold (also used as a reference)
EnvironmentalChemistry.com – Gold (also used as a reference)
Mineral Galleries - Native Gold Archived 2006-04-27 at the Wayback Machine.
Gold prices and economy
Gold, Greed & Genocide Archived 2008-12-30 at the Wayback Machine.
Africa Adventure Archived 2007-09-29 at the Wayback Machine.