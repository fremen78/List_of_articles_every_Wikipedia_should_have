La scultura è l'arte di dare forma ad un oggetto partendo da un materiale grezzo o assemblando tra loro differenti materiali. È detto scultura anche il prodotto finale, ovvero qualsiasi oggetto tridimensionale ottenuto come espressione di ispirazione artistica, come molti altri termini riguardanti il mondo dell'arte anche il concetto di scultura si è evoluto nel tempo.
È possibile modellare un oggetto per addizione o sottrazione, e questo dipende dal tipo di materiale usato: 

nel caso di legno o marmo, ad esempio, si sottrae, cioè si scolpisce intagliando, incidendo o asportando con uno strumento idoneo parte della materia;
quando invece si utilizza argilla o un materiale simile, si opera per addizione, aggiungendo man mano materia a quella iniziale. Similmente quando si saldano parti inizialmente divise, come strutture metalliche unite con un processo di saldatura o materiali diversi uniti grazie a collanti.
Nella scultura in argilla, il processo di indurimento del materiale avviene per cottura in fornace. Tale processo rende l’argilla “cotta”, divenendo quindi il manufatto “Terracotta”. Essa assume diverse colorazioni a seconda della temperatura di cottura, che vanno dal grigio al salmone/ arancio fino al marrone. La scultura in terracotta, nella fase pre-cottura infine dopo la modellatura si svuota con un procedimento di scavatura che avviene quando ancora la materia è modellabile.


== Tecniche ==
Per un artista, la scelta del materiale con cui realizzare un'opera, deriva dalla tecnica che intende adoperare.
Lo scrittore Plinio il Vecchio divide l'arte plastica in fusoria, plastica e sculptura.
L'arte fusoria consiste nel fondere i metalli, l'arte plastica invece propone di modellare materiali malleabili, infine la sculptura si riferisce all'intaglio della pietra o dei materiali duri.
Le tecniche scultoree si dividono in due tipi:

tecniche dirette
tecniche indirette
Le tecniche dirette si riferiscono a:

taglio della pietra, del legno ecc.
modellazione dell'argilla, del gesso e della cera ecc.
Le tecniche indirette si riferiscono invece a:

copia in pietra con l'uso del pantografo
copia in cartapesta, creta, gesso, cemento ecc.
fusione a cera persa
creazione di opere con stampanti 3d, a partire da uno scan tridimensionale o da un progetto digitale.


== Materiali tradizionali ==

I materiali tradizionalmente usati nella scultura sono:

pietra
arenaria
basalto
calcare
granito
marmo
onice e altre pietre preziose o semipreziose (glittica)
steatite...
argille
terracotta
gesso
porcellana
ceramica
metalli
alluminio
bronzo
ferro
avorio
legno
vetro
cartapesta
cera


== Materiali moderni ==

Nell'arte moderna si possono ottenere oggetti tridimensionali, quindi in senso lato "scultorei", anche attraverso una serie di materiali assemblati tra i più svariati (prelievo), e anche attrevarso elementi concettuali. 
Tra i materiali utilizzati dall'arte moderna si trovano:

tessuto
vetro
sabbia
cemento
ghiaccio
neve
plastilina
animali morti
rottami
suono
resina
gomma
polimeri


== Forme ==
Alcune forme della scultura sono:

rilievo - scultura attaccata a uno sfondo dal quale emerge in altorilievo o bassorilievo
statua - di cui costituiscono sottogeneri il busto e la scultura equestre
Il surrealismo descriveva come "scultura involontaria" quella fatta quando si manipola qualcosa senza pensarci, ad esempio quando si piega una graffetta fermacarte o si arrotola un biglietto del cinema.


== Note ==


== Bibliografia ==
 Amedeo Benedetti, La pietra e il marmo, mosaici, in Bibliografia Artigianato. La manualistica artigiana del Novecento: pubblicazioni su arti e mestieri in Italia dall'Unità ad oggi, Genova, Erga, 2004,  pp. 298-303, ISBN 88-8163-358-2.
 Fabio Isman, I predatori dell'arte perduta, Milano, Skira, 2009, ISBN 978-88-6130-949-4.
 Simone Fappanni, Scultura. L'alchimia della forma, Cremona, Lulu, 2014, ISBN 978-1-291-94877-6.
 Mario Diegoli, Manuali d'arte, Electa Scuola, 2015, ISBN 978-88-6308-227-2.


== Voci correlate ==
Storia della scultura
Non finito


== Altri progetti ==

 Wikiquote contiene citazioni di o su scultura
 Wikizionario contiene il lemma di dizionario «scultura»
 Wikinotizie contiene notizie di attualità su scultura
 Wikimedia Commons contiene immagini o altri file su scultura


== Collegamenti esterni ==

 scultura, su Treccani.it – Enciclopedie on line, Istituto dell'Enciclopedia Italiana. 
 Pericle Ducati, Michele Guerrisi e Raffaello Battaglia, SCULTURA, in Enciclopedia Italiana, Istituto dell'Enciclopedia Italiana, 1936. 
(IT, DE, FR) Scultura, su hls-dhs-dss.ch, Dizionario storico della Svizzera. 
(EN) Martin J. Kemp, Jan Joseph Marie Timmers, Carleton Ivers Calkin, William Culican, James Holderbaum, Raymond Bloch, Arthur Frank Shore, Reynold Alleyne Higgins, Nicholas B. Penny, Joseph Hudnut, John R. Spencer, Lawrence Gowing, Peter Cannon-Brookes, David Irwin, Jocelyn M.C. Toynbee, Andrew Henry Robert Martindale, John Boardman, Albert Edward Elsen, Bernard Ashmole e Arthur Voyce, Western sculpture / art / Arts & Culture > Visual Arts > Sculpture, su Enciclopedia Britannica, Encyclopædia Britannica, Inc. 
(EN) Opere riguardanti Scultura, su Open Library, Internet Archive.