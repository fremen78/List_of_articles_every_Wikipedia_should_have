Mahabharata, Mahābhārata, महाभारत är ett fornindiskt mytologiskt epos (itihasa) i 18 delar, skrivet på sanskrit.


== Tillkomsthistoria ==
Traditionellt brukar eposet tillskrivas Vyasa som är en av gestalterna som omtalas i eposet. Mahabharata brukar översättas som "Den stora berättelsen om Bhāratas", det vill säga Bharatas son, den kung som grundade Bhāratavarsha, ett annat namn på Indien. I sin fullständiga form består eposet av omkring 100 000 verser, vilket gör det åtminstone fyra gånger längre än Bibeln. Verket tros dock utgå från ett äldre verk kallat Jaya ("seger") med mycket osäker tillkomsttid. Förmodligen härstammar historien ursprungligen från händelser som ägde rum innan Mahaviras och Buddhas tid då den klassiska hinduismen etablerades. För hinduismen utgör Bhagavad-Gita i Mahabharatas sjätte bok ett särskilt viktigt verk.


== Handling ==
Den centrala berättelsen i verket är klanfejden mellan brödrasläktena Kaurava, familjens äldre del, och Pandava, den yngre delen, om makten över Kuruklanens kungadöme Hastinapura. Denna kamp kulminerar i slaget vid Kurukshetra där Pandavas avgår med segern.


=== De 18 delarna av Mahabharata ===
De 18 böckerna består tillsammans av cirka 100 000 shloka, eller 200 000 versrader – varje shloka består av ett rimmat verspar. Böckerna kallas parvas på sanskrit och har följande uppdelning. Översättningarna från sanskrit är givna på engelska, eftersom inte alla titlar finns i svensk översättning:


== Filmatisering ==
The Mahabharata heter en filmversion från 1989 av eposet, i regi av engelsmannen Peter Brook. Brook satte ursprungligen upp den 1985 som en 9 timmar lång pjäs och turnerade med den runt världen i fyra år. 1989 kortades den ner till 6 timmar för TV och visades som serie. Därefter kortades den ner ytterligare till 3 timmar för biograf och DVD. Filmmanuskriptet var resultatet av åtta års arbete av Peter Brook, Jean-Claude Carrière and Marie-Hélène Estienne. För rollbesättningen gjordes ett medvetet urval av internationella skådespelare, för att visa att den indiska berättelsen är allmänmänsklig till sin natur.


== På svenska ==
Återberättad i romanform av Kenneth Anderson, översatt från engelskan av Ingemar Åhlund (2012). Mahabharata (i två delar). Grödinge: Puri. ISBN 978-91-978412-0-7 
Översatt från engelskan av Hillevi Davidsson, illustrationer av Serge Rizzato (1986). Indiska sagor: tre prinsars underbara äventyr: ur Mahabharata. Uddevalla: Niloe. ISBN 91-7102-163-9 
Ett urval översatt från originalets sanskrit av språkvetaren och indologen Rolf Jonsson. Titel: Mahabharata:ett urval. Umeå, h:ström - Text & Kultur, 2013. ISBN 978-91-7327-194-3


== Se även ==
Kalila och Dimna


== Referenser ==


== Externa länkar ==
 Wikimedia Commons har media som rör Mahabharata.