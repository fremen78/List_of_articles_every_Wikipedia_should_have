Un atomo (ab latino atomum, ab greco ατομος, átomos, indivisibile) es le minor quantitate de un elemento chimic que ha un existentia proprie, e non pote esser dividite per medio de processos chimic.
Le concepto del atomo esseva jam proponite per philosophos grec, como Democrito e le Epicuro. Nonobstante illo esseva oblidate usque que le chimico anglese John Dalton revideva le idea in su theoria atomic. Ma il non esseva usque le 19ne seculo que gratias al travalios de Avogadro on comenciava a distinguer inter atomos e moleculas. Le vision moderne de su structura interne debeva sperar usque le experimento de Rutherford in 1911. Posterior discopertas scientific, como le theoria quantic, e avantiamentos technologic, como le microscopio atomic, ha permittite cognoscer con major detalio le proprietates physic e chimic del atomos.
Ben que le major parte de un atomo es spatio vacue, le atomos es componite de particulas plus parve. Per convenientia illos son dividite in:

nucleo: In le centro, componite per le nucleones (protones e neutrones)
crusta: Le parte plus externe consistente in un nube de electrones
In le caso del atomos in stato neutre le numero de electrones es identic a illo del protones, que es lo que characterisa cata elemento chimic. Le numero de protones de un determinate atomo se denomina numero atomic e determina su position in le tabella periodic del elementos. Le atomos con le mesme numero atomic, ma distincte massa atomic (per haber differente numero de neutrones) se denomina isotopos.


== Vide etiam ==
Elemento chimic
Nucleo atomic


== Referentias ==