Atoomiin ykn Buxusni suudoo baayyee xixiqqoo  bu’uuraa wantoo yoo ta’u, ijaarsa bu’uuraa wantoota 

beekaman hunda kan uumudha. Innis suuddoo xiqqaa elementii tokkoo kan amaloota keemikaalaa elementii sanaa qabatudha. Atoomonni haala nama ajaa'ibuun xiqqaadha, akkaataa adda addaatiin daayameetira naanoo meetira 0.1 fi 0.5 gidduutti safaru. Atoomonni guddina xiqqaa isaanii irraa kan ka’e ijaan kan hin mul’anne yoo ta’u, isaan ilaaluuf meeshaalee addaa kan akka shifargaa barbaadu. Fakkeenyaaf , warqeen gosa sibiilaa gatii guddaa qabu keessaa isa tokko.
Yeroo baay’ee atoomonni kophaa isaanii hin argamaan. irra caalaa, atoomiin tokko atoomii kan biraa wajjin walitti hidhamuun qaama molakiyuulii(maddarroo) jedhamu uuma. Fakkeenyaaf, atoomonni haayidiroojiinii lamaa fi oksijiinii tokko walitti makamuun molakiyuulii bishaanii uumu.Atoomonni osoo walitti hin bu’in, addaan fagaatan gaazii  ta’u . Faallaa kanaatiin bakka tokkotti qabamanii socho’uu yeroo danda’an wantoota jajjaboo ta’u.


== Seenaa yaad-rimee atoomawaa ==
Dimookiiratas suudowwan xixiqqoo kanneen caccabuu hin dandeenye “Atoomii ” jechuun moggaase hiikni isaas “kan hinqoqqoodamne” jechuu dha. Yaadni Dimokiraatas kun yeroo sanatti falaasamaa beekamoo Girikii kan ta’e Aristootil biratti fudhatama hin arganne ture. Waggaa 2000 dura Falaasamoonni Girikii durii Dimokiraatasiifi Aristootil yaad-hiddama yaalii irratti hin hundoofne irratti wal mormaa turan. Falmiin isaanii inni guddaan maatariin ciccitoodha kan jedhuufi maatariin wal-irraa hincinneedha (itti fufaa dha) kan jedhu ture. Fakkeenyaaf coba bishaanii, cittuu shiboo koopparii. Akka yaada Dimookiraatasitti wanta tokko fudhannee itti fufiinsaan yoo kukkunne yookiin caccabsine, dhuma irratti suudoo qeenxee daran hiramuu hin dandeenyetu arganna kan jedhu ture. Jecha gara biraatiin, wantoonni suudoowwan xixiqqoo irraa ijaaraman jechuudha. Kanaafuu, maatariin ciccitoodha kan jedhuudha. Dimokiraatas suudoo qeenxee daran gargar hin hiramne kana atoomii jedhee moggaase. Atoomiin jecha Giriikii “Atoomas” jedhu irraa kan dhufe yoo ta’u, hiikni isaas suudoo suudoota isaa gadii xixiqqoo ta’an kan biraatti daran hin hiramne jechuudha. Dimokiraatas atoomoonni suudoo duudaa kantara, caaseeffama keessoo hin qabneefi kan gidduu isaanii bakki duwwaan yookiin vaakiiyumiin jiru jechuun ibseera. Akka amantaa Dimookiraatasitti, wantoonni hundinuu suudoo xiqqaa isa dhumaa of keessaa qabu.Wantoota yoo kukkunne, itti fuffiinsaan kukkutuun kan danda’amu suudoo xiqqaa isa dhumaa kana bira amma ga’amutti qofa. 
Aristootil immoo wantoota walitti fufiinsaan yoo ciccirre, hiruun kun daangaa malee ittuma fufa. Suudoo qeenxee xiqqoon irra ga’amu tasumaa hinjiru. Kanaafuu, maatariin walitti fufaa yookiin kan walirraa hin ciccinneedha kan jedhu ture. Maatarii gidduu bakki duwwaan tasumaa hin jiru; maatariin walitti fufaadha. Kanaafuu, amma dhuma hin qabnetti hiramuu yookiin ciccituu danda’a jedhu dhiheessuun mormaa ture. Yeroo sanatti Aristootil dhageettii olaanaa waan qabuuf, yaadni Dimokiraatasii akka fudhatama hin arganne dhiibbaa irratti geessiseera. Yeroo Dimokiraatasiin yaadrimee atoomii dhiheessu sana, gochi yaalii jedhamu hin beekamu ture. Kanaafuu, akdhiheessuun alatti, yaadicha yaaliin deeggaruuf tattaaffiin godhame hin turre. Haata’u malee, yaadni Dimokiraatas burqisiise, yaad-hiddama atoomaawaaf ka’umsa gaarii ta’eera. 


=== Yaadiddama Atoomaawaa Daaltan ===
Waggoota  2500  dura  amantaan  wantoonni  hundinuu  atoomota  irraa  ijaaraman  jedhuturullee, carraaqqiin yaada kana yaaliin mirkaneessuuf taasifame hanga jaarraa 19ffaattihin turre. Bara 1908 Daaltan Yaadiddama Atoomaawaa isa jalqabaa, argannoowwan  yaaliindeeggaree dhiyeesse.  Yeroon kun hayyoonni saayinsii baay’een  kanneen akka AantooniiLavooyizarii fi Jooseef piroostil, yeroo seerota  jijjiirama keemikaalaa adda addaa  ittiargatan ture. Daaltanis argannoowwan isaanii kanaa fi ragaalee qo’annoo fi qorannoobirootiin deeggarame jiraachuu atoomotaa ibsuun, Yaadiddama atoomaawaa isa calqabaa kanabaase.  Akka  Yaadiddama  Atoomaawaa Daaltaniitti maatariin hundinuu elementiis ta’eekompaawundiin yookiin immoo makaan suudoowwan xixiqqoo atoomota jedhaman irraaijaaraman.Yaadonni  Yaadiddama  Atoomaawaa Daaltan  haala armaan gadiin ibsamuu danda’u. 

Elementoonni  hundi  suudoowwan  xixiqqoo  atoomoota  jedhaman  of  keessaaqabu.Fakkeenyaaf, eddattoon elementiin  koopparii atoomota koopparii irraa ijaarame.
Atoomonni  gargar  hin  qoqqoodaman.  Atoomoonni  dhabamsiifamuus  ta’eeuumamuu   hin danda’an.Fakkeenyaaf, atoomonni  kooppariii  hin  dhabamsiifaman  yookiin  hiramuun  atoomotabiroo hin uuman.
Atoomonni elementii tokkoo hangas dabalatee amala fiizikaalaa fi keemikaalaatokko qabu; jechuunis waan hundaanuu walfakkaatu.
Fakkeenyaaf,  atoomiin    koopparii    tokko  atoomota  koopparii  biroo  waliin  waanumahundaan walfakkaata. Hangi   atoomii  koopparii tokkoo    hanga  atoomota elementichaakanneen biroo waliin walqixa.4Atoomonni elementii tokkoo, atoomota elementii biroo kamirraayyuu adda.Fakkeenyaaf,   atoomonni   elementii   kaarboonii   atoomota   elementii   oksijiinii   irraaadda.  Garaagarummaan atoomota elementoota  adda addaa  gidduu jiru keessaa tokkogaraagarummaa hanga isaaniiti.
Atoomonni, reeshoo lakkoofsa xiqqaatiin walnyaatu.Atoomiin   elementii   tokkoo   yommuu   atoomii   elementii   biroo   wajjin   walfudhatukompaawundiitu uumama. Daaltan Yaadiddama isaa keessatti, kompaawundii kam keessattuuatoomonni elementoota  adda addaa kompaawundicha keessa jiran reeshoo lakkoofsaxiqqaatiin  akka  walfudhatan  ibseera.  Fakkeenyaaf,    kompaawundii  bishaanii  keessatti,suudoon bishaanii tokko atoomii oksijiinii tokkoo fi atoomota haayidiroojiinii lama irraaijaarama. Reeshoon haayidiroojiinii fi oksijiinii 2:1 dha
.Akka yaada Daaltaaniitti atoomiin  duqunqula (isfeerii) baay’ee xiqqaa hookkoolee(dirtuu)gidduu isaatii qabuudha Atoomiin   elementii   tokkoo   atoomii   elementii   biraa   wajjiin   yommuu   walnyaatan,hookkoolee  kanaan  walitti  hidhamuun  (diramuun)  kompaawundii  uumu.  Baay’innihookkoolee atoomii tokko humna walnyaatinsa isaatiif murteessaadha
Yaadiddaman  adda  addaa  haa  ba’u  malee,  argannoo  qorannoo  saayinsii  haarawaa  irrattihundaa’uun Yaadiddamichi foyya’uu yookiin guutumaa guututti jijjiiramuu ni danda’a.  Haalumakanaan  qorannoon  waa’ee  elektiriisiitii  irratti  gaggeeffameen,  atoomoota  hunda  keessattisuudoowwan  baay’ee xixiqqoon guuttii negaativii qaban   akka argaman  beekameera. Suudoowwan  kanneen  kan  argateJooseef  Joon  Toomsanture.  Isaaniselektiroonotajedhamuun  moggaafaman.  Suudoon  chaarji  qabeessi  atoomota  keessa  jiru  elektirooniiqofa miti. Yaalii fiiziksiitiin beekamaan Gooldistan jedhamu  adeemsiiseen,  suudoowwanguuttii poozativii qabanis akka atoomota keessa jiran beekameera. Suudoowwan kunniinisboodarra  pirootoonota  jedhamanii  moggafaman.  Saayintistiin    biroo  kanChaadwiikjedhamu immoo, suudoowwan gara biroo kanchaarji-dhabeessata’an atoomota keessa akkajiran argate. Isaan kunisniwutiroonotajedhamanii moggaafaman. Suudoowwan xixiqqoonatoomota  keessatti  argaman  kunniin  walumaagalatti,  suudoowwan cita-atoomaawaa jedhamuun beekamu.


== Qaama Buxusaa (Atoomii) ==
Qaamni atoomii bakka lamatti qoodama. Qaamni inni tokko wiirtuu atoomichaa kan ta’eefi kan guuttii poozatiivii qabuudha. Innis wiirtuu atoomii jedhama. Qaamni kun bakka hangi atoomichaa itti kuufameefi iddoo baay’ee xiqqaa kan qabateedha. wiirtuu atoomiin hamma atoomii kan waliigalaa keessaa 1/100,000 dha. Pirootoononnii fi niwutiroononni(himbaabsiiqoonni ) qaama kana keessatti argamu. Qaamni inni lammaffaan immoo gullantaa annisaadha. gullantaa annisaan guuttii nagaatiivii qaba. gullantaa annisaa irratti elektiroonota wiirtuu atoomiitti marsantu argama. Bakki kun qaama atoomii keessaa isa ol’aanaafi baay’ee salphaa ta’eedha.Atoomoonni suudoowwan baay’ee xixiqqoodha. Suudoowwan kunniin wantoota sammuu keenyatti baay’ee xixiqqoodha jennee yaadnu kam irraayyuu xixiqqoodha. Fakkeenyaaf, atoomoonni koopparii 100,000 000 walcinaa yoo hiriirfaman sarara 1cm dheeratu uumu. Kanarraa ka’uun atoomiin hagam xiqqaa akka ta’e tilmaamuun ni danda’ama. Wantoonni addunyaa kana irratti argaman martinuu suudoowwan xixiqqoo kanneen irraa ijaaraman. Atooomiin suudoo baay’ee xiqqoo ta’us, suudoowwan xixiqqoo isaa gadii kanneen suudoowwan cita-atoomii jedhaman ofkeessaa qaba. suudoowwan cita-atomii keessaa isaan bu’uurri pirootoonii, elektirooniifi niwutiroonii dha.

Pirootonoota: Pirootonoonni suuddoowwan chaarjii pozaatiivii qaban kan wiirtuu atoomii, wiirtuu giddugaleessa atoomichaa keessatti argamanidha. Isaanis ulfaatina hirmeemii 1 kan qaban yoo ta’u, chaarjii pozaatiivii yuunitii +1 qabatu. Lakkoofsi pirootonootaa elementii atoomichi keessa jiru murteessa. Fakkeenyaaf, atoomonni haayidiroojiinii pirootonii tokko, atoomonni kaarboonii pirootonii ja’a fi kkf.
Niwutiroonii(himbaabsiiqaa): Niwutirooniin pirootonoota waliin wiirtuu atoomii keessatti kan argaman suuddoo niwutraala dha. Isaanis ulfaatina hirmeemii 1 kan qaban yoo ta’u, pirootonoota wajjin wal fakkaata, garuu chaarjii elektirikii hin qaban. Isootoopponni elementii adda addaa lakkoofsa niwutiroonii adda addaa qabaachuu kan danda’an yoo ta’u, lakkoofsa pirootonii walfakkaataa qabaachuu danda’u.
Elektiroonii(Mandiiqa): Elektiroononni suuddoo chaarjii negaatiivii qaban kanneen sadarkaa anniisaa addaan baafame ykn qola elektiroonii keessatti wiirtuu atoomii naanna’aniidha. Pirootoonii fi niwutiroonii wajjin wal bira qabamee yoo ilaalamu ulfaatina xiqqaa qabu. Elektiroononni chaarjii negaatiivii yuunitii -1 qabatu. Lakkoofsi elektiroonotaa yeroo baay’ee baay’ina pirootonootaa wajjin walqixa yoo ta’u, kunis atoomii chaarjii niwutraal ta’e argamsiisa. Haa ta’u malee, atoomonni elektiroonota argachuu ykn dhabuu danda’u, ayoonota chaarjii qulqulluu pozaatiivii ykn negaatiivii qaban uumuu danda’u.