Paper (de latin papyrus, ex grec πάπυρος pápyros ‚papyric arbust‘) es un platt material, quel consiste ex fibres de plantes. Paper es format per siccation de un fibrin pasta sur un filtre. Li resultant fibrin feltre es presset e siccat.
On usa paper por scrir e printar sur it e por inpaccar alquó. Special paperes existe por hygienic, technic e decorativ scopes e por tapetes.
Hodie on producte paper normalmen ex cellulose o lignine. In europa li max important material-fonte es recycland paper self.
Secun li relation de masse a surface, on distin’e paper e carton.
Si on producte ex li material ne planes ma massiv objectes, on nómina it paper machat.
Pro li divers combinatori possibilitás del materiales, del production, del tractament e del usation existe circa 3.000 sortes de paper.