Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Pepier, pepeer of pómpeer is e matterjaal det wuuertj gemaak door vochtige vezele same te drökke, normaal pulp van celluloos gemaak van hout, fóddelen of graas. Dit samegedrökdje wuuertj den gedruueg toet flexibel blajer. 
Pepier is e väölziejig matterjaal mit väöl functies. Meistes wuuertj 't gebroek veur op te sjrieven of aaf te drökke, mer 't wuuertj ouch väöl es verpakkingsmatterjaal gebroek, aevenes in väöl zuvermaakperdukte, industrieel procèssen en inne boew, en zelfs es aeteswaar (veurnamelik in Azië).
Pepier en 't procès van pepier maken oet pulp kump wersjienlik oet Sjina, wo 't inne vreuge twieëdjen ieëf nao Christus woort óntwikkeldj, mesjiens zelfs al in 105 n.Chr. doren eunuch Cai Lun aan 't hof vanne Han-dynastie, meh de aadste archeologische fragmente pepier stammen oete twieëdje ieëf v.Chr. in Sjina.
De modern pulp- en pepierindustrie is weltwied. Sjina lèdj inne perductie, nej gevolg dore Vereinigdje Staote.