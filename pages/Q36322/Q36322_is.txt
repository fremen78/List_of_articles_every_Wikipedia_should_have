Jane Austen (16. desember 1775 – 18. júlí 1817) var enskur rithöfundur, fræg fyrir sögur sínar um mið- og yfirstéttarkonur. Frægasta verk hennar er Hroki og hleypidómar (Pride and Prejudice) sem kom fyrst út 1813. Hún gaf verk sín út nafnlaust og þau vöktu töluverða athygli, en nafnleysi hennar gerði það að verkum að hún var ekki í tengslum við aðra rithöfunda. Þótt hún hafi skrifað á rómantíska tímanum fylgdi hún ekki rómantísku bókmenntastefnunni, heldur einkennast verk hennar af skynsemishyggju og hún beitir háði gegn tilfinningasemi. Hún var fyrst upphafin sem einn mesti rithöfundur á enska tungu nokkrum áratugum eftir dauða sinn, eða á Viktoríutímabilinu.


== Verk ==


=== Skáldsögur ===
1811 – Aðgát og örlyndi
1813 – Hroki og hleypidómar
1814 – Mansfield Park
1815 – Emma
1818 – Northanger Abbey, gefin út að höfundi látnum
1818 – Persuasion, gefin út að höfundi látnum
1871 – Lafði Susan, gefin út að höfundi látnum


== Tenglar ==
Þórey Einarsdóttir (24. ágúst 1996). „Jane Austen“. Lesbók Morgunblaðsins. bls. 10-11.
„Hver var Jane Austen og hvaða bækur skrifaði hún?“. Vísindavefurinn.