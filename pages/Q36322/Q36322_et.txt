Jane Austen (16. detsember 1775 Hampshire, Inglismaa – 18. juuli 1817 Winchester, Inglismaa) oli inglise romaanikirjanik ja novellist.


== Elukäik ==
Jane Austen sündis Hampshire'i krahvkonnas Steventonis pastoripere kaheksast lapsest seitsmendana. Jane alustas juttude kirjutamist 12-aastaselt, esitades neid perele.
Aastal 1801 kolis perekond elama Bathi. Jane, nagu ka tema vanem ja ainuke õde Cassandra, ei abiellunud kunagi. Mõlemad õed elasid vallalistena vanemate juures. Pärast isa surma 1805. aastal kolis perekond Southamptonisse. Hiljem koliti elama Chawtoni külla, rikaste sugulaste poolt lapsendatud venna mõisa. 
Jane Austen suri tuberkuloosi Winchesteris, kuhu ta läks elama pärast tervise halvenemist (arvatavasti kannatas ta Addisoni tõve käes). Ta on maetud sealsesse katedraali.


== Teoseid ==
"Mõistus ja tunded" ("Sense and Sensibility"; 1811, eesti keeles 1996, 2005, 2016)
"Uhkus ja eelarvamus" ("Pride and Predjudice"; 1813, eesti keeles 1985, 2002, 2007, 2015, adapteering 2000)
"Mansfield Park" (1814, eesti keeles 2004)
"Emma" (1815, eesti keeles 2000)
"Leedi Susan" ("Lady Susan"; eesti keeles 2001)
"Armastus ja sõprus" ("Love and Friendship"; eesti keeles 2003)
"Kolm õde" ("The Three Sisters"; eesti keeles 2003)
"Watsonid" ("The Watsons"; eesti keeles 2003)
"Veenmine" ("Persuasion"; 1818, eesti keeles 1997)
"Northangeri klooster" ("Northanger Abbey"; 1818, eesti keeles 2002, 2016)
"Catharine" ("Catharine")
"Ilus Cassandra" ("Beautiful Cassandra")
"Lesley loss" ("Lesley Castle"; eesti keeles 2006)
"Inglismaa ajalugu" ("The History of England")


=== Tõlked eesti keeles ===
Uhkus ja eelarvamus. Inglise keelest tõlkinud ja järelsõna: Henno Rajandi, illustreerinud Evi Valdov. Tallinn: Eesti Raamat, 1985.
2. trükk: Uhkus ja eelarvamus. Tõlkinud ja järelsõna Henno Rajandi, kaane kujundanud Anneli Navi. Tallinn: Varrak, 2002
3. trükk: Uhkus ja eelarvamus. Inglise keelest tõlkinud Henno Rajandi. Madrid: Mediasat Group; Tallinn: Eesti Päevaleht, 2007
4. trükk: Uhkus ja eelarvamus. Tõlkinud Henno Rajandi, toimetaja Inge Pitsner, kujundaja Külli Tõnisson. Tallinn: Pilgrim, 2015
Mõistus ja tunded. Tõlkinud Karin Suursalu, kujundanud Heino Kersna. Tallinn: Eesti Raamat, 1996
2. trükk: Mõistus ja tunded. Inglise keelest tõlkinud Karin Suursalu, kujundanud Rein Seppius. Tallinn: Tänapäev, 2005
3. trükk: Mõistus ja tunded. Inglise keelest tõlkinud Karin Suursalu, kujundanud Merike Tamm. Tallinn: Varrak, 2016
Veenmine. Tõlkinud Peeter Villmann ja Karin Suursalu, toimetanud Maarja Ojamaa, kujundanud Made Balbat. Tallinn: Eesti Raamat, 1997
Uhkus ja eelarvamus. Adapteerinud Fern Siegel, inglise keelest tõlkinud Jana Linnart, toimetaja Virve Pillau, illustreerinud Joseph Miralles. Tallinn: Ersen, 2000
Emma. Inglise keelest tõlkinud ja järelsõna Urmas Rattus, värsid tõlkinud Mart Kangur, toimetanud Jaakko Hallas, kujundanud Tiina Tammetalu. Tallinn: Kupar, 2000
Leedi Susan. Tõlge Eva Luts, toimetanud Leiger Luts. Tartu: Fantaasia, 2001
Northangeri klooster. Inglise keelest tõlkinud Maria Drevs, toimetanud Helju Jüssi, kaane kujundanud Joel Jõgise. Tallinn: Byronet, 2002
2. trükk: Northangeri klooster. Inglise keelest tõlkinud Maria Drevs, toimetanud Helju Jüssi, kujundanud Merike Tamm. Tallinn: Varrak, 2016
Watsonid: jutustus. Tõlge: Margit Peenoja, toimetanud Eva Luts. Tartu: Fantaasia, 2003
Kolm õde: lühijutud ja jutustused. Tõlge ja järelsõna Eva Luts, toimetanud Leiger Luts. Tartu: Fantaasia, 2003
Armastus ja sõprus. Tõlkinud Eva Luts, toimetanud Leiger Luts. Tartu: Fantaasia, 2003
Mansfield Park. Tõlkinud Vilma Jürisalu, toimetanud Tõnu Lember, kaanekujundus Lauri Lahi. Tallinn: Canopus, 2004
2. trükk: Mansfield Park. Tõlkinud Vilma Jürisalu, toimetanud Tõnu Lember, kaanekujundus Riina Soom. Tallinn: Canopus, 2016
Lesley loss: jutustused. Tõlkinud Eva Luts, toimetanud Leiger Luts. Tartu: Fantaasia, 2006


== Välislingid ==