Jane Austen (født 16. desember 1775 i Steventon i Hampshire i England, død 18. juli 1817 i Winchester) var en britisk forfatter. Hun er kjent for sine romantiske romaner. Romanenes bipersoner er ofte karikerte.
Jane Austens romaner er ubestridte klassikere i britisk litteratur. Romanene skildrer livet til engelsk overklasse på landet, og alle kretser rundt temaene kjærlighet, ekteskap og familieforhold.  


== Liv ==
Jane Austen var datter av en prest i Hampshire, George Austen (1731–1805), og hans kone Cassandra (1739–1827). Etter noen få måneder hjemme plasserte Austens mor henne hos Elizabeth Littlewood, en kvinne som bodde i nærheten. Hun var amme for Austen i ett år eller 18 måneder. I 1783, i henhold til familietradisjonen, ble Jane og søsteren Cassandra sendt til Oxford for å bli undervist av Mrs. Ann Cawley, og senere på året flyttet de med henne til Southampton. Begge jentene fikk tyfus, og Jane var døden nær. Jane Austen vokste opp blant fem brødre og en søster, og levde som voksen et rolig liv sammen med familien. Hun giftet seg aldri. 
De første 25 årene i sitt liv tilbrakte Jane i Hampshire, men da faren pensjonerte seg solgte familien alt og flyttet til Bath. Etter farens død flyttet moren og Jane til brødrene, og bosatte seg senere i et lite hus like i nærheten.
Austen var lenge plaget med sykdom, og hun flyttet for å komme nærmere legen sin. Hun døde i Winchester, 18. juli 1817, 41 år gammel. Det er mange teorier om hva hun døde av, blant annet brystkreft, Addisons sykdom og tuberkulose.


== Forfatterskap ==
Alt som ung begynte Jane Austen å skrive, påvirket av Shakespeare og engelsk romankunst så vel som av samtidens skrekk- og triviallitteratur.
Faren oppmuntret henne til å skrive, men hun var svært sjenert og ville ikke at noen skulle se at hun skrev. Hun skrev derfor i all hemmelighet på små lapper ved sitt sybord. Hun skrev ingen av sine store verker mens hun bodde i Bath.
En del tekster skrev hun i brevform til sin familie, der de ble lest høyt. Hun var en periode forlovet med en velstående mann, men brøt forlovelsen. Hverken Jane eller hennes eldre søster Cassandra giftet seg, men begge levde et sosialt og aktivt liv. Av Jane Austens seks store romaner ble fire publisert anonymt i hennes levetid – med påskriften «By a Lady».


=== Stolthet og fordom ===
En av de mest kjente skikkelsene i Jane Austens bøker er Mr. Darcy i romanen Stolthet og fordom. Hans tause vesen, strenge blikk og krasse kommentarer gjør ham først mindre sympatisk, men etter hvert fremstår han mer sympatisk. Det har versert teorier om at denne skikkelsen er inspirert av en irsk mann ved navn Tom Lefroy, som Jane Austen skal ha blitt kjent med via bekjente, men som ikke falt i smak hos foreldrene, siden de ønsket at hun skulle gifte seg med en som var bedre bemidlet. Lefroy skal ha vært politisk engasjert. Han skal senere ha innrømmet overfor sin nevø at de hadde et kortvarig forhold. Han skal også ha vist sin respekt ved å reise tilbake til England for å være til stede under hennes begravelse.
Mr. Darcys kvinnelige motstykke i boken er den opplyste Elizabeth Bennet. Hun er en av de få kvinnene som faktisk ser ting som de er, og ikke overdramatiserer. Hennes kloke svar og likefremme vesen fengsler etter hvert den vanligvis så uberørte Mr. Darcy.


== Film ==
Filmen Becoming Jane fra 2007 er løst basert på hennes liv. Hun spilles av Anne Hathaway.


== Bibliografi ==
The Watsons – ufullført roman, påbegynt rundt 1803
1811: Sense and Sensibility – norsk tittel Fornuft og følelse, oversatt av Merete Alfsen (Aschehoug, 1997)
1813: Pride and Prejudice – norsk tittel Stolthet og fordom, oversatt av Merete Alfsen (Aschehoug, 2009); tidligere oversettelser ved Alf Harbitz (Elizabeth og hennes søstre, 1930), Lalli Knutsen (1947) og Eivind og Elisabeth Hauge (197?)
1814: Mansfield Park – norsk tittel  Mansfield Park, oversatt av Merete Alfsen (Aschehoug, 2000)
1815: Emma – norsk tittel Emma, oversatt av Merete Alfsen (Aschehoug, 1996)
1818: Northanger Abbey (utgitt etter Jane Austens død)
1818: Persuasion (utgitt etter Jane Austens død) – norsk tittel Overtalelse, oversatt av Merete Alfsen (Aschehoug, 1998)
1818: Lady Susan – (utgitt etter Jane Austens død) – norsk tittel som Lady Susan, oversatt av Peter Fjågesund (Fingal 2019)
Sanditon – ufullført roman, påbegynt januar 1817 – norsk tittel Sanditon, oversatt av Peter Fjågesund (Fingal 2019)


== Referanser ==


== Bibliografi ==
Austen, Jane (1993): Catharine and Other Writings. Redigert av Margaret Anne Doody and Douglas Murray. Oxford: Oxford University Press. ISBN 0-19-282823-1.
Austen, Jane (2006): The History of England. Redigert av David Starkey. Icon Books, HarperCollins Publishers. ISBN 0-06-135195-4.
Le Faye, Deirdre (red.)(1995): Jane Austen's Letters. Oxford: Oxford University Press. ISBN 0-19-283297-2.
Honan, Park (1987): Jane Austen: A Life. New York: St. Martin's Press. ISBN 0-312-01451-1.
Le Faye, Deirdre (2003): Jane Austen: A Family Record. Second Edition. Cambridge: Cambridge University Press. ISBN 0-521-53417-8.
Tomalin, Claire (1997): Jane Austen: A Life. New York: Alfred A. Knopf. ISBN 0-679-44628-1.
Collins, Irene (1994): Jane Austen and the Clergy. London: The Hambledon Press. ISBN 1-85285-114-7.
Austen-Leigh, James Edward (1871): A Memoir of Jane Austen  (på nettstedet gutenberg.org)


== Eksterne lenker ==
(en) Jane Austen – kategori av bilder, video eller lyd på Commons 
(en) Jane Austen – galleri av bilder, video eller lyd på Commons 
(en) Jane Austen på Internet Movie Database 
(sv) Jane Austen i Svensk Filmdatabas 
(da) Jane Austen på Scope 
(fr) Jane Austen på Allociné 
(en) Jane Austen på AllMovie 
(en) Jane Austen hos Turner Classic Movies 
(en) Jane Austen hos Rotten Tomatoes 
(en) Jane Austen hos TV Guide 
(en) Jane Austen hos The Movie Database 
(en) Jane Austen hos Internet Broadway Database 
(en) Jane Austen på Apple Music 
(en) Jane Austen på Discogs 
(en) Jane Austen på MusicBrainz 
(en) Jane Austen på Songkick 
(en) Jane Austen hos The Peerage 
(en) Works by Jane Austen — e-bøker i PDF
(en) Jane Austen's House Museum i Chawton
(en) The Jane Austen Centre i Bath
(no) Sederoman; fra Bibliotekarstudentens nettleksikon om litteratur og medier (pdf-fil)