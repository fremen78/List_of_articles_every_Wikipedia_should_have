Eva Kondrysová (5. prosince 1926, Praha – 17. září 2017) byla překladatelka zabývající se překlady z angličtiny do češtiny. Zaměřovala se na překlad románů anglických a amerických autorů 19. a 20. století. Mezi autory, kteří vyšli v jejím překladu, patří například Jane Austen, Arthur Conan Doyle, Saul Bellow, Khaled Hosseini, John Updike či Henry Fielding.


== Životopis ==
Eva Kondrysová se narodila 5. prosince 1926 v Praze jako Eva Schwarzová do rodiny lékařky a židovského advokáta. V roce 1946 úspěšně složila maturitní zkoušku na reálném gymnáziu v Kolíně a poté studovala anglistiku a psychologii na Filozofické fakultě Univerzity Karlovy v Praze. V letech 1947 až 1949 absolvovala také studijní pobyt na Lynchburg College ve Spojených státech amerických, kde získala titul BA. V roce 1952 získala titul PhDr. a po ukončení studií začala pracovat jako redaktorka ve Státním nakladatelství krásné literatury, hudby a umění (od roku 1966 pod názvem Odeon) a mezi lety 1958–1969 jako redaktorka revue Světová literatura.
Po sovětské okupaci Československa v roce 1968, kdy mnozí překladatelé nesměli překládat, propůjčila své jméno například překladatelům Jiřině a Karlovi Kynclovým nebo Zdeňkovi Urbánkovi. Je také jednou ze zakladatelek anticen Skřipec a Skřipeček za nejhorší překlad, kterou každoročně uděluje Obec překladatelů.


== Nejvýznamnější překlady ==


=== Arthur Conan Doyle ===
Další případy Sherlocka Holmese
Poslední poklona Sherlocka Holmese
Příběhy Sherlocka Holmese


=== Jane Austen ===
Emma
Mansfiedské panství
Opatství Northanger
Pýcha a předsudek
Rozum a cit


=== Agatha Christie ===
Smrt staré posluhovačky
Vražda v Orient-expressu
Vraždy podle abecedy


=== Ostatní ===
Saul Bellow – Děkanův prosinec, Krádež, Realista, Ravelstein
Kingsley Amis – Šťastná Anna
Patricia Highsmith – Skleněná cela
Thomas de Quincey – Zpověď poživače opia
Erle Stanley Gardner – Státní zástupce zasahuje
John Updike – Terorista
Mark Rothko – Umělcova zkušenost
David Lodge – Profesorské hrátky
Pearl S. Buck – Dobrá země
Sinclair Lewis – Hlavní třída


== Ocenění ==
V roce 2016 jí byla udělena Cena za statečné občanské postoje v době nacistické okupace a komunistické diktatury.


== Odkazy ==


=== Reference ===


=== Literatura ===
Rubáš, Stanislav, ed. Slovo za slovem: s překladateli o překládání. Vyd. 1. Praha: Academia, 2012. 450 s. Paměť; sv. 47. ISBN 978-80-200-2054-3.


=== Externí odkazy ===
Seznam děl v Souborném katalogu ČR, jejichž autorem nebo tématem je Eva Kondrysová
 Kondrysová Eva [online]. Obec překladatelů, rev. 2014-09-22 [cit. 2017-06-04]. Dostupné online. 
Ještě jsem tady - Eva Kondrysová – pořad České televize