D'Jane Austen, gebuer de 16. Dezember 1775 zu Steventon, Hampshire, a gestuerwen den 18. Juli 1817 zu Winchester, war eng brittesch Schrëftstellerin aus der Period vum Regency. Si ass bekannt fir hir Romaner Sense and Sensibility (1811), Pride and Prejudice (1813), Mansfield Park (1814) an Emma (1816), déi haut zu de Klassiker vun der englescher Literatur gehéieren. Zwéi weider Romaner vun hir, Northanger Abbey a Persuasion koume posthum 1818 eraus, en drëtte gouf ni fäerdeg.
D'Jane Austin huet sech fréi fir Literatur intresséiert, huet vill gelies a fréi ugefaange mat schreiwen. No e puer Versich mat Kuerzprosatexter, Theaterstécker, Satiren a Persiflagen huet si mat 19 bis 22 Joer hir éischt Romaner geschriwwen. An dësen thematiséiert si d'Liewe vun der Bourgeoisie um Land, an se dréinen dacks dorëms, wéi Fraen tëscht gesellschaftleche Konventiounen an Zwäng, rationalen Argumenter ma och hire Gefiller de richtege Wee fannen, de "Mann vum Liewen" ze fannen an ze bestueden. Si si mat schaarfem Bléck an och alt emol mat enger Portioun Humor geschriwwen. Déi éischt Editioune sinn anonym ("by a Lady") publizéiert ginn.


== Wierker ==


=== Romaner ===
1811: Sense and Sensibility
1813: Pride and Prejudice
1814: Mansfield Park
1816: Emma
1817: Northanger Abbey
1817: Persuasion
1817: Lady Susan (entstanen ëm 1794) Bréifroman


=== Fragmenter ===
1870: The Watsons, entstanen ëm 1804
1925: Sanditon (entstanen 1816)


=== Jugendwierker ===
(1988 am Kader vun enger Gesamteditioun vun Oxford University erauskomm an 1993 erweidert)


== Literatur (op däitsch) ==
Deidre Le Faye: Jane Austen und ihre Zeit. Nicolai, Berlin 2002, ISBN 3-87584-447-5.
Christian Grawe: „Darling Jane“. Jane Austen – eine Biographie. Reclam, Stuttgart 2010, ISBN 978-3-15-020206-7.
Park Honan: There is Happiness! Jane Austen und ihre Zeit. Artemis & Winkler, Düsseldorf 2009, ISBN 978-3-538-07267-1.
Felicitas von Lovenberg: Jane Austen: Ein Porträt. Insel, Frankfurt 2007, ISBN 978-3-458-34999-0.
Reimer Jehmlich: Jane Austen. Reihe: Erträge der Forschung Bd. 286, Wissenschaftliche BuchgesellschaftDarmstadt 1995 u. ö, ISBN 3-534-08797-6.
Elsemarie Maletzke: Jane Austen: Eine Biographie, btb, München 2009, ISBN 978-3-442-73780-2.
Wolfgang Martynkewicz: Jane Austen. Rowohlt, Reinbek 1995, ISBN 978-3-499-50528-7
Jon Spence: Geliebte Jane: Die Geschichte der Jane Austen. Insel, Frankfurt 2007, ISBN 978-3-458-35012-5.
Detlef Münch: Bibliographie und Rezension der deutschsprachigen Ausgaben von Jane Austen 1822 - 2005, Synergen-Verlag Dortmund 2005. ISBN 3-935634-43-9


== Um Spaweck ==