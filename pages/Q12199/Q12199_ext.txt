La infeción pol virus la inmunodeficiencia umana y el síndrome d'inmunodeficiencia adquiría (VIH/sida) son un espectru de malotias causás pola infeción causá pol virus la inmunodeficiencia umana (VIH). Tras la infeción inicial, una persona puei no notal síntoma argunu o bien puei experimental un periodo brevi de cuadru tipu influenza. Típicamenti, le sigui un periodu prolongau sin síntomas. A midía que la infeción progresa, interfieri más con el sistema inmunitariu, aumentandu el riesgu d'infeciones comunes comu la tuberculosis, además d'otras infecionis oportunistas y tumoris que raramenti afectan a las personas con un sistema inmunitariu indemni. Estus síntomas tardíus d'infeción se conocin comu sida, etapa que a menú tamién está asociá con pérdida de pesu.
El VIH se contagia prencipalmenti por sexu desprotegíu (incluíu sexu anal y oral), transfusionis de sangri contaminá, agujas hipodérmicas y de la mairi al niñu duranti el embarazu, partu o lactancia. Argunus fluíus corporalis, comu la saliva y las lágrimas, no transmitin el VIH. Entri los métodus de prevención s'encuentran el sexu seguru, los programas d'intercambiu d'agujas, el tratamientu a los infectaus y la circuncisión. La infeción del bebé a menú puei prevenilsi al dal medicación antirretroviral tantu a la mairi comu'l niñu. No ai nenguna cura o vacuna; no obstanti, el tratamientu antirretroviral puei retrasal el cursu la malotia y puei lleval a una expectativa de vía cercana a la normal. Se recomienda inicial el tratamientu conformi se haga el diagnósticu. Sin tratamientu, el tiempu de sobrevía promeyu endispués de la infeción es 11 añus.
En 2014 aproximadamenti 36,9 millonis de personas vivían con VIH y causó 1,2 millonis de muertis. La mayoría los infectaus vivin en el África subsahariana. Entri el su descubrimientu y el 2014 el sida á causau un estimau de 39 millonis de muertis en tó el mundu. El VIH/sida se considera una pandemia: un broti de malotia presenti en un área grandi y con propagación activa. Sobri la basi de estudius genéticus, s'á determinau que'l VIH es una mutación del VIS que se transmitió a los umanus entri 1910 y 1930, en el centru-oesti d'África. El sida hue reconocíu por primera vezi polos Centrus pal Control y Prevención de Malotias los Estaus Uníus en 1981 y la su causa (l'infeción por VIH) s'identificó a prencipius d'icha década.
El VIH/sida á teníu un gran impactu en la sociedá, tantu malotia como huenti de discriminación. La malotia tamién tié huertis impactus económicus. Ai una hartá ideas equivocaás sobri el VIH/sida comu la creencia de que puei transmitilsi por contactu casual no sexual. La malotia á síu centru d'una hartá controversias relacionás a la religión, incluía la decisión l'Elésia católica de no apoyal el usu de preservativo comu prevención. El VIH/sida á atraíu l'atención internacional méica y política asín comu financiación masiva dendi la su identificación en los añus 1980.


== Guípesi tamién ==
Día Mundial la Lucha contra el Sida
Prueba de VIH
Vacuna contra el VIH
VIH en el niñu


== Huentis ==


=== Referéncias ===


=== Bibliografía ===
Echevarría Lucas, Lucía; María José del Río Pardo; Manuel Causse del Río. "El SIDA y sus manifestaciones oftalmológicas: avances tras las HAART: características en la población de Málaga https://books.google.es/books/about/El_SIDA_y_sus_manifestaciones_oftalmol%C3%B3.html?id=IzbVAAAACAAJ&redir_esc=y Universidad de Málaga (2006) páginas 177 ISBN 9788497471169
Irwin, Alexander; Joyce V. Millen; Dorothy Fallows; Fernando Aguiar González. "Sida global: verdades y mentiras: herramientas para luchar contra la pandemia del siglo XXI". https://books.google.es/books?id=4s0-oCY2iPsC Paidós. (2004). páginas 333. ISBN 9788449316265
López, Liliana. "¿Se puede prevenir el sida?". Biblioteca Nueva. (2004). ISBN 84-9742-315-1
Susan Sontag. "El SIDA y sus metáforas". https://books.google.es/books?id=s2K5PAAACAAJ (1989). páginas 104. ISBN 9788476690857


== Atijus ==
 En Commons ai conteníu multimedia sobre SIDA.
Microbiología clínica (on-line). Tema 4: Virus de la inmunodeficiencia humana 
PortalSida, información sobre VIH/sida en español)
ONUSIDA, programa las Nacionis Unías sobri el VIH/sida
infoSIDA, información sobri el tratamientu, prevención e investigación del VIH/sida, Departamentu de Salú y Servicios Socialis los Estaus Uníus