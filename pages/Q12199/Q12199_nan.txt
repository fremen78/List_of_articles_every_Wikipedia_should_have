AIDS sī Hō͘-thian Bián-e̍k Put-choân Chèng-hāu-kûn ê Eng-gí sok-siá, kui kù siá Acquired Immunodeficiency Syndrome. Che sī lán lâng ê bián-e̍k hē-thóng siū tio̍h Jîn-lūi Bián-e̍k Put-choân Pēⁿ-to̍k (HIV) phò-hāi lâi ín-khí ê 1 cho͘ chèng-thâu kap kám-jiám-pēⁿ. AIDS boé-kî ê khám-chām hoat-seng siòng-phāng kám-jiám (opportunistic infections) kap chéng-liû. Sui-bóng AIDS kap HIV ê tī-liâu ē-tàng chó͘-gāi pēⁿ-to̍k chìn-1-pō͘ hoat-tián, bo̍k-chêng iáu bô thiat-té kin-tī ê hoat-tō͘. HIV kám-jiám sī keng-koè liâm-mo̍h ia̍h hoeh ham jiám tio̍h pēⁿ-to̍k ê thé-e̍k (bodily fluid) chih-chiap, pau-koat hoeh, îm-chúi (jiō-tō-kiû-soàⁿ-e̍k, siâu, chi-bai-chúi), leng-chúi. Chih-chiap ê koán-tō pau-koat sèng-kau (kháu-kau, kong-kau, im-tō-kau), su-hoeh, chù-siā (ēng bô chheng-khì ê chiam), toà-kūi sî ê bó-kiáⁿ e̍k-thé kau-oāⁿ, seⁿ-kiáⁿ, chhī-leng, téng-téng.


== Hun-pò͘ ==