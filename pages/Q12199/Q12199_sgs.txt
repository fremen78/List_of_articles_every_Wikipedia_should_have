AIDS, Aids, aba truopnē ėgauts ėmonėtetā nepakonkamoma sindruoms(ongl. acquired immune deficiency syndrome), - neėšgīduoma infekcėnė lėga, katron sokel ŽIV vėrosos. Vėsam svietė vagol UN doumenės 2007 metās sėrga 33,2 mėlėjuonā prieteliu [1]. 


== Plėtėma būdā ==

ŽIV virosu ožsėkretama kelēs būdās:

par kraujė
par lītėnios santīkios
ėš muotėnas – kūdėkiou,
persuodėnant organos.
Īr mėslėjama, ka kėtās būdās (par maista, kuontaktos ė pan.) tėkėmībė ožsėkriestė dėdlē maža īr


== Apsėsauguojėms ==
Tėkėmībė ožėkriest AIDS dėdlē prėklausa nu prietele elgesē. ŽIV vėrosos pardoudams bavēk 100 pruoc. tėkėmībė, kumet naudoujamė nasterėlos švėrkštā, vagol ton priežastie AIDS grētā plėnt tērp narkuotėkos vartoujontiu prieteliu. 
Par lītėnios santėkios AIDS tēp pat dėdlē plint, dėliausės pavuojos ožsėkriest AIDS īr mīlontės analėškā (kelės dešėmtės ruozo dėdlesnės pavuojos, nego mīlontės vagėnalėškā). 
Pats efektīviausės būds apsėsauguot nu AIDS īr sosėlaikīms nu seksā, aba patėkėms nuolatėnės sekoalėnės partnerės, katras nier ožsėkrietės ŽIV, kanduono nauduojėms.
Kėtās būdās (par kraujė parpėlėma, uoragno transplantacėjė ė pan.) AIDS plint retiau, nes medėcėnas ėnstėtucėjuos vīkduoma grėižta AIDS kontruolė. 


== Istuorėjė ==
Lėga pėrmuojė lėika sorasta Kalėfuornėjė, JAV 1981 metu lėipas 5 dėina, bet mėslėjama, ka AIDS vėrosos atsėėrada onkstiau, Afrėkuo.


== Nūruodas ==
Lietovuos AIDS cėntros
UNAIDS (20 November 2007), doumenės ėš doukomėnta pajīmtė 2007 m. lapkrėstē 22 d.


== Šaltėnē ==