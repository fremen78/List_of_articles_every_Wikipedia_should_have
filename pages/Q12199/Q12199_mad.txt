Acquired Immunodeficiency Syndrome otabâ Acquired Immune Deficiency Syndrome (èpakènè' AIDS) iyâ arèya sakompolan ḍhâ-tanḍhâ bân infeksi (otabâ: sindrom) sè èsabâbaghi karana rosakka sistem kekebalan bhâdân manossa amarghâ infeksi virus HIV; otabâ infeksi rus-virus laen sè paḍâ nyerrang spesies laènna (SIV, FIV, bân laènna).

Ḍaftar singkatan ḍâlem artikel rèya:

AIDS: Acquired immune deficiency syndrome
HIV: Human immunodeficiency virus
CD4+: Sel T pembantu
CCR5: Chemokine (C-C motif) receptor 5
CDC: Centers for Disease Control and Prevention
WHO: World Health Organization
PCP: Pneumocystis pneumonia
TB: Tuberkulosis
MTCT: Mother-to-child transmission
HAART: Highly active antiretroviral therapy
STI/STD: Sexually transmitted infection/disease
Virus rèya anyama Human Immunodeficiency Virus (otabâ èpakènè' HIV) yakni virus sè memperlemah kekebalan bhâdân manossah. Oreng  sè è kennèng virus rèya bhâkal deddi rentan ka infeksi oportunistik otabâ gâmpang è kennèng tumor. Tapè panangannnah sè bâdâ bisa ma abit laju perkembangan virus, namon panyaket rèya gitak ongghu-ongghu bisa è selamet aghi.
HIV bân virus-virus sajenissah umummah è tular aghi lèbet kontak langsong antara lapisan kolè’ dâlem (membran mukosa) otâbâ aliran dârâ, aèng mani, caèran farji', caèran preseminal, bân aèng soso èbo'. Panolaran bisa kadhâddiyân lèbât jima' (vaginal, anal, otabâ oral),  transfusi ḍârâ, jhârum sontèk sè terkontaminasi, antara èbo' bân bhâji’ bâkto nganḍung, ngalahèraghin, otabâ nyosoè, bân bentuk kontan laènna kalabân acairan-cairan bhâdân kasebbhut.
Para èlmowan ngoca' AIDS asalla ḍâri Afrika Sub-Sahara. Satèya AIDS la dhâddhi wabah panyakè'. AIDS èrakèra nginfeksi 38,6 juta orèng è sakabbhina bhumè. Bâkto Jânuwari 2006, UNAIDS alako bhâreng sareng WHO ngèraaghi AIDS dhâddhi sabâb kamatèyan lebbi ḍâri 25 juta orèng tangghâl 5 Juni 1981. Panyakè' rèya aropaaghi sala sèttong wabah palèng ganas ḍâlem sajhârâ. AIDS èsebbhut dhâddhi sabâb kamatèyan 2,4 sampè' 3,3 juta jiwa bâkto taon 2005, bân lebbi dâri 570.000 orèng è antarana rèya na'-kana'. Sapartello' ḍâri jumla kamatèyan bâḍâ è Aftika Sub-Sahara, saèngghâ malambataghi pertombwuan èkonomi bân ngaancoraghi kakowatan sombher daya manossa. Perawatan antiretrovirus saongguna bisa ngorangaghi tingkat kamatèyan bân sarana infeksi HIV.
Hokoman sosial bhâdhi orèng sè sakè' HIV/AIDS, omomma lebbi berre’ bilâ èbhândhingaghi sareng sakè' ganas laènna. Torkaḍhâng okoman sosial kasebbhut jughân noro’ kennèng ka petugas kasèhadhân otabâ sukarelawan, sè ngerabât orèng sè sakè' HIV/AIDS (ODHA).


== Sombher ==