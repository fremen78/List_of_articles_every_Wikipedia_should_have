Ferdinand Magellan (Portugis: Fernão de Magalhãescode: pt is deprecated , IPA: [fɨɾˈnɐ̃w ðɨ mɐɣɐˈʎɐ̃jʃ]; Sepanyol: Fernando de Magallanescode: es is deprecated , Sebutan Sepanyol: [ferˈnando ðe maɣaˈʎanes]; kk. 1480 – 27 April 1521) adalah seorang penjelajah Portugis yang menganjurkan ekspedisi Sepanyol ke Hindia Timur dari tahun 1519 hingga 1522, menjadikannya manusia pelayar pertama mengelilingi Bumi.
Dilahirkan dalam sebuah keluarga Portugis kaya pada sekitar 1480, Magellan menjadi seorang pelaut mahir dan pegawai tentera laut dan akhirnya dipilih oleh Raja Charles I dari Sepanyol untuk mencari laluan ke arah barat ke suatu "kepulauan rempah" di dunia Timur. Beliau memerintahkan satu angkatan dengan lima buah kapal menuju ke selatan melalui Lautan Atlantik ke Patagonia, melalui Selat Magellan memasuki perairan yang dinamakannya "Oceano Pacifico" moden). Walaupun siri ribut dan pemberontakan, ekspedisi itu sampai ke Kepulauan Rempah pada tahun 1521 dan pulang melalui Lautan Hindi untuk melengkapkan pusingan pertama dunia. Magellan tidak melengkapkan keseluruhan pelayaran ini, kerana dia telah terbunuh di dalam Pertempuran Mactan di Filipina pada tahun 1521.
Penguin Magellanik dinamakan sempena nama beliau, kerana dia adalah orang Eropah pertama memerhatikannya. Kemahiran pelayaran Magellan juga telah diakui dalam penamaan objek yang berkaitan dengan bintang-bintang, termasuk Awan Magellan, yang kini dikenali sebagai dua galaksi kerdil berdekatan; kawah bulan berkembar Magelhaens dan Magelhaens A; dan kawah Marikh Magelhaens.


== Awal hayat ==
Fernando lahir di Sabrosa sekitar tahun 1480, beliau dalam lima adik beradik kepada Pedro de Magalhães, seorang bangsawan Portugis serta memangku jawatan datuk bandar Sabrosa dan Alda de Mezquita. Beliau mengambil tugas sebagai utusan diraja Permaisuri Leonor pada usia muda. Beliau berkhidmat sebagai pengutus Raja Manuel I pada tahun 1495.
Pada Mac 1505 ketika berusia 25 tahun, Magellan menyertai suatu angkatan armada 22 buah kapal mengiringi Francisco de Almeida dalam jawatan wizurainya di India. Beliau difahamkan kekal di sana terutamanya Goa, Cochin dan Quilon selama lapan tahun; bahkan semasa tempoh ini juga beliau terlibat dalam seberapa peperangan termasuk di Kannur pada tahun 1506 dan di Diu pada tahun 1509.


== Pelayaran ==
Perjanjian Tordesillas yang ditandatangani pada 1494 menetapkan peruntukan kawasan dalam peta dunia tertentu yang boleh dihadkan pengaruh sama ada kepada Portugal mahupun Sepanyol. Magellan banyak kali memujuk Raja Manuel I merebut peluang ini namun tetap ditolak baginda. Magellan yang merasa kecewa memutuskan berpindah ke Sevilla di mana beliau boleh mendapat peluang bersama Raja Carlos I di bawah  peruntukan diberikan agensi Casa de Contratación. Sebanyak empat buah kapal kerakah besar iaitu San Antonio, Concepción, Victoria, dan Santiago disediakan untuk mengiringi kapal karavel Ferdinand sendiri iaitu Trinidad; kira-kira 270 orang anak kapal yang dihitungkan mengikuti pelayaran hebat ini - majoriti anak-anak kapal ini berbangsa Sepanyol namun ada juga sekira 40 orang Portugis yang dikirakan bekerjasama selain Magellan  termasuk beberapa saudara maranya iaitu Duarte Barbosa, João Serrão. Malah, Estevão Gomes  dan Henry si Hitam atau Henrique, seorang hamba dibawakan dari Melaka turut dicatatkan ada dalam rombongan Portugis ini. Kelima-lima kapal ini memulakan pelayaran meninggalkan daratan Sepanyol tanggal 20 September 1519 menuju benua Amerika Selatan.


=== Ke Dunia Baru ===
Pada tanggal 13 Disember, mereka tiba di tanah Brasil mendekati Pāo de Açúcar yang mengesankan memasuki teluk Rio de Janeiro yang indah untuk membaiki kapal serta dan mengisi semula bekalan. Kemudian mereka melanjutkan ke selatan ke tempat yang sekarang merupakan kawasan dalam Argentina, mencari el paso, jalur yang sulit ditemukan yang menuju ke lautan-lautan lain. Sementara itu, udara semakin dingin dan aisberg mula tampak. Akhirnya, pada tanggal 31 Mac 1520, Magelhaens memutuskan untuk melewatkan musim salji di pelabuhan San Julián.
Pelayaran tersebut kini telah memakan waktu enam kali lebih lama daripada pelayaran Columbus mengarungi lautan Atlantik yang pertama kali tanpa membawa hasil. Beberapa kali terjadi pemberontakan. Namun, berkat tindakan yang cepat dan tegas di pihak Magellan, hal itu digagalkan dan dua pemimpin pemberontak tersebut tewas.
Kehadiran kapal asing di pelabuhan menarik perhatian penduduk lokal yang kuat dan berbadan besar. Merasa seperti orang kerdil dibandingkan dengan raksasa-raksasa ini, para pengunjung tersebut menyebut daratan itu Patagonia, kaki besar dalam bahasa Sepanyol. Mereka juga mengamati "serigala laut sebesar anak lembu, serta angsa berwarna hitam dan putih yang berenang di bawah air, makan ikan, dan memiliki paruh seperti gagak", yang mengarah kepada bentuk penguin.
Di daerah lintang kutub sering mengalami badai yang ganas secara tiba-tiba, dan sebelum musim dingin berakhir, kapal Santiago yang kecil ranap akibat landaan ini namun untunglah para anak kapalnya dapat diselamatkan dari kapal yang karam itu. Setelah itu, keempat kapal yang masih bertahan, terus berlayar di bawah guyuran air hujan yang membeku, semua mata terpaku pada sebuah celah di sebelah barat. Akhirnya, mereka berbalik dan memasuki selat yang belakangan dikenal sebagai Selat Magellan. Namun, anak-anak kapal San Antonio didapati berpaling tadah di mana ia diperhatikan sengaja menghilang di tengah jaringan rumit selat itu dan kembali ke Sepanyol.
Ketiga kapal yang masih bertahan dilambatkan teluk yang sempit di antara tebing-tebing berselimut salju, terus berlayar. Mereka mengamati begitu banyaknya api di sebelah selatan yang berkemungkinan datang dari perkhemahan orang peribumi, jadi mereka menyebut daratan itu Tierra del Fuego atau “Tanah Api”.


=== Merentasi lautan Pasifik ===
Pelayaran ini memakan masa 3 bulan dan 20 hari serta menghabiskan banyak bekalan air dan makanan mereka. Sebanyak 30 orang anak kapal juga meninggal disebabkan komplikasi gusi berdarah, Magellan sendiri selamat kerana memakan jeruk buah safarjal simpanan sendiri yang membekalkan keperluan zat diingininya.
Pada 6 Mac 1521, mereka berlabuh di Guam di mana mereka dikerumuni penduduk Chamorro: mereka memberikan seberapa bekalan yang diperlukan untuk para pelayar Sepanyol namun segera menaiki kapal untuk mendapatkan alatan yang boleh ditukar. Namun, para pelayar Sepanyol menyangka bahawa orang-orang Chamorro cuba menyamun mereka dan segera menyerang balas yang mengambil barangan mereka serta membakar rumah-rumah mereka untuk mendapatkan kembali barangan kapal tersebut.


=== Ke Filipina ===
Kapal mereka tiba di suatu pulau bernama "Mazaua" pada 15 Mac di mana mereka bertemu dengan penduduk peribumi yang menghuni pulau itu. Di sini juga Magellan memperkenalkan mereka dengan banyak barangan dibawa mereka termasuklah ajaran Kristian yang banyak dipeluk penduduk pulau ini. Beliau tidak lama kemudian mengarahkan suatu acara sembahyang pertama mereka di tanah asing ini bersama satu-satunya paderi mereka dari Andalusia, Pedro Valderrama; misa ini dihadiri semua peribumi menganut agama Kristian pada Ahad Paskah tanggal 31 Mac 1521, tarikh ini juga menandakan bermulanya agama Kristian Katolik disebarkan di tanah Filipina moden. Suatu upacara yang disebutkan sebagai suatu "kasih-kasih" (casi casi, seperti yang tercatat pada kamus Antonio Pigafetta) turut dilakukan sebagai tanda persahabatan antara orang pulau pimpinan Rajah Humabon dengan orang Sepanyol.


== Pembunuhan di Mactan ==

Pemelukan agama Kristian beramai-ramai dilakukan Magellan mendatangkan kemarahan kepada Lapulapu, seorang pembesar Mactan, yang menganggap pengajakan ini sebagai suatu penggesaan taat setia kepada Raja Sepanyol yang jauh lalu menolak sekeras-kerasnya tawaran Magellan, sepertimana dituliskan Pigafetta yang mengiringi Magellan ketika itu.
Magellan berlayar ke Mactan pagi 27 April 1521 dengan seberapa orang askar untuk mendapatkan kepercayaan Rajah Humabon yang difikirkan mampu memujuk Lapulapu dengan pengaruhnya. Namun, Lapulapu mendapat tahu rancangan ini dan membawa seberapa orang pahlawannya menyerang sebaik Magellan mendarat di Mactan.


=== Susulan ===
Kerana sekarang jumlah pelayar itu tinggal sedikit dan salah satunya sudah bocor, maka tidak mungkin untuk berlayar dengan tiga kapal, jadi mereka menenggelamkan Concepción dan berlayar dengan dua kapal yang masih tinggal ke tujuan terakhir mereka, Kepulauan Maluku di mana mereka mengisi muatan dengan rempah-ratus yang diinginkan.
Kedua-kedua kapal itu berpisah dalam perjalanan pulang. Anak-anak kapal Trinidad malangnya ditangkap oleh tentera Portugal dan dibawa ke daratan terdekat untuk dipenjarakan. Namun, Victoria, di bawah komando Juan Sebastián de Elcano luput dari pengejaran. Sambil menghindari hampir semua pelabuhan, mereka mengambil risiko menjauhi laluan Portugal lalu mengelilingi Tanjung Harapan tanpa berhenti untuk mengisi bekalan. Mereka akhirnya mencapai Sepanyol pada tanggal 6 September 1522—tiga tahun sejak keberangkatan mereka—hanya 18 orang anak kapal yang terselamat meskipun dalam keadaan sakit dan nyawa-nyawa ikan.


== Rujukan ==


=== Sumber pertama ===
Pigafetta, Antonio (1906). Magellan's Voyage around the World. Arthur A. Clark. CS1 maint: ref=harv (link) (orig. Primer viaje en torno del globo Retrieved on 2009-04-08)
Nowell, Charles E. ed. (1962). Magellan's Voyage around the World: Three Contemporary Accounts. Evanston: NU Press. CS1 maint: extra text: authors list (link)
The First Voyage Round the World, by Magellan, full text, English translation by Lord Stanley of Alderley, London: Hakluyt, [1874] – six contemporary accounts of his voyage


=== Sumber kedua ===
Bergreen, Laurence (2003). Over the Edge of the World: Magellan's Terrifying Circumnavigation of the Globe. William Morrow. ISBN 9780066211732, ISBN 0-06-093638-X. 
Cliffe, Edward (1885),  Hakluyt, Richard (penyunting), "The voyage of M. John Winter into the South sea by the Streight of Magellan, in consort with M. Francis Drake, begun in the yeere 1577", The principal navigations, voyages, traffiques and discoveries of the English nation, Edinburgh, Scotland: E. & G. Goldsmid. 
Drake, Francis (1628 2001). The world encompassed by Sir Francis Drake: being his next voyage to that to Nombre de Dios Elibron, Classics series, Issue 16 of Works issued by the Hakluyt Society. Adamant Media Corporation. ISBN 1402195672. 
Guillemard, Francis Henry Hill (1890). The life of Ferdinand Magellan, and the first circumnavigation of the globe, 1480-1521. G. Philip. Dicapai pada 2009-04-08.
Hildebrand, Arthur Sturges (1924). Magellan. New York: Harcourt, Brace & Co. ISBN 9781417914135 (reprint). 
Joyner, Tim (1992). Magellan. Camden, Me.: International Marine Publishing. ISBN 9780070331280. 
Noronha, Dom José Manoel de (1921),  Imprensa da Universidade (penyunting), Algumas Observações sobre a Naturalidade e a Família de Fernão de Magalhães (dalam bahasa Portuguese), Coimbra: Bibloteca Geneaologica de Losboa, diarkibkan daripada yang asal pada 2010-03-07, dicapai pada 2010-01-02. CS1 maint: unrecognized language (link)
Nunn, George E. (1932). The Columbus and Magellan Concepts of South American Geography. 
Parr, Charles M. (1953). So Noble a Captain: The Life and Times of Ferdinand Magellan. New York: Crowell. ISBN 0837185211, ISBN 0-8371-8521-1. 
Parry, J. H. (1979). The Discovery of South America. New York: Taplinger. 
Parry, J. H. (1981). The Discovery of the Sea. Berkley: University of California Press. ISBN 978-0520042360. 
Parry, J. H. (1970). The Spanish Seaborne Empire. New York: Knopf. ISBN 978-0520071407. 
Pérez-Mallaína, Pablo E. (1998). Spain's Men of the Sea: Daily Life on the Indies Fleets in the Sixteenth Century. trans. Carla Rahn Phillips. Baltimore: Johns Hopkins University Press. ISBN 9780801857461. 
Roditi, Edouard (1972). Magellan of the Pacific. London: Faber & Faber. ISBN 0571089453. 
Schurz, William L. (1922). "The Spanish Lake". Hispanic American Historical Review. 5 (2): 181–194. 
Stefoff, Rebecca (1990). Ferdinand Magellan and the Discovery of the World Ocean. Chelsea House Publishers. ISBN 0-7910-1291-3.
Suárez, Thomas (1999), Early mapping of Southeast Asia, Tuttle Publishing, ISBN 9789625934709. CS1 maint: ref=harv (link)
Thatcher, Oliver J. ed. (1907). "Vol. V: 9th to 16th Centuries". The Library of Original Sources. University Research Extension Co. m/s. 41–57. Dicapai pada 2009-04-08. CS1 maint: extra text: authors list (link)
Wilford, John Noble (2000). The Mapmakers. New York: Knopf. ISBN 0375708502. 
Zweig, Stefan (2007). Conqueror of the Seas - The Story of Magellan. READ BOOKS. ISBN 1406760064.


=== Sumber di talian ===
Hogan, C. Michael (2008),  N. Stromberg (penyunting), Magellanic Penguin, GlobalTwitcher.com. 
Swenson, Tait M. (2005), "First Circumnavigation of the Globe by Magellan 1519–1522", The Web Chronology project (diterbitkan November 2005), dicapai pada 2006-03-14. 


== Pautan luar ==

Magellan's untimely demise on Cebu in the Philippines from History House.
EXPEDICIÓN MAGALLANES - JUAN SEBASTIAN ELCANO
Niğde Anadolu Haber
Encyclopaedia Britannica Ferdinand Magellan