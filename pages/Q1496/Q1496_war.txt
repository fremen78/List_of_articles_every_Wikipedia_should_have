Hi Fernando de Magallanes (Kinatsila nga pagluwas: IPA: [ferˈnando ðe maɣaˈʎanes]) nga kilalado gihapon nga Hernando de Magallanes (ha Pinortuges: Fernão de Magalhães, Ininglis: Ferdinand Magellan (pagluwas han apelyido ha Iningles:  o ); 1480 – Abril 27, 1521, Mactan, Sugbo) usa ka Portuges nga explorador o maglalayag. Hiya usa nga maglalayag nga namiling ngan nakalayag hin agi-an pan-katundan tikang ha Europa pangadto ha Molucas (Maluku o Kapuropod-an hin Panakot) ha Indonesia. An nasabi nga paglayag amo gihapon an syahan nga higayon han paglibot-nga-paglayag han Kalibutan. Waray niya ini mahuman nga paglayag kay ginpatay hiya ha away han mga tuminongnong o lumad nga Sugboanon ni Lapulapu didto ha Mactan. Bisan pa, nakapadayon hin paglayag an iya mga kaupod nga pinamunoan ni Juan Sebastián Elcano nga waray mamatay.
Tungod kay nahingadto na hi Magallanes ha Kapuropod-an hin Panakot o Spice Islands ha lain nga expedisyon ugsa han iya pan-katundan nga paglayag, sinisiring nga hiya an syahan nga tawo nga nakaagi ha tanan nga mga meridyano han kalibotan.
Hi Magallanes gihapon an syahan nga Europeo nga maglalayag nga nakatabok han Kalawdan Pasipiko, ngan syahan nga Europeo nga nahingadto ha Sinirangan nga Kabisay-an ngan Sugbo, nga waray pa ini makilala han mga taga-Katundan.
Han 270 ka tawo nga nahailarom han iya pagdumara han nasabi nga expedisyon, 18 la ang nakabalik ha Espanya nga diin hira nagtikáng. Pinamunoan hira ni Juan Sebastián Elcano, nga nagsaliwan kan Magallanes han kamatay niya.


== Mga tigaman ==


== Pinanbasaran ==


== Mga reperensya ==


== Padugang nga barasahon ==


=== Mga panguna nga pagkukuhaan ===


=== Mga segundarya nga pagkukuhaan ===


=== Aada-ha-linya nga pagkukuhaan ===


== Mga sumpay ha gawas ==
 An Wikimedia Commons mayda media nga nahahanungod han: Ferdinand Magellan
 Mga darahonon nga may pagkahisumpay han Fernando de Magallanes ha Wikiquote
Magellan's untimely demise on Cebu in the Philippines from History House
EXPEDICIÓN MAGALLANES – JUAN SEBASTIAN ELCANO
Encyclopaedia Britannica Ferdinand Magellan