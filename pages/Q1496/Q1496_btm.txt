Ferdinand Magellan (saro Portugis: Fernão de Magalhães, IPA: [fɨɾˈnɐ̃w ðɨ mɐɣɐˈʎɐ̃jʃ]; saro Spanyol: Fernando de Magallanes, IPA: [ferˈnando ðe maɣaˈʎanes]; c. 1480 – 27 April 1521) ima sada petualang Portugis. Ia sorang i Sabrosa,  Portugal utara, dot karejo dot Raja Charles I ngon Spanyol di namanjalai dalan arah barat manuju "Kapuloan Rempah-rempah" (Kapuloan Maluku).
Magelhaens ima alak naparjolo na marlayar sian Eropa tu barat manuju Asia, alak Eropa naparjolo na mangalayari Samudra Pasifik, dot alak parjolo na mamimpin ekspedisi na martujuan mangkuliangi bal dunia. Bope Magelhaens mate tarbunu ibaen Datuk Lapu-Lapu i Filipina i paradianannia i Hindia Timur dompak so manuju Eropa, Salapan bolas anggota kru dot armadania marhasil mulak tu Spanyol i taon 1522, sidung mangkuliangi bumi.
Sawoktu alak parjolo sanoli kehe tu bulan, alai manyususun cara dohot presisi matematis na ginjang tu dia alai nangkan kehe dot sondia alai madapotkonna dot alai bisa mangecek dot bumi. Tai sawoktu Fernando de Magelhaens maninggalkon Spanyol i taon 1519 dohoy lima kapal nameneneknia na ibaen ngon ayu—na ampir sude marukuran sapanjang ira-ira 21 meter, mirip dot kandaraan semitrailer modern—alai marlayar manuju ganan naso binoto dope. Dot alai botul-botul marusao sendiri.
Targolong manjadi prestasi navigasi na paling barani sapanjang maso, palayaran Magelhaens manjadi tonggak sejarah Abad Panjelajahan na Godang—abad na iwarnai kabaranian dot abiaran, hasonangan dot tragedi.


== Sumberna ==