She ronseyder Portiugagh va Fernão de Magalhães ny Ferdinand Magellan (1480 – 27 Averil 1521). Haink eh dy ve ny chied Oarpagh shiaulley tessen y Cheayn Sheealtagh as she eshyn stiur yn ayrn smoo jeh'n chied hiaulley mygeayrt y Dowan. Ren e varrinys shickyraghey dy nee cruinney eh yn Dowan.
V'eh ruggit ayns 1480, as ta ny recortyssyn gra dy row eh ruggit ayns twoaie yn Phortiugal. Ren eh obbraghey 'sy chooyrt reeoil. Tra hooar e phaarantyn, va coontit mastey lught ooasle y Phortiugal, baase, haink Magellan dy ve ny phaitçhey da'n venrein tra v'eh 10 bleeaney d'eash. Dynsee eh ram schleieyn scanshoil 'sy chooyrt reeoil, goaill stiagh jannoo kaartyn, lhuingysseyraght, as rollageydys. Ayns 1505, hie eh stiagh 'sy lhuingys. As eh gobbraghey da'n Phortiugal, hiauill eh dys ram ayrnyn y dowan, lheid as yn Injey, Ellanyn ny Spiosyn, yn Affrick Hiar, as y Varoc. Tra v'eh 'sy Varoc, va Magellan guintit as hooill eh dy baccagh da'n chooid elley jeh'n vea echey. Tra chaill eh e staartey da Ree yn Phortiugal, hie eh d'obbraghey lesh Ree yn Spaainey.
Va Magellan ny chied Oarpagh dy hiaulley trooid Keyllys Magellan as, kyndagh rish shen, va'n keyllys enmyssit ass. Va Magellan marroit ayns ny h-Ellanyn Philippeenagh er 27 Averil 1521 ayns Mactan car cah lesh ny deiney dooghyssagh fo anney Lapulapu tra va cassid ghaddeeaght jeant er.
Chur Çhalse V y Spaainey quieg lhongyn da da'n varrinys mygeayrt y dowan. Cha daink agh un lhong, y Victoria, dy valley.


== Kianglaghyn magh ==

Ferdinand Magellan er history.com (Baarle)
PBS Secrets of the Dead: Magellan's Crossing (Baarle)
Expedición Magallanes – Juan Sebastian Elcano (Spaainish)
Ferdinand Magellan – Encyclopædia Britannica (Baarle)