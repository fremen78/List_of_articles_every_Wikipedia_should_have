New York City, par curt New York, e je une citât dai Stâts Unîts logade in tal stât di New York. Intal mont e je cognossude come Big Apple (il Grand Miluç). E je stade costruide intune aree di 785 km2 dulà che il flum Hudson si mole in tal Ocean Atlantic, ma la aree metropolitane e cjape dentri ancje une piçule aree logade in tai stâts dal New Jersey e dal Connecticut. E je la citât cun plui abitants in tal paîs (8,6 milions di abitants) e ancje il plui impuartant centri economic dal mont. Il sô aglomerât urban al conte 18.223.567 abitants e chel metropolitan 23.019.036 abitants. La grant part dai abitants di New York (newyorkês) a son di origjin straniere e chest fat al rint New York une citât cosmopolite e multietniche.