New York, suah dikelala enggau nama (Nengeri New York; Jaku Inggeris: New York City tauka NYC), nya nengeri ke pemadu mayuh mensia di Amerika Serikat, ke bepalan ba ujung selatan negeri New York ba siti ari palan penyangkai kapal asal ke pemadu besai di dunya. Nengeri tu mungkur lima bengkah borough, tiap bengkah coextensive enggau kandang menua kediri empu. New York nyadi palan pekara wang dunya enggau pengawa dagang, budaya, teknologi, pemerindang enggau media, akademik enggau pemansut saintifik, seni enggau fesyen, sereta nyadi palan indu opis Gerempung Bansa Beserakup, diplomasi entarabansa.
Enggau anggar penyampau tubuh naka taun 2023 nya 8,258,035 iku orang diagihka ngagai pemesai 300.46 batu persegis (778.2 km2), mengeri tu nyadi mengeri besai ke pemadu mayuh mensia di Amerika Syarikat. Nengeri New York ngembuan penyampau tubuh lebih dua kali lipat ari Los Angeles, nengeri kedua pemadu mayuh mensia di menua nya. New York nyadi palan geografi enggau demografi kededua mengeri besai Timur Laut enggau kandang mengeri besai New York, kandang mengeri besai pemadu besai di A.S. nitihka penyampau tubuh enggau kandang mengeri. Enggau lebih 20.1 juta iku mensia ba kandang endur statistik metropolitan iya enggau 23.5 juta ba kandang endur statistik begulai iya naka taun 2020, Nengeri New York nyadi siti ari mengeri besai ke pemadu mayuh mensia di dunya. Nengeri enggau kandang mengeri besai iya nyadi pintu penama keterubah ungkup imigresyen sah ngagai Amerika Serikat. Ngembuan sepenyampau 800 bansa jaku dikena ba Nengeri New York, nyadika iya mengeri ti pemadu mayuh macham jaku di dunya. Ba taun 2021, mengeri tu nyadi palan endur urung 3.1 juta iku peranak ke ada di luar A.S., penyampau tubuh ke ada di menua luar ke pemadu mayuh ari sebarang mengeri di dunya.


== Malin ==