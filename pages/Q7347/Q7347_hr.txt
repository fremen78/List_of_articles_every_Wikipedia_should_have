Velika jezera (engleski: The Great Lakes) su skupina povezanih jezera na granici SAD-a i Kanade.


== Opis ==
Površinom su najveća skupina slatkovodnih jezera na svijetu, a sastoje se od međusobno povezanih jezera Superior, Michigan, Huron, Erie i Ontario. Ukupno Velika jezera sadrže 20% ukupne količne svjetskih zaliha pitke vode. Uz pet glavnih jezera nalaze se brojna manja jezera, rijeke i oko 35.000 otoka. 
Vodeni putevi koji povezuju jezera:

jezera Michigan i Huron su hidrološki jedno jezero, na istoj nadmorskoj visini, povezani kanalom Mackinac.
rijeka St. Marys povezuje jezero Superior i jezero Huron.
rijeka Saint Clair (St. Clair) povezuje jezero Huron i jezero Saint Clair.
rijeka Detroit povezuje jezero St. Clair i jezero Erie, a ujedno čini i granicu između SAD-a i Kanade
rijeka Niagara, zajedno sa slapovima Niagara povezuje jezero Erie i jezero Ontario.
rijeka St. Lawrence povezuje jezero Ontario i Atlantski ocean.
Velika jezera ne sastoje se samo od pet velikih jezera, već od brojnih manjih jezera i rijeka i otprilike 35.000 otoka.


=== Batimetrija ===


=== Jezero Michigan-Huron ===
Jezera Michigan i Huron hidrološki su jedno jezero, za koje se ponekad koristi naziv Jezero Michigan-Huron; oba jezera imaju istu nadmorsku visinu od 176 m, te nisu povezana rijekom već prolazom Mackinac.


=== Ostale površine vode ===
Zaljev Georgian je veliki zaljev jezera Huron od kojega je odvojen poluotokom Bruce i otocima Manitoulin. U zaljevu se nalazi većina otoka Velikih jezera (oko 30.000)
Mackinac prolaz povezuje jezero Michigan i jezero Huron.
Welland kanal povezuje jezera Erie i Ontario, zaobilazeći rijeku Niagara koje nije plovna čitavim tijekom zbog Slapova Niagare.
Jezero St. Clair je najmanje jezero u sustavu Velikih jezera, te se upravo zbog svoje velićine rijetko smatra jednim od Velikih jezera
Nipigon jezero, sjeverno od jezera Superior, se često smatra šestim Veliki jezerom


=== Povezanost s morima ===
Vodenim kanalom Saint Lawrence (Saint Lawrence Seaway) Velika jezera povezana su s Atlantskim oceanom (Zaljev St. Lawrence), te ovaj sustav služi za promet teretnih i putničkih brodove. Brodovi se vodenim putem kreću kroz sustav kanala i brana, a dio se prometa odvija i rijekama.  
Velika jezera povezana su s Meksičkim zaljevom rijekom Illinois (od grada Chicago), pa dalje rijekom Mississippi u zaljev, ili alternativno preko rijeke Illinois (od Chicaga), rijekom Mississippi, do ušća rijeke Ohio, uzvodno rijekom Ohio, dalje u rijeku Tennessee iz koje dalje vodenim putem engl. Tennessee-Tombigbee Waterway u zaljev Mobile.
Manji brodovi mogu i kanalom Erie i rijekom Hudson doploviti do New Yorka.


== Porijeklo imena ==


== Vrela ==