Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

De Groeate Maere (Ingels: Great Lakes) verwies nao de vief grótter maere die zich op of kortbie de päöl tösse de Vereinigdje Staoten en Canada bevinje. De Groeate Maere bestaon oet 't Baovemaer (Lake Superior), 't Huronmaer, 't Michiganmaer, 't Eriemaer en 't Ontariomaer. 't Michiganmaer is 't insigste det gans op Amerikaanse gróndj ligk; die anger veer ligken ouch deils op Canadese gróndj. Ómme gans bedruueg de wateroppervlakdje vanne maere 244.106 km².
't Landj rónjelómme maeren is riek aan delfstóffe wie iezererts, niekkel, koper, loead, zink, góldj, zilver en asbes. Veur 't verveur daovan, esouch 't verveur van steinkaol, zeen de maere hieël wichtig. Euvere Saint Lawrencezieëwaeg is d'n Atlantischen Oceaan te bereiken en euver 't Illinois en Michigankenaal kump m'n oet bieje Mississippi.
De maere zeen oetgeslete gewore dore ieskap die in 't lèste glaciaal 't euverdeil van 't naordelik halfróndj bedèkdje.