Vlak je naziv za skup željezničkih vozila, koji se kreću po tračnicama. Vlak je sastavljen od jedne ili više lokomotiva (vučnih vozila) i jednog ili više vagona (vučenih vozila). 


== Podjela po vrsti vlaka ==
U osnovi razlikujemo:

putničke vlakove,
teretne vlakove,
kombinirane putničko teretne ili teretno putničke vlakove i
vlakovi za potrebe upravitelja infrastrukture.


== Podjela po vrsti pogona vlaka ==
U daljnjoj podijeli mogu se podijeliti prema vrsti pogona što se u stvari odnosi na vrstu pogona lokomotive (vučnog vozila) tako da u osnovi možemo razlikovati:

vlak na parni pogon - vlak se sastoji od parne lokomotive i vagona
dizelski vlak - vlak se sastoji od dizelske lokomotive i vagona
električni vlak - vlak se sastoji od električne lokomotive i vagona
plinsko turbinski vlak - vlak se sastoji od plinsko turbinske lokomotive i vagona
maglev vlak - vlak koji se kreće pomoću elektromagnetske sile
Vuča vlakova može se obavljati i kombinirano, npr. dizelska i električna lokomotiva u paru. Ovo se primjenjuje, kada je potrebna jača sila, npr. na prugama, koje imaju veliki uspon i gdje jedno vučno vozilo nije dovoljno.


== Vlakovi za prijevoz putnika ==
motorni vlak,
motorni vlak s nagibnom tehnikom,
vlakovi klasičnog sastava,
lokomotivski vlak, uključivši i prazne motorne garniture te
pokusni vlak.


== Teretni vlakovi ==
vlak za prijevoz tereta,
lokomotivski vlak i
pokusni vlak.


== Vlakovi za potrebe upravitelja infrastrukture ==
vozila za posebne namjene s vlastitim pogonom kada prometuju kao vlak,
mjerni vlak,
radni vlak,
pomoćni vlak i
pokusni vlak.


== Vlakovi velikih brzina ==
Pod pojmom vlaka velike brzine, (eng. highspeed train, fr. Train a grande vitesse, de. Hochgeschwidigkeitszug) obično se podrazumijeva vlak kojemu je brzina vožnje veća od 200 km/h na rekonstruiranim (obnovljenim) prugama, odnosno veća od 250 km/h na novosagrađenim prugama.


== Galerija ==

		
			
			
		
		
			
			
		
		
			
			
		
		
			
			
		


== Izvori ==


== Vanjske poveznice ==


=== Sestrinski projekti ===


=== Mrežna mjesta ===
LZMK / Hrvatska enciklopedija: motorni vlak
LZMK / Hrvatska tehnička enciklopedija: motorni vlak