Eitt tok (á donskum tog, á týskum Zug) er eitt flutningsfar ið koyrur eftir skinnarum á einari jarnbreyt. Vognarnir kunnu verða hálaðir av einum lokomotivi (fyrr í tíðini eisini av hestum) ella verða sjálvkoyrandi toksett. Sjálvkoyrandi lokomotiv eru eisini tok. Sporvognar skilja seg frá tokum við tað at tokið koyrir eftir skinnarum á jarnbreyt, meðan sporvognar koyra eftir vegnum og ikki í serstakum banum.


== Sløg av tokum ==
Persóntok - Flutningur av fólki. Tað eru fleiri ymisk sløg av persóntokum, og nøvnini broytast frá landi til land:
Metrotok - Lokal ferðsla í stórbýum við nógvum tokum, evt. í tunnlum ella á hábreyt.
Økistok - Lokal og økisferðsla við nógvum steðgistøðum.
InterCity - Landsfevnandi tok við færri støðgum.
Snartok - Landsfevnandi tok við fáum støðgum.
Háferðartok - Sera skjót tok við fáum støðgum á háferðarbreytum ið eru bygdar júst til endamálið.
Góðstok - Flutningur av nærum øllum sløgum av góðsi.
Sertok - Tok ið bert koyra til serstøk høvi.
Veterantok - Tok ið ikki longur eru í dagligum rakstri, men sum t.d. kunnu koyra við ferðafólkum (turistum).
Materieltok - Tok ið ikki taka ferðafólk ella góðs men bert skulu flytast úr einum staði í annað.