Makomo (mountains) inzvimbo yakawumbika ichikwira kuenda mudenga iyo yakatenderedwa nenzvimbo dzakaderera. Makomo akakwira kuenda mudenga zvakanyanya muZimbabwe ndiro Gomo reNyangani.

Chinwara (Small hill; with good soil) zvichireva chikomo. Zvichida vamwe vangati chimwara??
Gangarahwe (stony hill) zvichireva gomo rine matombo.
Jinga reGomo zvinoreva nzvimbo iri muzasi uye pedyo negomo (Foot of hill). Mbira nengururu dzinogara mujinga remakomo.
Dinhidza (Depression in even contour of a hill) zvinoreva nzvimbo yakaderera ichitiva kuita nhika iri pabarambanda regomo.
Dinha (sheltered place).
Barambanda kana banda (sloping side of hill) zvinoreva muteremuko wegomo - iri shoko ringagona kushandiswa kuturikira inonzi profile kana topography kuEnglish.
Nhukira, nhurika kana nhurikwa (highest point on rock or mountain, summit, peak) Kureva nzvimbo iri pamusoro-soro pegomo.
Nhurikidzwa (the highest object in a pile of things; the highets part).
Chikope kana chikodziro (over-hanging rock).
Urungubwe (anything round and spherical e.g. the bare and round topped granite hilltops).
Muturamire (inaccessible mountain overlooking surrounding country) kureva nzvimbo iri pakakwirira panonetsa kusvika yakakombredzwa nenzvimbo yakaderera.
Dandara kana dzu (ideophone of Being high; of Being on highest point). Takaona Zhombwe kuti dandara: we saw that Zhombwe was higher than the other hills.


== Tsika ==
Mazita emhuri ane chekuita negomo anosanganisira: Gomo, Negomo. 


== Tsumo ==
Kudada kwavari mugomo kukumbira vari pasi mapfihwa.
Chikomo chiremera kune vari kure, vari pedo vanotamba nacho.
Nyika yeZimbabwe izere urungubwe dzemakomo mumatunhu anoti: Rusape, Mutoko, neMvurwi.
Kudada kwavari mugomo, kukumbira vari pasi mapfihwa. It is mockery when mountain dwellers ask those for hearthstones who live in the veld.
Kudada kwavari pasi kukumbira vari mugomo mvura. It is mockery when veld dwellers ask those for water who live on a mountain.
Gomo guru rakapera nokumwaukira. A big mountain was worn away bit by bit.
Kukwira gomo huvandurira. To climb a mountain you do it bit by bit.
Kukwira gomo hupoterera. To climb a mountain you go around it.


== Mitauro yeBantu ==
VaNyungwe vanoti phiri kana mapiri kureva gomo. VaZigula vanoti ntuli (n. summit of a hill) kureva nhukira yegomo.
VaLenje vanoti chilundu, mulundu, lupili kana malupili (Hill) kureva chikomo. VaUmbundu vanoti elundu (n. hill) kureva chikomo.
VaGanda vanoti kisozi (n. a hill) vachireva chikomo. VaGiryama vanoti murima (n. mountain) kureva gomo.
Basotho vanoti thaba (n. mountain) vachireva gomo. MaZulu vanoti ntaba (n. mountain) kureva gomo. Sangho vanoti hoto (n. hill) kureva chikomo.
Kaonde vanoti mutumba (n. mountain) kureva gomo. MaZulu vanoti bande (slope as on hill-side; protected side of a hill - imbandama) - zvichida vanoreva banda.
VaKongo vanoti banda (ascend, go up or climb a hill). Mamwe mazwi: mbanda (n. an ascent). VaNyakyusa vanoti kyamba (n. mountain).
Lubwisi vanoti kukoma (v. Go uphill; move up) kukwira gomo. Mamwe mazwi: kukota (v. Come down; descend).