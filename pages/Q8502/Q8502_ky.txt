Тойчубай Субанбеков (1953, Кетмен-Төбө өрөөнүдө) — жазуучу. «Барс-бек кагандын көрөр көзү» аттуу тарыхый романы үчүн «Түгөлбай-Ата» эл аралык коомунун сыйлыгынын лауреаты.
Тойчубай Токтогул районундагы Кетмен-Төбө өрөөнүдө 1953-жылы 12-декабрда туулган. 
Онунчу классты Торкен орто мектебинен бүтүрүп, колхоздор аралык курулуш уюмунда бетончу болуп иштеп, Советтик Армиянын катарында айдоочу болуп кызмат өтөгөн. 
1980-жылы Кыргыз мамлекеттик универстетинин журналистика бөлүмүн бүтүрүп, республикалык «Мугалимдер газетасында» кабарчы, бөлүм баш-чы, «Эл жарчысы» жумалыгында, «Кырчын» журналында иштеген.
Алгачкы чыгармалары райондук, республикалык гезиттерде, «Жаш ленинчи» журналында, «Көктөм», «Учкун» альманахтарында жарыяланган. 
Биринчи «Издер өчпөйт, издер жаңырат» аттуу аңгемелер жыйнагы 1986-жылы «Кыргызстан» басмасынан жарык көргөн. 
Публицистикалары мезгилдүү басма сөз беттеринде жарыяланып келет.
1989-жылдан Кыргызстан Журналисттер союзунун, 1990-жылдан Кыргызстан Жазуучулар союзунун мүчөсү.
Кыргыз Республикасынын Эл агартуусунун отличниги.


== Жарык көргөн китептери ==
Издер өчпөйт, издер жаңырат: Аңгемелер. – Ф.: Кыргызстан, 1986. – 87 б.
Көөдүлдүн кыркалекей теректери: Повесть. «Ала-Too» журналы 1991.
Жүрөктөш жар: Чакан роман. – Б.: Салам, 1996. – 111 б.
Жээренче чечендин акыркы күндөрү: Роман. – Б., 1999.
Барс-бек кагандын көрөр көзү: Роман. – Б.: Айат, 2002. – 192 б.
Каратүлөк чоронун эрдиги: Роман. – Б.: Бийиктик, 2004. – 96 б.
Күнбосун ажо: Роман. – Б.: Гүлчынар, 2007. – 176 б.
Жалдуу Каба Роман
Эр Садыр Роман
Ак өргөөгө кут төшкөндө Роман


== Колдонулган адабияттар ==
Токтогул району: Энциклопедия/ Башкы ред. Ү. Асанов; Ред. колл.: О. Ибраимов (төрага) ж. б. - Б.: Мамлекеттик тил жана энциклопедия борбору, 2005. 292 б., ил. ISBN 9967-14-030-5