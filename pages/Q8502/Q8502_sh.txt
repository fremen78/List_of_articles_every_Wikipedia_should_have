Planina je kopnena masa u obliku jasno izraženog i prostranog uzvišenja, koje se izdiže iz okolnih ravnica, zaravni i brežuljkastog ili brdskog zemljišta.
Iako točna definicija obično ovisi o lokalnim običajima, najčešće se drži da planina mora imati najmanje 500 m nadmorske visine.
Prema tom kriteriju, planine pokrivaju 52 % površine Azije, 36 % Sjeverne Amerike, 25 % Evrope, 22 % Južne Amerike, 17 % Australije i 3 % Afrike. Prema tome 24 % sve kopnene mase na Zemlji pripada planinama. Tamo živi i oko 1/10 svjetskog stanovništva. Sve velike rijeke na svijetu izviru u planinama, i više od polovice svjetskog stanovništva ovisi o planinama kao izvoru pitke vode.


== Vrste planina ==
Planine se po postanku dijele na:

Vjenačne/nabrane/ulančene
Gromadne
Vulkanske
Prema visini se dijele na:

niske (501 – 999 m)
srednje (1000 – 2000 m)
visoke (iznad 2000 m)


== Povezano ==
Planinarstvo