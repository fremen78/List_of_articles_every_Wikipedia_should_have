Monto esas granda altajo ek tereno, qua rezultas de subleveso di sulo, ed havas sur sua flanki, ye alteso-gradi diversa, zoni de vejetantaro interdiferanta. 


=== Formaco di monti ===
Monti formacesas per diversa geologiala forci inkluzanta tektonika forci, erodado e volkanal agado. Ica forci efikas dum longa tempo. Sam-tempe, monti subisas altra, planiganta forci inkluzanta veterala dekado, terala falo e erodado. 


=== Famoza alta monti ===
La maxim alta monto en la Tero nomesas Monto Everest Anglalingue (Zhūmùlǎngmǎ Chinalingue) qua esas alta de 8 848,86 metri. Altra famoza monti en la Tero inkluzas: la volkanala monto Monto Fuji en Japonia, anke konocata kom Fujiyama, qua esas la maxim alta monto en ta lando; Monto Blanko qua jacas inter Francia e Italia en Europa.