Abū ʿAbd Allāh Muḥammad ibn ʿAbd Allāh al-Lawātī al-Ṭanǧī ibn Baṭṭūṭa (in arabu: محمد بن عبد الله بن محمد اللواتي الطنجي‎), notu simpliciamenti comè Ibn Baṭṭūṭa (arabu: ابن بطوطة, Ibn Baṭṭūṭa; Tangeri, 24 frivaghju 1304 - Fès, 1368-69), hè statu un espluratori è viaghjadori marocchinu.
Natu in Tangeri in Maroccu, dà una famiglia di etnia berbera, par guasi trent'anni si avvinturò trà Africa, India, Sudestu asiaticu è China. Hè cunsidaratu unu di i più grandi viaghjadori è espluratori di a storia.


== Biugrafia ==

Iniziò i so perigrinazioni in u 1325, à vinti unu anni, partendu da Tangeri à a volta di a Mecca, induva studiò u drittu.
In seguitu si ricò à Aden, in Yemen, è in Kenya, par dirighja si dopu versu l'India, travirsendu Siria, Russia miridiunali è Afghanistan, finu a ghjunghja à Delhi.
In a cità indiana fù numinatu ghjudici da u sultanu, u quali successivamenti l'imprighjunò par suspetta cuspirazioni.
U sultanu cambiò di novu idea è inviò Ibn Battuta in China com'è ambasciatori, ma a spidizioni faddì a causa di un assaltu à a so caravana; in un sicondu tantativu u viaghjadori feci naufraghju vicinu à Calcutta.
Duranti u sughjornu succissivu à i Maldivi, ripartì dopu versu Ceylon (l'oghjincu Sri Lanka), Malesia, Giava, Sumatra, è riiscì infini à righjunghja Pechinu.
In u 1349 vultò in patria, ma subitu dopu si ricò in Mali. Firmeti setti mesa à Timbuctu è, in u viaghju di ritornu, vissi incù i Tuareg di u Sahara, finu à riintrà, in u 1354, à u Maroccu, vicinu à Sigilmassa. Sicondu fonti arabi trascorsi l'ultimi anni di a so vita rindendu sirviziu com'è ghjudici in i cuntorri di Fez. Impiigò dui anni par scriva i so mimorii di viaghju, incù l'aiutu di u pueta andalusu Ibn Juzayy. 
U titulu par u quali hè nota a so opara annantu à i viaghji effittuati hè Riḥla (arabu:ﺭﺣﻠـة), chì significheghja "Viaghju", ma in rialità hè in arabu:تحفة النظار في غرائب الأمصار وعجائب الأسفار Tuḥfat à u-naẓār fī gharāʾib à u-amṣār wa ʿajāʾib à u-asfār, chì hè traducibuli com'è "Un donu di grandi valori par chì voli lampà u sguardu annantu à cità insolitu è peripli d'incantu". L'opara fù cummissiunata da u sultanu di u Maroccu Abu Inan Faris.
Par l'impurtanza è vastità di i so splurazioni giugrafichi hè cunsidaratu u Marcu Polu di u mondu arabu.


== Curiusità ==
I so viaghji sò à u centru di a trama di u videughjocu "Unearthed - Trail of Ibn Battuta" sviluppatu da a Semaphore par PS3, Xbox360, PC, Smartphone è Facebook.


== Noti ==


== Bibliugrafia ==
Ibn Battuta, I Viaghji, a cura di Claudia M. Tresso, Einaudi, Torino, 2006 ISBN 978-88-06-14717-4 (880 pagini di testu priciduti da 76 pagini di intruduzioni).
Ross E. Dunn. The Travels of Ibn Battuta - A Virtual Tour with the 14th Century Traveler Archiviu 2005-05-23 at the Wayback Machine, University of California, 2004 ISBN 0-520-24385-4. (EN)
Ibn Battuta Prince of Travellers, in National Geographic, dicembri 1991.
I straurdinarii viaghji di Ibn Battuta. I milla avventuri di u Marcu Polu arabu, di Dunn Ross, Garzanti, 2005.


== Fonti ==
'Ss'articulu pruveni in parti o in tutalità da l'articulu currispundenti di a wikipedia taliana.