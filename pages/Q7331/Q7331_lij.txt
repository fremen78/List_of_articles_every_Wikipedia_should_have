Shams ad-Din Abu Abd Allah Muhammad ibn Muhammad ibn Ibrahim al-Luwati at-Tanyi (in arabo, شمس الدين أبو عبد الله محمد بن محمد بن إبراهيم اللواتي الطنجي), conosciûo comme Ibn Battuta (ابن بطوطة), o l'è stæto 'n viaggiatô e esploratô marochin d'origgine berbera, nasciuo a Tangei o 17 Rajab de l’anno islamico 703, corispondente ao 25 Frevâ 1304, e mòrto a Fez in 1377 (òu 1369).


== Vìtta ==
O l'è partîo da a sêu çittæ de Tangei a 21 anni in 1325 pe o sêu primmo viægio, percorindo l'Egitto, A Mecca e l'Iraq. Ciû târdi o l'è andæto a Yemen, l'Africa Orientâ, e rive do sciûmme Nilo, l'Asia minô, a costa do Mâ Neigro, Crimea, Sciria, Rûscia, Afghanistan, l'India, e ìsoe da Sunda (in Indonexia) e o sûd da Cinn-a. O l'ha dòpo vixitòu ascì Granada (Spagna), c'a l'ëa ancon capitâ di teritoi arabi inta Penìsoa Iberica, o l'ha attraversòu o Sahara co-e caravann-e de Tomboctou e i sêu ûrtimi anni i ha passæ into Maròcco, a sêu naçion.
Comme testimonnio di sêu viaggi o l'ha lasciòu 'n'êuvia intitolâa "Tuhfat annozzâr fi ajaib alamsâr" c'o l'ha dettòu ao sêu segretäjo, a quæ a conta varrie sêu avventûe e imprescioin comme esploratô.
In totâle, Ibn Battuta, "o Marco Polo de l'Islam", o l'ha percorso 120.000 km. inte 28 anni de viaggi, da o Mali a a Rûscia e da o Maròcco a a Cinn-a.
Attualmenti, a çittæ de Dubai a gh 'ha dedicòu 'n çentro commerçiâ tematego, l'Ibn Battuta Mall, ûn di ciû grendi de l'Oriente Proscimo.


== Atri progètti ==

 Wikimedia Commons a contêgne di files in sce Ibn Battuta