Ibnu Bathuthah (ابن بطوطة) atau langkoknyo Abu Abdullah Muhammad bin Abdullah al-Lawati ath-Thanji bin Bathuthah (أبو عبد الله محمد بن عبد الله اللواتي الطنجي بن بطوطة), adolah surang patualang Muslim tanamo katurunan suku Barber. Baliau tamusaua dek catatan pajalanannyo, Ar-Rihlah (aratinyo: 'Pajalanan'), nan mancatat 30 taun kunjungannyo ka babagai wilayah di dunia Islam sarato wilayah non Islam lainnyo. Pajalanannyo tamasuak kunjungan ka Afrika Utara, Tanduak Afrika, Afrika Baraik, Eropa Timua, Timua Tangah, Asia Salatan, Asia Tangah, Asia Tenggara, jo Cino.
Manuruik catatan otobiografinyo, Ibnu Bathuthah lahia dari kaluarga ulama di Tangier, Maroko, pado 25 Pebruari 1930, di maso kakuasoan dinasti Banu Marin. Suku asanyo adolah suku Berber Lawata. Di maso mudonyo, Ibnu Bathuthah baraja agamo manuruik fiqih Mazhab Maliki, nan wakatu itu alah taseba laweh di Afrika Utaro. Pado bulan Juni 1325, Ibnu Bathuthah nan lah baumua duo puluah satu taun barangkek pai haji ka Makkah, nan ditampuahnyo salamo anam baleh bulan. Sudah tu baliau malala ka babagai tampek, dan indak baliak lai ka Maroko sampai duo puluah ampek taun sasudahnyo.


== Catatan kaki ==


== Rujuakan ==
Defrémery, C.; Sanguinetti, B.R. trans. and eds. (1853), Voyages d'Ibn Batoutah (Volume 1) (dalam bahasa Parancih and Arab), Paris: Société Asiatic Pemeliharaan CS1: Teks tambahan: authors list (link) Pemeliharaan CS1: Bahasa yang tidak diketahui (link) . Teks dari volume-volume ko lah dipakai sabagai sumber untuak tajamahan ka babagai bahaso.
Dunn, Ross E. (2005), The Adventures of Ibn Battuta, University of California Press, ISBN 0-520-24385-4 . Tabik patamo taun 1986, ISBN 0-520-05771-6.