Abu Abdullah Muhammad bin Battutah (bahasa Arab: أبوعبدﷲ محمد إبن بطوطة, Abu Abdullah Muhammad ibn Bathuthah) meyalo Ibnu Batutah (24 Februari 1304 - 1368 atau 1377) yito tawu ngota ta moleleyangiya lonto lipu lo Maroko.
Hihile lo sultan Maroko,te Ibnu Batutah ma lohungguli tomimbihu tiyo lo leleyangi to ilonona'oliyo u paralu wawu ma tilombiluliyo ode sarjana ngota, tangguliyo te Ibnu Juzay ta ma lolulade riwayati boti to'u lodunggaya woliyo to Iberia. Openu boli woluwo olo to silita boti u maali paahulo, dabo Rihlah ma lowali tuwawu lo tuladu lo ta moleleyangi to dunia paling ganapu to abad 14.
Ngope'e nga'amila riwayati tomimbihu sejarah lo tutumulo le Ibnu Batutah lonto tombiluliyo lo hihilawo. Openu tiyo hemopolele nga'amila u ilontonga wawu u silakusiyaliyo ja mopatato banari meyalo diila lo lombilu boyito.
Pilotutuliyo to Tangier, Maroko kira-kira taawunu 1304 wawu 1307, to uumuru dulopulu lo taawunu te Ibnu Batutah ma lona'o lo hajiwawu lo ziarah ode Mekah. Lapatiyo ma'o tiyo ma loleleyangi sampe ngohilaya'o 120.000 kilometer to dunia Muslim (sekitar 44 negara modern).