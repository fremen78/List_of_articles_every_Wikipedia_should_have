Ibn Battuta (25 de febrero de 1304 – 1368 u 1369) u Abū 'Abd Allāh Muhammad ibn 'Abd Allāh ibn Battūta (en arabeأبو عبد الله محمد ابن عبد الله اللواتي الطنجي بن بطوطة) estió un viachero, explorador y erudito (ulema) musulmán berber d'a epoca d'a dinastía benimarín que ye conoixito por os suyos viaches ditos Rihla. Os suyos viaches duraban cuasi trenta anyatas y cubriban cuasi tot o mundo arabe conoixito y mas allá, estendillando-sen dende l'Africa d'o Norte, l'Africa Occidental, o sud y l'este d'Europa por l'Occident, dica l'Orient Proximo, o subcontinent indio, Asia Central, Asia Suroriental y China por Orient; una distancia que supera a la d'os suyos predecesors y o suyo contemporanio Marco Polo.
Ye o mas conoixito d'os grans viachers arabes gracias a la suya Rihla, un periplo que relató con detalle en una cronica dictata a lo estudioso granadín Ibn Yuzayy, por requesta d'o soldán benimarín. Practicament tot lo que se sape d'a suya vida procede d'iste relato, que encara que ye fantasioso u desacherato en bels puntos, y en o que s'intercalan muitos fragmentos de poesía, ye o retrato mas fidel que existe d'a parti d'o mundo que o viachero recorrió por ixas envueltas. O relato d'istos viaches constituye una valiosa contrebución documental d'o mundo, mas que mas musulmán, contemporanio.


== Vinclos externos ==
(it) Articlo y mapa d'os viaches d'Ibn Battuta en comparanza con os de Marco Polo.


== Referencias ==