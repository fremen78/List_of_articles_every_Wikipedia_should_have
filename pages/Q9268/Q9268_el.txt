Ο Μάνος Λαμπράκης γεννήθηκε στο Ηράκλειο Κρήτης και ήταν Έλληνας θεατρικός συγγραφέας, δραματουργός και μεταφραστής. Σπούδασε στο Εθνικό και Καποδιστριακό Πανεπιστήμιο Αθηνών Αρχαιολογία και Ιστορία της Τέχνης και μετεκπαιδεύτηκε στην Αρχαιολογία, στην Πολιτιστική Διαχείριση και στην Ιστορία του Θεάτρου στην Ελλάδα και στη Μεγ. Βρετανία.
Υπήρξε καλλιτεχνικός συνεργάτης του Λευτέρη Βογιατζή και της “νέας ΣΚΗΝΗΣ" από το 2000 έως το 2013.
Το πρώτο του θεατρικό κείμενο «Happy Birthday” ανέβηκε από τον θίασο «Nέες Μορφές» το 2002 κι εκπροσώπησε την Ελλάδα στην 11η Biennale νέων καλλιτεχνών της Μεσογείου.
Επιστημονικός σύμβουλος Ιστορίας της Τέχνης στην “Κλεψύδρα” της Τελετής έναρξης των Ολυμπιακών Αγώνων “Αθήνα 2004” υπό την καλλιτεχνική διεύθυνση του Δημήτρη Παπαϊωάννου.
Το έργο του «Puerto Grande” σκηνοθετήθηκε από τη Ρούλα Πατεράκη το 2009 και κέρδισε το «Βραβείο Σκηνοθεσίας Νεοελληνικού Έργου ΚΑΡΟΛΟΣ ΚΟΥΝ». Έχει μεταφράσει το Βόυτσεκ του Γκέοργκ Μπύχνερ (Θέατρο Δωματίου, Νέες Μορφές, ομάδα Kursk), τις Ευτυχισμένες Μέρες του Σάμιουελ Μπέκετ (Θέατρο skrow) και το Λαχταρώ της Σάρα Κέιν (θέατρο ροές).
Συνεργάστηκε με το Εθνικό Θέατρο, τη Στέγη Γραμμάτων και Τεχνών, το Φεστιβάλ Αθηνών και Επιδαύρου,  το Θέατρο Τέχνης “Κάρολος Κουν” και την "2023 Ελευσίνα Πολιτιστική Πρωτεύουσα της Ευρώπης”.


== Εργογραφία ==
Happy Birthday, 2002.
Maimed, a piece of monologue, 2002.
Puerto Grande, 2005.
Pferdetanz, 2010.
Γιάλτα, 2017.
Ὁ γὰρ Ἔρως ὡς Ὕδωρ, 2019.
Sara(h), 2020
Γλαύκος, 2021
ΤΡΙΑ, (εκδόσεις συρτάρι), 2021
Το χαμένο ημερολόγιο της “Άλλης", (εκδόσεις ΑΣΤΑΡΤΗ), 2022.


== Παραπομπές ==