Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

Se konose komo Imperio bizantino o Imperio Bisantino al Imperio romano de Oryente. La sivdad kapitala de este Imperio kristiano era Konstantinopla (en grégo, Κωνσταντινούπολις, oy endiya Estambol) i del su nombre antiko, Bizansyo, fue kriado el nombre Imperio bizantino por los akademikos de los syéklos XVII i XVIII.
Anke era la kontinuasion de la rejion oryentala del Imperio Romano, el su dezvelopamyénto en una entidad kulturala diferente de Oksidente se puede ver komo una serie de afitos ke tuvieron el su empesijo kuando el emperador Konstantino I el Grande yevó la kapitala a la antika Bizansyo (a la kuala trokó el nombre por Mueva Roma i dempues se iva yamar Konstantinopla); mas adelántre kon la division definitiva del Imperio Romano en dos partes dempues de la muerte de Theodosios I enel anyo 395, i la fin enel anyo 476 del Imperio Romano de Oksidente; enel syéklo VII, basho el kontrolo del emperador Eraklios I, el kualo izo trokos a las huérsas armadas i eskojió el grégo komo lingua ofisiala, kon lo kualo el Imperio se iso muy diferente al viejo Imperio romano.

Algunos akadémikos, komo Theodor Mommsen, dizen ke asta Eraklios egzistió el Imperio romano de Oryente i dempués de este emperador egiztió el Imperio bizantino, el kualo egzistió asta el anyo 1453. De fákto, Eraklios se kitó el titolo imperialo de «Augustos» para ser yamado basileus (biervo grégo ke sinyifika "rey" o "emperador"), títolo ke los emperadores bisantinos uzaron asta los ultimos diyas del Imperio. Endemas trokó el uso de la lingua latina por la lingua grega enel anyo 620 i dempues del su reinado, el imperio bizantino se izo definitivamente grégo.
Durante los mil anyos ke egzistio, el Imperio defendió al kristianismo i a Evropa Oksidentala de la arrivada del Islam. El Imperio fue endemas uno de los prinsipales sentros komersiales del mundo, teniendo parás bazada enel oro ke era uzada por toda la mar Mediterraneo. Tuvo muncha enfluensia en las leyes, politika i kostumbras de gran parte de Evropa i del Medio Oryente, i shukur a el imperio se guadraron munchas ovras de literatura i sientifikas de la epoka, tanto de Oryente komo se Oksidente.


== Atamientos eksternos ==

Byzantium: estudios sobre Bizansyo en Internet (en lingua inglesa)
«¿Kualo es un bizantino?» por Prof. Clifton R. Fox (en lingua inglesa)
«Dodze líderes bizantinos», por Lars Brownworth (en lingua inglesa)