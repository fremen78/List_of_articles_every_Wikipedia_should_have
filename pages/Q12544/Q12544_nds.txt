Dat Byzantiensche Riek (greeksch Βυζαντινή Αυτοκρατορία, offiziell Βασιλεία τῶν Ῥωμαίων, up Platt: „De Römers ehr Königriek“), kortweg ok Byzanz (greeksch Βυζάντιο[ν]) oder, vunwegen dat histoorsche Herkamen, ok Oostrom, weer en Kaiserriek in de ööstlichen Länner vun de Middellannsche See. Upkamen is dat in de Late Antike, as de ööstliche Hälft vun dat Röömsche Riek to en sülvstännig Kaiserriek wurrn is. To Enne gahn is dat, as de Hööftstadt Konstantinopel 1453 vun de Osmanen innahmen wurrn weer. To Anfang hett dat Riek reckt vun de Halfinsel vun Arabien bit hen na Noordafrika. Man vun de Midden vun dat 7. Johrhunnert af an höörn dor bloß noch Lüttasien un Süüdoosteuropa to. De moderne Forschung hett dor den Naam Byzantiensch Riek för. Dormols, to Tieden vun düt Riek, sünd de Inwahners avers nich „Byzantiners“ nömmt wurrn, man „Römers oder Rhomäers“ oder ok „Greken“.


== Nettverwiese ==

Kort Översicht över de Borns vun Prof. Halsall (hoogdüütsch)
Wetenschoplich Internetportaal över byzantinsche Historie (engelsch)
Lenklist to’n byzantinschen Riek (engelsch)
Resources for Byzantinists bei Dumbarton Oaks (hoogdüütsch)
Institut für Byzantinistik und Neogräzistik an de Universität Wien mit Lenken  (hoogdüütsch)
Instituts für Byzanzforschung (hoogdüütsch)