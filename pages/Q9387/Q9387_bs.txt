Maximilian Carl Emil Weber (21. april, 1864. – 14. juni, 1920.) bio je njemački naučnik iz područja političke ekonomije (ili ekonomika) i sociologije i jedan od utemeljitelja moderne sociološke nauke, kao i nauke o javnoj administraciji. Svoju karijeru započeo je na Humboltovom univerzitetu u Berlinu, da bi kasnije radio na univerzitetima u gradovima Freiburg, Heidelberg, Beč i München. Iako se zajedno sa Comteom, Marxom i Durkheimom smatra jednim od očeva sociologije, Weber je sebe radije nazivao historičarom. Bio je jako uticajan u savremenoj njemačkoj politici kroz poziciju posmatrača pri njemačkim pregovarateljima u Versajskom sporazumu kao i kroz rad u komisiji odgovornoj za donošenje nacrta za Weimarsku konstituciju. Nakon Prvog svjetskog rata, bio je jedan od osnivača Njemačke demokratske partije (Deutsche Demokratische Partei - DDP).
U svojim glavnim djelima bavi se racionalizacijom sociologije religije i vladom. Njegov čuveni doprinos se ogleda u radu Protestantska etika i duh kapitalizma kojim je i započeo da se bavi sociologijom religije.


== Reference ==