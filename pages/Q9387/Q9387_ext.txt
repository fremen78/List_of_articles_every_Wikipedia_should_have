Maximilian Karl Emil Weber  Erfurt, (21 de abril de 1864) -Múnich, (14 de huniu de 1920) jue un sociólogu, economista, jurista, estoriaol i politólogu alemán, considerau unu delos fundaoris del estudiu modernu dela sociología i la administración pública, con un juerti sentii antipositivista.
Inque seya reconociu comu unu delos pairis dela sociología, asina con Karl Marx, Auguste Comte i Émile Durkheim, Weber nunca se vio a sí mesmu comu sociólogu sino como estoriaol; para él, la sociología i la estoria eran dos empresas convergentis. Mas inanti, sobre el final de la su vida en 1920, escribió nuna carta al economista Robert Liefmann: «Si me e convertiu finalmente en sociólogu (porque tal es oficialmenti la mi professión), es sobre tó para exorcizar el fantasma todavía vivu delos concetus colectivus».
Sus trebajos más emportantis se relacionan con la sociología dela religión i el goviernu, inque tamién escribió abondu nel campu dela economía. La su obra más recoñecia es el ensayu La ética protestante y el espíritu del capitalismo (1905), que jue el prencipiu dun trabajo sobre la sociología dela religión. La recopilación Economía i sociedá, publicá póstumamenti entri 1921 i 1922, es la suma más completa i sistemática de las sus ideas i concetus. 
Weber argumentó que la religión jue unu delos aspetus más emportantis que influyun nel desenvolvimentu delas culturas ocidental i oriental. Notra de las sus obras famosas, La política como vocación (1919), Weber definió el Estau comu una entiá qu'ostenta el monopoliu dela violencia legítima i los medios de coación, una definición que jue fundamental nel estudio dela ciencia política moerna en Ocidente.


== Huntis ==