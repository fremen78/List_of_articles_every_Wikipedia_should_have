Maximilian Karl Emil Weber (Erfurt, 21 jasyrundy 1864-Múnich, 14 jasypoteĩ 1920) ha'e akue peteĩ Alemañagua oñemoarandúva avarekokuaa, virurekokuaa, marandeko ha jokuaikuaa rehe, ojehechakuaáva peteĩ umi omboypy va'ekue ramo avarekokuaa ha tetãmba'e ñangareko ñehesa'ỹijo javegua.
Ojehechakuaa chupe peteĩ umi avarekokuaa túva, Karl Marx, Auguste Comte ha Émile Durkheim yképe, Weber araka'eve ndojehechái peteĩ avarekokuaahára ramo, ojehecha katu peteĩ marandeko ñehesa'ỹijohára ramo; ichupe guarã, avarekokuaa ha marandeko niko mokõi oguatajoáva.
Hembiapokue tuicháva omombe'u tetãrerekua ha avarekokuaa oipyguaráva jeroviapy rehegua, hákatu heta ohai avei virurekokuaa rehegua. Hembiapokue herakuãvéva ha'e pe aranduka hérava La ética protestante y el espíritu del capitalismo, ojapo 1905-pe, kóva rupi oñepyrũ kuri omba'apo avarekokuaa oipyguaráva jeroviapy rembikuaápe. Upe aranduka hérava Economía y sociedad, osẽ omano rire, ary 1921 ha 1922, ombyatypaite hemimo'ã ha hembiapo.
Weber he'i jeroviapy ha'ehague peteĩ umi tuichavéva omongakuaa tetãnguéra. Ambue hembiapokue herakuãvape hérava La política como vocación (1919), Weber he'i Tetã ha'ehague pe ha'eñóva ikatu oipuru ñerairõ teko me'ẽ rupive, péva ha'e he'iva'ekue imba'eguasuite oñehesa'ỹijo hag̃ua jokuaikuaa rembikuaa javegua.


== Mandu'apy ==