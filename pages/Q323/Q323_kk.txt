Бірік ауылдық округі – Батыс Қазақстан облысы Казталов ауданындағы әкімшілік бірлік.


== Әкімшілік құрамы ==
Құрамына Әжібай, Қызылту, Саралжын ауылдары кіреді. Орталығы – Әжібай ауылы.


== Білім беру ==
Білім беру мақсатында Бірік ауылдық округінде 1 орта жалпы білім беретін мектебі бар. Бірік ОЖББ мектеп ғимараты типтік жобамен 2004 жылы салынған.   Бірік орта жалпы білім беретін мектепте 2019-2020 жылғы оқу жылында 210 оқушы қабылданды.


== Денсаулық саласы ==
Округ орталығында 1 ауылдық фельдшерлік акушерлік пункт және Саралжын ауылында 1 медпункт жұмыс істейді.


== Ауыл шаруашылық ==
2019 жылғы есеп бойынша округте
- ірі қара 4452 бас, былтырғы жылы 3775 бас, (9,4 %)
- қой-ешкі 11450 бас, былтырғы жылы 11000 бас, (4%)
- жылқы 2157, былтырғы жылы 1795 (16,2 %) өсіп отыр.
- түйе 4


== Шағын кәсіпкерлік ==
Округтегі шағын кәсіпкерліктің дамуы жөнінде айтар болсақ, қазіргі уақытта округте 29 шаруа қожалығы және 3 кәсіпкер патенттік жүйемен жұмыс істеп, тұрғындарды азық-түлікпен және тұрмыста қажетті заттармен қамтамасыз етуде. 2017 жылы іске қосылған «Мирас» тойханасы қазіргі уақытта жұмысын жасап халыққа қызмет көрсетуде.


== Халқы ==
2021 жылғы санақ қорытындысы бойынша 1029 адамды (530 ер адам және 499 әйел адам) құрады.


== Дереккөздер ==