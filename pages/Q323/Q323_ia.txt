Le theoria del Big Bang (ex anglese; in latino: Fragor Prīmigenĭus o Immānis Dīruptĭo) es le theoria hodie le plus acceptate super le origine del universo, proque illo es le unic que explica tote le factos observate. Secundo iste theoria, le universo esseva create circa 15 milliardos de annos in le passato a partir de un explosion cosmic que attirava materia e energia in tote le directiones. 
In 1927, le prestre belge George Lemaitre esseva le prime a proponer que le universo comenciava con le explosion de un atomo primeval. Lemaitre solveva le equationes de Einstein del Theoria del relativitate general e derivava un modello in le qual le universo deveniva instabile e in expansion. Annos plus tarde, Edwin Hubble discoperiva que galaxias distante, in tote le directiones, va longe de nos con velocitates proportional a lor distantias.
Le Big Bang esseva initialmente suggerite proque illo explicava le ration proque le distante galaxias rapidemente se remove de nos. Le theoria etiam predice le existentia del radiation cosmic de fundo (le brillo lassate per le proprie explosion). Le theoria del Big Bang recipeva su plus forte confirmation quando iste radiation esseva discoperite in 1964 per Arno Penzias e Robert Wilson, qui postea ganiava le Premio Nobel pro iste discoperta.
Vide Astronomia, Creationismo.