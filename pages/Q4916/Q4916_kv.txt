Шаблон:Серпасыс абу
Потапов Егор Васильевич (1937—1982) — коми поэт, серпасалысь.


== Олан туй ==
Егор Потапов чужӧма Шойнаты районса (ӧні Кӧрткерӧс районса) Додз сиктын 1937 вося моз тӧлысь 20-ӧд лунӧ. Сизим вося школа помалӧм бӧрын уджалӧма колкозын, вӧлӧма лесникӧн, Кӧрткерӧс районса «Звезда» газетын литсотрудникӧн. 
Бӧръя кӧкъямыс восӧ олӧма Кулӧмдін районса Уллянаса психоневрологическӧй интернатын. Кулӧма 1982 вося рака тӧлысь 13-ӧд лунӧ.


== Гижан удж ==
Егор Потапов тӧдса кыдзи поэт. Медводдза кывбурыс петавлӧма «Войвыв кодзув» журналын 1952-ӧд воын, кор сылы вӧлӧма 15 арӧс. Гижӧма «Чунгыр», «Чебостан» да «Аркаша» поэмаяс. Гижӧдъяссӧ мыччӧдлӧма «самиздатӧн», аслыссяма небӧгъяс лӧсьӧдӧмӧн: машинкаӧн печатайтӧма да мичмӧдӧма ас серпасъясӧн. Ас бӧрас кольӧма сюрс гӧгӧр йӧзӧдтӧм кывбур.
Челядьлы «Дзольгӧ шор» кывбуръяса медводдза небӧгыс петавлӧма 1964-ӧд воын, выльпӧв йӧзӧдӧма 2019-ӧд воын.
Унаторйын водзмӧстчӧма: фотографияяс снимайтӧма, шылада гижӧдъяс лӧсьӧдӧма, ворсӧма гармошкаӧн, ноксьӧма радиоӧн. Серпасасьӧма. Миян кадӧдз воӧма кык серпас (ӧтиыс — Вок да кык чойлӧн портрет, 1950-60-ӧд вояс). Чукӧртӧма минералъяс да важ монетаяс, мый сэсся сетӧма Кӧрткерӧс музейӧ.


== Небӧгъяс ==
Потапов Е. Дзольгӧ шор: кывбуръяс / Лӧсьӧдіс В. А. Попов. — Сыктывкар: Коми книжнӧй издательство, 1964. — 10 л.б.
Потапов Е. В. Дзольгӧ шор: Кывбуръяс / Ред. А. В. Попов. — Сыктывкар: «Коми йӧзӧдчан керка» КР АУ, 2019. — 32 л.б.


== Ӧшмӧсъяс ==
«Русский музей» сайтын Е. Потаповлӧн олантуй
Потапов Егор Васильевич (1937—1982 гг.): биобиблиографический указатель / Сост. Г. Р. Изъюрова. — Кӧрткерӧс: Центр. б-ка им. М.Н. Лебедева, 2007. — 7 с.
Мартынов В. И. Потапов Егор Васильевич // Литераторы земли Коми. — Сыктывкар, 2000. — С. 148—149.


== Ыстӧдъяс ==