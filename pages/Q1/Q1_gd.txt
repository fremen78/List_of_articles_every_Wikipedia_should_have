'S e fànas agus ùine agus a h-uile rud a tha annta a tha anns an domhan.
Lorg Edwin Hubble gun robh reul-chriosan eile a' dol air falbh bhon Talamh is an luaths co-chuideil ris an astar. Tha seo a' ciallachadh gu bheil an domhan ag atachadh agus mar sin bha a h-uile rud aig an aon phuing - seo am Brag Mòr agus a-rèir an saideal Planck bha e 13.82 billean bliadhna air ais.
Tha fianais ann airson a' Bhrag Mhòir anns an rèididheachd chosmaig chùlanach, air sgàth 's gun robh an domhan glè theth o thùs is e air fuarachadh mar a tha e ag atachadh. Ro-innis Robert Alpher seo ann an 1948 is lorg Arno Penzias is Robert Wilson le tuiteamas ann an 1965 e.


== Iomraidhean ==