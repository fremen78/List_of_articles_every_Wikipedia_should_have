La palabra ouniberso (de l lhatin universus, "todo anteiro", cumpuosto de unus i versus) ten bárias anterpretaçones, podendo ser dezido cumo "la totalidade de las cousas oubjeto de un studo que se bai fazer ou de un tema de que se bai a tratar". Antoce, la palabra puode ser tenido cumo la "Totalidade de las cousas". Na lhenguaige de l die a die poderímos dezir "Ouniberso de la Política", "Ouniberso de ls Jogos", "Ouniberso de las Mulhieres"... Esso son particularizaçones de la palabra. Se quejirmos chamar la totalidade de l todo físico i rial, la defeniçon aplicada tenerá carátele cosmológico.


== La ourige segundo ls astrónomos ==
L Big Bang, ou, grande spanson, tamien coincido cumo modelo de grande stouro térmico, parte de l percípio de Friedmann, segundo l qual anquanto l Ouniberso se alharga, la radiaçon cuntenida i la matéria sfria. Para antender la teorie de l Big Bang, debe-se an purmeiro lhugar antender l alhargamiento de l Ouniberso, dun punto A para un punto B; assi, podemos, zde agora, andar al para trás ne l spácio, antoce ne l tiempo, até al Big Bang.
Sabe-se que la matéria purmordial - muitos acraditan que ye l hidrogénio - al ajuntar-se grabitacionalmente dou ourige a las purmeiras galáxias, adonde aparecírun mais tarde streilhas i planetas, nun porcesso de spanson que inda se stá a dar, zde hai arrimado a 13,7 bilhones de anhos.


== Feturo ==
Nesta altura, ye inda ampossible garantir que l Ouniberso cuntinará a alhargar-se anfenitamente, lhebando a la zagregaçon de toda la matéria i a la sue muorte, ou se por acauso essa spanson abrandará i se ampeçará un porcesso de cundensaçon. Esta redadeira heipótese, que manten la possiblidade de se dar un fenómeno cuntrairo al Big Bang, l Big Crunch, lhieba a la cunclusion de que este Ouniberso poderá ser solo ua parte çtinta dun conjunto maior, a que outros 'Big Bangs' i 'Big Crunches' le dórun ourige. L filósofo alman Friedrich Nietzsche aperpuso la heipótese, na sue teorie de l Eiterno retorno, de que l Ouniberso i todos ls acuntecimientos que cuntén se repíten ou repetiran eiternamente de la mesma maneira.


== Ber tamien ==
Bóbeda celhestre
Acelaradores de partículas
Aglomerado de streilhas
Aglomerado de streilhas abierto
Análese spetrográfica
Big Splash
Buraco branco
Buraco negro
Rabos cometários
Ciclo Solar
Cinturon de Kuiper
Cometa
Cosmogonie
Cosmologie
Eiclíptica
Spácio-tiempo
Sfera celhestre
Sfera armilar
Streilha de neutrones
Spanson de l ouniberso
Galáxia
Lei de Hubble-Homason
Teorie de la Relatebidade
Grandura de l ouniberso
Ouniberso ouserbable


== Lhigaçones sternas ==
Ouniberso, Cosmologie
Astronomie i Astrofísica - UFRGS
Ouniberso
Teories corrientes subre l Big Bang
Modelo de Ouniberso Arquibado an 2009-01-29 ne l Wayback Machine.