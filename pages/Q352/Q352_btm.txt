Adolf Hitler (saro Jerman: [ˈadɔlf ˈhɪtlɐ]; sorang i Braunau am Inn, Austria-Hongaria, 20 April 1889 – maninggal i Berlin, Jerman, 30 April 1945 i umur 56 taon) ima sada politisi sian on Jerman dot katua Partai Nazi (saro Jerman:  (NSDAP); Partai Pekerja Jerman Sosialis Nasional) kelahiran Austria. Ia melanjabat mabjadi Kanselir Jerman sian 1933 sampe 1945 dot diktator Jerman Nazi (margorar Führer und Reichskanzler) muloi taon 1934 sampe 1945. Hitler manjadi tokoh utamo Jerman Nazi, Porang Dunia II i Eropa, dot Holocaust.
Hitler ima veteran Porang Dunia I dohot bahat golar. Ia margabung dohot Partai Parkarejo Jerman (ipajolo NSDAP) i taon 1919, dot manjadi katua NSDAP taon 1921. Taon 1923, ia mambaen kudeta i Munich natarbonggal dohot kajadian Beer Hall Putsch. Kudeta na naso marhasil on marujung dohot ikurungna Hitler. I sel, Hitler manulis memoarnia, Mein Kampf (Parjuanganku). Sidung malua taon 1924, Hitler mandapot dukungan rakyat dohot mangecam Parjanjian Versailles dot manjujung Pan-Jermanisme, antisemitisme, dot anti-komunisme lewat pidatonia na karismatik dot propaganda Nazi. Sidung itudu manjadi kanselir i taon 1933, ia manguba Republik Weimar manjadi Reich Patolu, sada kadiktatoran sada partai na idasorkon tu ideologi Nazisme na totalitarian dot otokratik.
Tujuan Hitler ima pajongjong Orde Baru hegemoni Jerman Nazi na absolut i daratan Eropa. Sampe woktu i, kabijakan ruar dot ibagasan negerinia martujuan mandapotkon Lebensraum ("ruang ngolu") tu alak Jermanik. Ia mamarentahkon Jerman ipersinjatoi mulak dot Wehrmacht manginvasi Polandia i bulan September 1939, mambaen mapultakna Porang Dunia II i Eropa. I toru pamarentahan Hitler, i taon 1941 pasukan Jerman dot sekutu Eropania manguasoi ampir sude Eropa dot Afrika Utara. Taon 1943, Jerman angkon mampartaonkon luakna dot mandapot talu namarporang. I ari-ari parpudi porang, atia Porang Berlin tarjadi 1945, Hitler marbagas dot gandak nia naonok, Eva Braun. Tanggal 30 April 1945, urang tingon dua ari dungni, Duana manyingkot anso inda itangkup Angkatan Darat Narara, torus mait nialai itutung.
Kabijakan Hitler na supremasis dot arani hal ras mangakibatkon matena ampir 50 juta alak saonok Porang Dunia II, tarmasuk 6 juta alaj Jahudi dot 5 juta alak "non-Arya" na mamogaskon sistematisna iparentahkon ni Hitler dot dongan-dongannia na donok.


== Sumberna ==