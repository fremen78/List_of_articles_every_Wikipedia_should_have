Adolf Hitler (20 de april 1889 in Braunau am Inn, Austria - 30 de april 1945 in Berlin, Germania per suicida) esseva le dictator de Germania ab januario de 1933 usque le fin del Secunde Guerra Mundial. Ille duceva le NSDAP (melio cognoscite al mundo como le Partito Nazi; (germano):  Nationalsozialistische Deutsche Arbeiterpartei) pro le creation (e usque le destruction) del Tertie Reich.  Ille esse cognoscite pro su promotion del fascismo in Europa, su direction de Germania in le Secunde Guerra Mundial, e su politicas re genocidio que occideva milliones; iste politicas e su consequentias esseva nominate collectivemente como le Holocausto.
Un veterano decorate del Prime Guerra Mundial, ille se jungeva al precursor del NSDAP (le DAP; (germano):  Deutsche Arbeiterpartei) in 1919, e deveniva director del NSDAP reformate in 1921. Ille tentava un coup d'État, cognoscite como le Putsch de Munich, in le Bierpalast ((germano):  "Palatio de bira") Bürgerbräukeller in Munich in 1923. Le coup fallite causava le detention de Hitler, que usa su tempore libere pro scriber Mein Kampf ((germano):  "Mi Lucta"), un obra que le ganiava adherentes e influentia, assi que un pauc mineta.  Post su disincarceration in 1924, ille ganiava appoio public pro su promotion de pangermanismo, antisemitismo e anticommunismo con oratorio e propaganda charismatic.  Ille esseva appunctate al posto del cancellero per le Presidente Hindenburg in 1933.  Postea, ille duceva le Republica Weimar al Tertie Reich, un dictatura de un singule partita politic basate in nazismo, un ideologia totalitari autocratic.
Le scopo professate per Hitler esseva le creation de un Nove Ordine de hegemonia german total in Europa continental.  Su politicas estranie e domestic promoveva su scopo de obtener Lebensraum ((germano):  "Spatio pro viver") pro le racia arian.  Pro appoiar iste scopo, Hitler duceva le rearmamento de Germania e le Invasion de Polonia per le Wehrmacht in 1939, causante le Secunde Guerra Mundial.  Fortias german e su alliatos (le Potentias Axial) prendeva Europa continental e Africa del Nord.  Iste occupation esseva invertite in 1943 e 1944 quando le Potentias Alliate liberava le areas de Europa occupate per Germania.
Su dies final esseva in le Battalia de Berlin in 1945.  Le 29 de april, ille sposava su amante, Eva Braun quando celate in un refugio subterranee, pro occultar se del Armea Rubie que assaltava le citate.  Post un maritage de 40 horas, illes committeva suicidio in lor refugio subterranee in 1945. Il esseva credite pro annos que su corpore esseva ardite quando discoperite, mais un scrutinio recente habe revelate problemas con le evidentia de su cremation improvisate, causante speculation al fato final de su corpore.


== Referentias ==


== Ligamines external ==
Come un tyranno ascende al poter in un democratia: Le Nazismo