Marlene Dietrich (nascet quam  Marie Magdalene Dietrich) esset un famosi actor e cantatora de Germania, qui emigrat al USA. Ella nascet li  27-im de decembre 2001 in Berlin e morit li 6-im de may 1992 in Paris). Ye li annu 1939 Marlene Dietrich devenit un cive del USA. Ella combattet li dictatura del nationalsocialisme in Germania.
Li cariera de Marlene Dietrich comensat quam actoressa de teatre in Berlin in li annus 20 del 20-im secul. Ella devenit internationalmen famosi per li film Der Blaue Engel (Li Blu Ángel) de Josef von Sternberg in li annu 1930. Pos to Marlene Dietrich continuat su cariera in Hollywood in li USA. Ella ludet in mult filmes ta. Durant li Duesim Guerre Mundal esset activ in li USA in li resistentie contra li nationalsocialistic Germania.
In li annu 1950 Marlene Dietrich esset plu e plu activ quam cantatora. In li annu 1961 ella ludet in su ultim grand film Judgment at Nuremberg. Pos su ultim film 
Schöner Gigolo, armer Gigolo in li annu 1979 Marlene Dietrich retirat se del publica a su apartment in Paris. Ella havet problemas de alcoholisme. Marlene Dietrich morit in li etá de 90 annus in Paris.
Marlene Dietrich esset maritat inter 1923 til 1984 con Rudolf Sieber qui morit in li annu 1984. Li cuple havet un filia.