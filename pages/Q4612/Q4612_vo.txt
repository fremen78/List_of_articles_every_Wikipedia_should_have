Jiel ‘Marie Magdalene Dietrich’, sevädik as ‘Marlene Dietrich’ ([maɐˈleːnə ˈdiːtrɪç]; 1901 dekul 27 in ‘Berlin’ – 1992 mayul 6 in ‘Paris’) äbinof dramatan ä kanitan Lamerikänik in Deutän pämotöl. Palecedof as jidramatan Deutänik balid, kel älabof benoseki in ‘Hollywood’.
Dü karier lunik oka, keli äprimof as kanitan bötädöpas:  ‘cabaret’ e filmotadramatan ün degyel 1920id in ‘Berlin’ ed äfövof as filmotafaman in ‘Hollywood’ ün degyel 1930id, as dramatan militaleseatöpik dü Volakrig IIid, e fino as städaplösenan bevünetik de 1950 jü degyel 1970id, el ‘Dietrich’ ai ävotükof oki ed ävedof balan sümbolas veütikün plösenalekanas ün tumyel 20id. Stitod Lamerikänik filmotas ägevon ele ‘Dietrich’ pladi 9id bevü filmotajifamans gretikün.