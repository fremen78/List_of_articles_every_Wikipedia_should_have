Marlene Dietrich (1901 m. gruodžio 27 d. Berlyne, Vokietijos imperija – 1992 m. gegužės 6 d. Paryžiuje, Prancūzija) – viena garsiausių pasaulio aktorių, dainininkė, tapusi savo laikmečio simboliu.


== Biografija ==
Gimė pasiturinčioje policijos leitenanto šeimoje. Tėvas mirė, kai jai tebuvo vos šešeri. Ankstyvaisiais metais buvo mokoma privačių mokytojų namuose, vėliau lankė Berlyno Augustos Viktorijos, o 1918 m. baigė Viktorijos Luizos mokyklą. Anksti pradėjo mokytis groti įvairiais muzikos instrumentais. 1917 m. birželį, vykstant Pirmajam pasauliniam karui, M. Dietrich pirmą kartą dalyvavo viešame Raudonojo Kryžiaus organizuotame koncerte.
Pradėjusi kabareto dainininke, choriste ir kino aktore Berlyne 1920 m. ji tapo pirmąja vokiečių aktore, susilaukusia pripažinimo ir šlovės Holivude. Amerikos filmų institutas jai suteikė 9 vietą per visą pasaulio kino istoriją, tačiau aukščiau jos tame sąraše nėra nė vienos dainuojančios aktorės.


== Kūryba ==


=== Filmografija ===
Manoma, kad pirmoji rolė kino filme — dar 1919 m. nebyliojo kino juostoje. Nuo 1930 m. vaidindavo garsinėse kino juostose.


=== Diskografija ===
1928-1978 m. laikotarpiu išleista 40 singlų vokiečių, prancūzų ir anglų kalbomis, 3 studijos albumai (Overseas (1951 m.), Die neue Marlene (1965 m.) ir Marlene singt Berlin, Berlin (1965 m.), 4 koncertiniai albumai, įvairiose šalyse išleista Marlene Dietrich muzikos rinktinių albumų.


== Šaltiniai ==


== Nuorodos ==

Oficiali svetainė Archyvuota kopija 1996-12-28 iš Wayback Machine projekto.
Marlene Dietrich
Marlene Dietrich kolekcija Archyvuota kopija 2006-02-12 iš Wayback Machine projekto.
Fotogalerija
Marlene Dietrich – „Sag' Mir, Wo Die Blumen Sind“ Youtube įrašas (daina)
Marlene Dietrich – Lili Marlene Youtube įrašas (daina)