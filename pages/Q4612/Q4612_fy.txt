Marie Magdalene (Marlene) Dietrich (Berlyn, 27 desimber 1901 - Parys, 6 maaie 1992) wie in Dútsk-Amerikaansk aktrise en sjongster.


== Libben en wurk ==
De namme "Marlene" hat hja as bern gearstald út har beide foarnammen. Letter soe hja dy namme as pseudonym brûke dêr't de hiele wrâld har mei oansprekke soe. Grutte bekendens krige sy mei de rol fan revuesjongster yn de film Der blaue Engel, fral mei it liet Ich bin von Kopf bis Fuß auf Liebe eingestellt (1929). Yn de Twadde Wrâldkriich wurdt se noch ferneamder mei it liet Lili Marleen, skreaun yn 1915 en oan wjerskanten fan it front likefolle wurdearre (al wie it yn ferskillende talen).
Yn 1930 ferhûzet Marlene Dietrich nei de Feriene Steaten. Dêr wurket sy mei de Eastenrykske regisseur Josef von Sternberg. Se wurdt troch Hitler frege werom te kommen, mar sy wegeret. Hitler sjocht har as it toanbyld fan de Dútske frou. Dietrich hie in ôfgriis fan alles dêr't Hitler foar stie. Yn de oarloch sjongt sy foar de Alliearde soldaten oan it front.
Dietrich traad yn 1960 noch ienkear op yn Berlyn, mar wurde útgeid en as ferriedster beskôge. Sy is nea werom west.
Dietrich wie in symboal fan glamour en ferliedlikens en hie in androgyne skouwing. Se kaam der iepenlik foar út dat se biseksueel wie: "Ein bisschen bi schadet nie". Ta har freonen hearden Mae West, skriuwer Ernest Hemingway, Noël Coward en Hildegard Knef. Hja hat relaasjes hân mei John F. Kennedy, Mercedes D'Acosta, Jean Gabin en Claudette Colbert.
Doe't har filmkarriêre yn de nederklits rekke begûn hja har mear ta te lizzen op it sjongen, en mei súkses. Mei Marlene sels giet it dan al minder: hja rekket oan de drank en slieppillen en hat it hieltyd dreger mei it ferbergjen fan har wiere âldens. Op toernee yn Austraalje yn 1975 brekt sy in skonk; neitiid hat hja har nea wer yn 't iepenbier sjen litten.
Op 6 maaie 1992 stjert se, nei't sy 15 jier as in kluzener, yn har appartemint yn Parys, libbe hie. As teken fan fermoedsoening wurdt hja yn Berlyn te hôf brocht.


== Galery ==

		
			
			
		
		
			
			
		
		
			
			
		
		
			
			
		


== Diskografy ==


=== Studio-albums ===


=== Live-albums ===


=== Kompilaasje-albums ===


== Filmografy ==


== Boeken ==
ABC meines Lebens. Blanvalet, Berlin 1963
Nehmt nur mein Leben. Bertelsmann-Verlag 1979
Ich bin, Gott sei Dank, Berlinerin. Ullstein, Berlin 1998; Ullstein-TB, ISBN 3-548-24537-4
Nehmt nur mein Leben … - Reflexionen. Henschel, Berlin 1984
Some Facts about myself. Edition Cantz, Stuttgart 1991, ISBN 3-89322-226-X
Nachtgedanken. C. Bertelsmann Verlag, München 2005, ISBN 3-570-00874-6


== Keppelings om utens ==
Marlene Dietrich (offisjele webstee)
LEGEND : Tribute to Marlene Dietrich's concert career.
Marlene Dietrich UK website The Legendary,Lovely Marlene.
Classic Movies (1939 - 1969): Marlene Dietrich
Bibliografy en foto's