Marlen Ditrih (almanca Marlene Dietrich, [maɐˈleːnə ˈdiːtʁɪç]; 1901 dekabr 27, Berlin, Almaniya — 1992 mayıs 6, Paris, Frenkistan) — alman aktrisası ve yırcısıdır. Ditrih, uzun karyerası devamında er vaqıt yañı taraflarını açıp köstererek pek mot qala edi.
1920 ss. Berlinde sessiz filmlerde oynay edi.
Yozef fon Şternbergniñ «Mavı melek» filminde Lola-Lolanıñ rolü Ditrihke halqara bellilik ketirdi. Bu filmden soñ Ditrih, ABDndeki Paramount Pictures-nen bir kontrakt imzaladı.
«Şanhay ekspressi» ve «İstek» kibi Gollivud filmleri, Ditrihniñ cazibesini populârlaştırdı, şanını pekitti. Ditrih, eñ yüksek ücretli aktrisalardan biri oldı.

1937 s. Ditrih, ABDniñ grajdanlığını elde etti. Ekinci cian cenki devamında Ditrih, faal sürette cebe estrada aktrisası olaraq çalışa edi. Cenkten soñ Ditrih bazıda bir qaç filmlerde oynadı, 1950-1970 senelerniñ çoqusında çeşit şoularda oynayaraq dünya yüzü seyaatlar yapa edi.

1950 senelerniñ başından 1970 senelerniñ ortasına qadar, Ditrih tek yüksek ücretli kabare bir aktrisası olaraq çalışa edi. Bütündünya büyük şeerleriniñ eñ meşur teatrlerinde oynay edi.
1975 senesi sentâbrniñ 29-ında Ditrihniñ şou-biznes karyerası aman-aman soñuna keldi. O kün Avstraliyadaki Sidney sanasında çıqış yapqanda Ditrihniñ ayağı sındı.
1992 senesi mayısnıñ 6-sında Pariste Marlen Ditrih, 90 yaşında olıp, büyrek kemligi sebebinden vefat etti.
1999 s. Amerika kino sanatı institutı, «100 yılda eñ büyük 100 film yıldızı seriyası»nda Ditrihke 9-ıncı yerini berdi.


== Menbalar ==