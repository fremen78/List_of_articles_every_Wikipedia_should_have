D'Marlene Dietrich, gebuer de 27. Dezember 1901 zu Schöneberg (haut en Deel vu Berlin) als Marie Magdalene Dietrich, a gestuerwen de 6. Mee 1992 zu Paräis, war eng däitsch-amerikanesch Schauspillerin a Sängerin.
Hir Karriär huet an Däitschland ugefaangen, wou si a Stommfilmer gespillt huet. Hir Roll als Lola-Lola an Der Blaue Engel ënner der Regie vum Josef von Sternberg huet si international bekannt gemaach an hir e Kontrakt mat Paramount Pictures an den USA abruecht.
Hollywood-Filmer wéi Shanghai Express an Desire hunn op hire Glamour an exotesche Look opgebaut an hir Plaz als Star gefestegt. Si war déi Zäit eng vun den am beschte bezuelte Schauspillerinnen. 1939 krut si d'amerikanesch Nationalitéit.


== D'Marlene Dietrich zu Dikrech ==
Den 9. an de 15. Dezember 1944 ass d'Marlene Dietrich am Kader vun der USO zu Dikrech fir d'Zaldote vum 109. US-Infantrieregiment opgetratt.


=== Filmographie (Auswiel) ===
1930: Der blaue Engel, vum Josef von Sternberg mam Emil Jannings
1930: Morocco, vum Josef von Sternberg mam Gary Cooper
1931: Dishonored, vum Josef von Sternberg mam Victor McLaglen
1932: Shanghai Express, vum Josef von Sternberg mam Clive Brook an Anna May Wong
1932: Blonde Venus, vum Josef von Sternberg mam Herbert Marshall a Cary Grant
1933: The Song of Songs, vum Rouben Mamoulian mam Brian Aherne
1934: The Scarlett Empress, vum Josef von Sternberg mam John Lodge
1935: The Devil is a Woman, vum Josef von Sternberg mam Lionel Atwill
1936: I Loved a Soldier, vum Henry Hathaway mam Charles Boyer an Akim Tamiroff
1936: Desire, vum Frank Borzage mam Gary Cooper
1936: The Garden of Allah, vum Richard Boleslawski mam Charles Boyer a Basil Rathbone
1937: Knight without armour, vum Jacques Feyder mam Robert Donat
1937: Angel, vum Ernst Lubitsch mam Herbert Marshall a Melvyn Douglas
1939: Destry Rides Again, vum George Marshall mam James Stewart a Mischa Auer
1940: Seven Sinners, vum Tay Garnett mam John Wayne an Albert Dekker
1941: The Flame of New Orleans, vum René Clair mam Bruce Cabot a Mischa Auer
1941: Manpower, vum Raoul Walsh mam Edward G. Robinson an George Raft
1942: The Lady Is Willing, vum Mitchel Leisen mam Fred MacMurray
1942: The Spoilers, vum Ray Enright mam John Wayne a Randolph Scott
1942: Pittsburgh, vum Lewis Seiler mam John Wayne a Randolph Scott
1944: Follow the Boys, vum Edward E. Sutherland mam George Raft a Jeanette MacDonald
1944: Kismet, vum William Dieterle mam Ronald Colman
1946: Martin Roumagnac, vum Georges Lacombe mam Jean Gabin an Daniel Gélin
1947: Golden Earrings, vum Mitchell Leisen mam Ray Milland
1948: A Foreign Affair, vum Billy Wilder mam Jean Arthur an John Lund
1950: Stage Fright, vum Alfred Hitchcock mam Jane Wyman a Michael Wilding
1951: No Highway in the Sky, vum Henry Koster mam James Stewart an Jack Hawkins
1952: Rancho Notorious, vum Fritz Lang mam Arthur Kennedy a Mel Ferrer
1956: Around the World in 80 Days, vum Michael Anderson mam David Niven, Cantinflas, Shirley MacLaine, Peter Lorre, Buster Keaton a Fernandel
1957: Montecarlo, vum Samuel A. Taylor mam Vittorio De Sica an Arthur O'Connell
1957: Witness for the Prosecution, vum Billy Wilder mam Tyrone Power a Charles Laughton
1958: Touch of Evil, vum Orson Welles mam Charlton Heston an Janet Leigh
1961: Judgement at Nuremberg, vum Stanley Kramer mam Spencer Tracy, Burt Lancaster, Richard Widmark, Montgomery Clift a Maximilian Schell
1978: Schöner Gigolo, armer Gigolo, vum David Hemmings mam David Bowie, Kim Novak, Maria Schell a Curd Jürgens


== Um Spaweck ==


== Referenzen ==