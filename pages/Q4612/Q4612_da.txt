Marlene Dietrich (født 27. december 1901, død 6. maj 1992) var en tysk-amerikansk skuespiller og sanger. Hun blev nomineret til en Oscar for sin rolle i Marokko.
Under opvæksten fik Dietrich musikundervisning. Hun begyndte at studere violin ved musikhøjskolen i Weimar i 1918, men afbrød studiet efter et år på grund af en skade. I 1921 blev hun elev ved Max Reinhardts berømte teaterskole i Berlin og debuterede på film året efter. Hun blev gift med Rudolf Sieber i 1924 og fik en datter Maria, senere Maria Riva.
Hun fik sit gennembrud i Tyskland inden 2. verdenskrig i filmen Den blå engel af Josef Von Sternberg hvor hun spillede en prostitueret der hed Lola. Hun blev hurtigt en femme fatale og spillede andre roller i tyske film, inden hun tog afstand fra Hitler og flyttede til USA, hvor hun hurtigt blev en stor Hollywoodskuespillerinde og sangerinde. Hun indspillede en engelsksproget version af den tyske sang "Lili Marleen" i 1945. Det blev en af de mest populære versioner, da mange hjemvendte allierede soldater havde hørt sangen på tysk, mens de var udstationeret i Nordafrika under 2. verdenskrig. Marlene Dietrich spillede i mange film, den sidste film var "Schöner Gigolo" i 1978 med David Bowie.
Hun havde bevaret sin tyske accent, når hun talte engelsk eller fransk; hun levede mange af sine senere år i Paris. Efter eget ønske blev Marlene Dietrich begravet ved familiegravstedet i Berlin-Schöneberg.
Hun var veninde med Edith Piaf, Maurice Chevalier, Josephine Baker, Bette Davis og mange andre sangere og skuespillere.
Filmmuseum Berlin på Potsdamer Platz har overtaget Marlene Dietrichs store privatsamling, der omhandler hendes liv og karriere, og der er løbende udstillinger på museet i relation hertil.


== Film (udvalg) ==


== Sange (udvalg) ==


== Referencer ==

 Der er for få eller ingen kildehenvisninger i denne artikel, hvilket er et problem. Du kan hjælpe ved at angive troværdige kilder til de påstande, som fremføres i artiklen.


== Eksterne henvisninger ==
Marlene Dietrich på gravsted.dk

Officiel hjemmeside Arkiveret 28. december 1996 hos  Wayback Machine

Marlene Dietrich på Internet Movie Database (engelsk)
Marlene Dietrich på Filmdatabasen 
Marlene Dietrich på Scope
Marlene Dietrich på Svensk Filmdatabas (svensk)
Marlene Dietrich på AlloCiné (fransk)
Marlene Dietrich på AllMovie (engelsk)
Marlene Dietrich på Turner Classic Movies (engelsk)
Marlene Dietrich på Rotten Tomatoes (engelsk)
Marlene Dietrich på TV Guide (engelsk)
Marlene Dietrich på The Movie Database (engelsk)
Marlene Dietrich på museum