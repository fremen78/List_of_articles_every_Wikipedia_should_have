Valentin Louis Georges Eugène Marcel Proust ([maʁsɛl pʁust] / [valant'än lu'i žorž öž'en mars'el prust]) (10. juuli 1871 Auteuil – 18. november 1922 Pariis) oli prantsuse kirjanik, kes on tuntud peamiselt romaanisarja "Kadunud aega otsimas" ("À la recherche du temps perdu") järgi.
Marcel Proust sündis Pariisis jõuka arsti perekonnas ja lõpetas Sorbonne'i Ülikooli õigusteaduskonna.


== Looming ==
Aastail 1909–1922 kirjutas Marcel Proust mitmeköitelise romaanisarja "Kadunud aega otsimas" ("À la recherche du temps perdu"). Selle esimene köide "Swanni poolel" ("Du côté de chez Swann", 1913) ei äratanud tähelepanu. Pärast Esimese maailmasõja lõppu ilmus romaani teine osa "Õitsvate neidude varjus" ("A l'ombre des jeunes filles en fleur", 1919), mis sai Goncourti auhinna ja tõi Marcel Proustile kuulsuse. 
Viimasel kolmel eluaastal jõudis Proust avaldada kaks järgmist osa: "Guermantes'ide poolel" ("Le côté de Guermantes", 1920–1921) ja "Soodom ja Gomorra" ("Sodome et Gomorrhe"), millele postuumselt järgnesid veel "Naisvang" ("La prisonnière", 1923), "Kadunud Albertine" ("Albertine disparue", 1925) ja viimane, lõpetamata osa "Taasleitud aeg" ("Le temps retrouvé", 1927).


=== Eesti keeles ilmunud teosed ===
"Swanni armastus". Tõlkinud ja järelsõna Leili-Maria Kask. Varamu. Eesti Raamat, Tallinn 1973; 2. trükk: Eesti Päevalehe sari "XX sajandi kirjandusklassika" 2006.
"Soodom ja Gomorra" (kolmandik). Tõlkinud Tiina Indrikson, eessõna Lauri Leesi. Europeia. Perioodika, Tallinn 1995.
"Taasleitud aeg". Tõlkinud ja järelsõna Tõnu Õnnepalu. Eesti Keele Sihtasutus, Tallinn 2004; 2. trükk: tõlkinud, ees- ja järelsõna Tõnu Õnnepalu, toimetaja Triinu Tamm, kirjastajad Leho Laht ja Tõnu Tender, Tartu 2021.
"Valik esseid". Koostanud Marek Tamm, tõlkinud Triinu Tamm. Eessõna "Prousti universum" Tõnu Õnnepalu, järelsõna "Proust, esseist" Marek Tamm. Loomingu Raamatukogu 2015, nr 28/30, 152 lk; ISBN 9789949563074; sisaldab seitset esseed: "Hämaruse vastu", "John Ruskin", "Lugemispäevad", "Flaubert'i "stiili" asjus", "Goethest", "Chateaubriand'ist", "Baudelaire'i asjus".
"Swanni poolel". Tõlkinud Tiina Ainola, toimetanud Kail Öhren ja Katrin Kern. Atlantis, Borrby, Vormsi 2020.
"Õitsvate neidude varjus". Tõlkinud Anti Saar, toimetanud Leena Tomasberg. Varrak, Tallinn 2022.


== Kirjandus ==
Johannes Semper, "Marcel Prousti puhul" – Looming 1923, nr 1; uustrükk: J. Semper, "Mõtterännakud" I, Eesti Raamat, Tallinn 1969, lk 168–180
Vikerkaar 2003, nr 7/8 (Prousti erinumber)
Toomas Raudam, "Saint Prousti vastu. Kolm kõnelust ja üheksa silma". Eesti Keele Sihtasutus, Tallinn 2002
Toomas Raudam, "Teie: essee Marcel Proustist ja James Joyce’ist". Eesti Keele Sihtasutus, Tallinn 2003
Toomas Raudam, "Pool aastat kadunud aja jälil ehk 14 korda ümber pudeli". Eesti Päevaleht, 11. veebruar 2005


== Välislingid ==

Valik Prousti teoseid