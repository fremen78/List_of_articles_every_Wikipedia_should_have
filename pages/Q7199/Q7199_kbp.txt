Ɖajaa Marcel Proust hɩɖɛ maɣmaɣ kɛlɛ se: Valentin Louis Georges Eugène Marcel. Palʋla-ɩ hasɩyaɖɛ fenaɣ taa kɩyakʋ hiu (10) wiye pɩnaɣ 1871 taa Fransɩ ɛjaɖɛ tɛtʋ sɔsɔtʋ Paarii taa. Nɛ ɛsɩ peeɖe aloma fenaɣ kɩyakʋ hiu nɛ lutozo (18) wiye pɩnaɣ 1922 taa. 
Marcel Proust ñɩma kɛlɛ mba pe-nisi tɛɛ wɛɛ ñɩm camɩyɛ yɔ. Ɛ-caa kɛ Paarii sukuli sɔsɔʋ taa wɩlɩyʋ nɛ ɛwɩlɩɣ ɖakʋta sukuli. Marcel Proust kɛna ɛyʋ weyi ɛtɛ alafɩya wɛ tɔtɔsɩɩɩ yɔ; mbʋ pʋ-yɔɔ yɔ ɖooo ɛ-pɩcatʋ taa ɛkawɛna kamaɣ kʋtɔŋ. Ɛ-pɩcatʋ taa ɛcakaɣ luɖaa nɛ takayasɩ mayaa cɔlɔ kpeɖem, mbʋ yebina nɛ ɛkatɩ nesi tɛɛ tʋmalaɖaa sakɩyɛ nɛ pɩsɩna-ɩ nɛ ɛpɩsɩ tanaʋ tʋ. E-tomnaɣ taa fɛyɩ leleŋ mbʋ yɔ lɛ, ɛtapɩzɩ nɛ ehiu tʋmɩyɛ ɖoŋ nɖɛ naɖɩyɛ. Pɩnaɣ 1900 taa lɛ, eyele takayasɩ maʋ tɔm nɛ ɛpaɣzɩ yɛlɩʋ ajɛya taa se ɛla anjaʋnaa lɩzʋʋ tʋmɩyɛ. Ɛɛwɛɛ nɛ ɛsɔɔlʋ se ɛtɩŋ John Ruskin naŋgbanzɩ taa. Ewoba Feeniizi nɛ Padoue tɛtʋ taa. Ɛma takayasɩ cabɩ John Ruskin yɔɔ nɛ ɛlɩzɩ nasɩyɛ tɔbɩŋ.