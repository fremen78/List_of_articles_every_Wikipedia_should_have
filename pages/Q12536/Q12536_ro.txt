Abbasizii (în arabă: العبّاسيّون Al Abbasiun, respectiv اَلْخِلَافَةُ ٱلْعَبَّاسِيَّةُ Al Khilafa Al Abbasiya - Califatul abbasid sau  الدولة العباسية Al Dawla Al Abbasiya -Statul abbasid (750 - 1258) au fost o dinastie arabă care a urmat Califatului Omeiad (661 - 750) de la Damasc. Imediat după înfrângerea Omeiazilor în 750, califul abbasid Al-Mansur (m. 775) a construit o altă capitală pentru noul califat în câmpia Mesopotamiei, la o răscruce de drumuri caravaniere, capitală pe care a numit-o Bagdad sau Madinat As-salam („Orașul Păcii”). Dinastia abbasidă, în timpul căreia civilizația islamică  a atins apogeul dezvoltării sale, a fost distrusă în 1258 de către armata hanului mongol Hulagu, nepotul lui Genghis-Han, care l-a executat pe ultimul conducător abbasid și a distrus Bagdadul din temelii.


== Caracteristici ==
În perioada de maximă expansiune califatul abbasid cuprindea în hotarele sale teritoriile de azi ale : Irakului, Siriei, Libanului, Israelului, Autorității Naționale Palestinene, Iordaniei, Iranului, Armeniei, Azerbaidjanului, Turkmeniei, Uzbekistanului, cea mai mare parte a Pakistanului, a Afganistanului, teritoriile Arabiei Saudite, Egiptul, Yemenului, Tunisiei, o mare parte a teritoriului Libiei și o parte a Algeriei. Teritoriile Marocului (dependent între 750-789), Spaniei și Portugaliei (dependente 6 ani între 750-756) actuale s-au desprins după mijlocul secolului al VIII-lea. Pentru o vreme au ținut de Abbasizi și Sardinia (pentru foarte scurt timp coastele, parțial ocupate în cursul anului 753 și din nou în 1015), Sicilia (827-878, ca parte a emiratului Aglabizilor) și Creta (824-961).
Dinastia abbasidă era descendentă din familia lui Abbas, unchiul profetului Muhammad, din clanul hașemiților koreișiți din Mecca. Primii califi din această dinastie au pus bazele unei societăți coerente din punct de vedere religios și economic. Instituțiile statale, juridice. administrative și militare ale califatului foloseau numai limba arabă care a devenit, astfel, limba oficială, limba de comunicare și limba de cultură a popoarelor musulmane. În timpul domniei Abbasizilor au avut loc puternice răscoale ale popoarelor subjugate, ale sclavilor, ale țăranilor înfeudați și ale meșteșugarilor, care au slăbit puterea califilor, limitând-o (în sec. IX-X) la orașul Bagdad și la împrejurimile lui. Din această dinastie a făcut parte califul Harun al Rașid (786-809), în timpul căruia Bagdadul a devenit centrul cultural și științific al lumii islamice. Cultura dominantă în califatul abbasid a fost arabă, persană și greacă. În această perioadă s-au dezvoltat proza și poezia arabă.


== Organizarea militară și politică ==


== Califii abasizi ==
750-754: As-Saffah
754-775: Al-Mansur
775-785: Al-Mahdi
785-786: Al-Hadi
786-809: Harun ar-Rashid
809-813: Al-Amin
813-833: Al-Ma'mun
833-842: Al-Mu'tasim
842-847: Al-Wathiq
847-861: Ja`far al-Mutawakkil
861-862: Al-Muntasir
862-866: Al-Musta`in
866-869: Al-Mu`tazz
869-870: Al-Muhtadi
870-892: Al-Mu'tamid

892-902: Al-Mu'tadid
902-908: Al-Muktafi
908-932: Al-Muqtadir
932-934: Al-Qahir
934-940: Ar-Radi
940-944: Al-Muttaqi
944-946: Al-Mustakfi
946-974: Al-Mu'ti
974-991: At-Ta'i
991-1031: Al-Qadir
1031-1075: Al-Qaim
1075-1094: Al-Muqtadi
1094-1118: Al-Mustazhir
1118-1135: Al-Mustarshid
1135-1136: Ar-Rashid
1136-1160: Al-Muqtafi
1160-1170: Al-Mustanjid
1170-1180: Al-Mustadhi
1180-1225: An-Nasir
1225-1226: Az-Zahir
1226-1242: Al-Mustansir
1242-1258: Al-Musta'sim


== Bibliografie ==
Dicționar Enciclopedic Român, Academia Republicii Populare Române, Editura Politică, București, 1962-1964
Philip K. Hitti. 2008. Istoria arabilor. Traducere, note și index: Irina Vainovski-Mihai. București: Editura All.


== Legături externe ==
Abbasids (750-1517)
Abbasids the 2nd dynasty of caliphs
Abbasid Caliphs (In Our Time, Radio 4), in Streaming RealAudio
An On-Going Detailed Account of the History of the Abbasids from an Islamic perspective. Most of the narrations have been sifted through to avoid "biased" theories regardless if the historians as mentioned are Shiite or Sunni.
Abbasid Caliphate Arhivat în 3 aprilie 2008, la Wayback Machine. entry in Encyclopaedia Iranica Arhivat în 12 iulie 2008, la Wayback Machine.