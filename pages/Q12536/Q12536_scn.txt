Lu califfatu abbassidi fu lu terzu califfatu chi si succidìu ntâ storia di l'islam. Cuprìu nu pirìudu di tempu chi va dû 750 ô 1258. Fu diriggiutu di la dinastìa Abbassidi di califfi, chi custrueru la capitali a Bagdad doppu aviri ditrunatu li califfi umayyadi di unnegghè tranni chi ntâ Andalusìa.


== La Sicilia e l'Abbassidi ==
Fu sutta lu calffatu abbassidi chi la Sicilia addivintau mussurmana ô cursu dû IX sèculu. Li aglabbiti chi pigghiaru lu cuntrollu dû Maghreb e appoi dâ Sicilia èranu arricanusciuti dû califfu di Bagdad. Quannu la duminazzioni aglabbida si finìu la Sicilia cadìu sutta lu cuntrollu fatimita, (versu lu 909) chi nun arricanuscìa lu califfu di Bagdad. Lu califfu fatimita nfatti si addichiarava discinnenti direttu di na figghia di Maomettu, cosa ca lu califfu abbassidi nun arricanuscìa.


== La dicadenza di lu duminiu abbassidi ntô Miditirràniu ==
La duminazzioni Abbassidi ntô Miditirràniu accuminzau a diclinari cuntimpuraniamenti all'amuentu di la nfluenza fatimita. Ntô 969 li abbassidi pirderu lu cuntrollu di l'Eggittu a òpira dî fatimiti, guidati di Giauar, nu ginirali àrabbu-sicilianu. Li fatimiti vidennu ca la nfluenza aumintava ntô mediu orienti, funnaru la nova capitali ô Càiru.


== Talìa puru ==
La lista dî Califfi abbasidi