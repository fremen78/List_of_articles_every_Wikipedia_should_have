Kuelestoff (vum urgermaneschen kul-a-, kul-ō(n)-,Kuel‘) oder Karbon (vum lat. carbō,Holzkuel‘, laténgiséiert Carboneum) ass e cheemescht Element mam Elementsymbol C an der Uerdnungszuel 6. Am Periodesystem steet et an der véierter Haaptgrupp oder Kuelestoffgrupp souwéi an der zweeter Period.
Kuelestoff kënnt an der Natur souwuel a renger Form (Diamant, Graphit) wéi och a cheemesch gebonnener (z. B. Form vu Karbonaten, Kuelenstoffdioxid, Äerdueleg, Äerdgas a Kuele) vir. Duerch seng besonnesch Elektronekonfiguratioun (hallefgefëllt L-Schuel) huet de Kuelestoff d'Fäegkeet fir komplex Moleküllen ze bilden an huet vun alle cheemeschen Elementer déi gréisst Diversitéit vu cheemesche Verbindungen. Kuelestoffverbindunge sinn déi molekular Grondlag vun allem ierdesche Liewen. Se ginn traditionell bis op e puer Ausnamen zur organescher Chimie gerechent; déi gëtt och alt als Chimie vum Kuelestoff bezeechent.
Seng relativ Atommass ass 12,0107. De Schmëlzpunkt läit bei 3.550 Grad Celsius an de Kachpunkt bei 4.827 Grad.


== Um Spaweck ==