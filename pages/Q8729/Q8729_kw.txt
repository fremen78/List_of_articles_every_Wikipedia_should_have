Domhwelans Russi o oos a dhomhwel politek ha sosyel a dhallathas y'n kyns Emperoureth Russi dres Kynsa Bresel an Bys. Y'n oos ma Russi a dhileas y vyghternses hag astewis furv socyalydhek a wovernans wosa dew dhomhwelans ha bresel vredereth gosek. An hwarvosow ma a dhistruis onanrewl an Tsar ha gweres gul an Unyans Sovietek a dhuryas a 1922 bys yn 1991.
An kynsa domhwelans o an 8ves a vis Meurth 1917, mes drefen Russi dhe usya dydhiador Julius yn le dydhiador Gregori rekordys veu avel an 28ves a vis Hwevrer 1917. Wosa Domwhelans Hwevrer, yth esa edhom dhe Tsar Nicholas II kildenna hag ev a veu asleys gans governans socyalydhek servadow. Sopposys veu an governans dhe rewlya rag tro byns pan ve an pow fast arta.
An studh brottel yn Russi a dheuth dh'y benn gans Domhwelans Hedra. Hemm o domhwelans ervys Bolshevik gans oberoryon ha soudoryon yn Petrograd hag a fethas an Governans Servadow ha treuskorra y awtorita dhe'n Bolsheviks. Yn-dann waskas a lu Almayn, an Bolsheviks a wayas an pennsita dhe Moskva. An teylu riel a veu kemerys avel prisners y'ga tre ha, diwettha, ledrys.
Parti Bolshevik a janjyas yn Parti Kemynegorek a'n Unyans Sovietek. I a rewlyas rag an nessa hwegh degvledhen.

Yma'n erthygel ma owth usya an Furv Skrifys Savonek a-barth Kernowek kres.