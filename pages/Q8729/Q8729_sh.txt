Za ostala značenja, vidi Ruska revolucija (razvrstavanje).

Ruska revolucija, ponekad nazvana Ruska revolucija 1917. godine, je naziv za period političkih previranja u Rusiji godine 1917. koje su započele zbacivanjem ruske monarhije na čelu s carem Nikolajem II., a završile zbacivanjem privremene vlade i uspostavljanjem boljševičkog režima koji će kasnije prerasti u Sovjetski Savez. S obzirom na brzinu i dramatičnost događaja, kao i na posljedice u obliku potpunog preustroja političko-ekonomskog poretka, odnosno raspada jednog od najvećih carstava na svijetu, Ruska revolucija se tradicionalno smatra jednim od najvažnijih događaja svjetske historije.
Ruska revolucija se obično dijeli u dva perioda, odnosno smješta u vremenski okvir koji počinje sa Februarskom revolucijom (u martu 1917.)  u kome je svrgnut Nikolajev carski režim i uspostavljena liberalno-demokratska Privremena vlada, odnosno završava sa Oktobarskom revolucijom (u novembru 1917.) u kojoj je Privremenu vladu svrgnula radikalna ljevica na čelu sa boljševicima i uspostavila Sovjetsku Rusiju.


== Povezano ==
Prva ruska revolucija (1905 - 1907)
Ruska Republika
Treća ruska revolucija


== Reference ==


== Vanjske veze ==