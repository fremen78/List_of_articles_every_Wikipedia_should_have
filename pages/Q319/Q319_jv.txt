Yupiter utawa Wrehaspati utawa Respati (simbol: ) iku planit nomer lima saking srengéngé. Jarak rata-rata planit iki karo srengéngé ± 778,3 yuta km. Yupiter iku planit paling gedhé lan abot, diametere 14.980 km lan duwé massa 318 ping massa bumi. Periode rotasi planit iki ± 9,8 jam, lan periode evolusi planit iki 11,86 taun.
Ing lumah planit iki ana bintik abang raksasa. Atmosfer Yupiter ketata saking unsur-unsur hidrogen (H), helium (He), metana (CH4), lan amonia (NH3). Suhu ing lumah planit iki antara -140oC nganti 21oC. Pada kaliyan planit liyané, Yupiter ketata saking unsur-unsur wesi lan unsur abot liyané. Yupiter duwé 63 satelit, antarané Io, Europa, Ganymede, Callisto (Galilean moons).
Yupiter racaké dadi objek paling cetha lan cerah ping papat ing langit (bar srengéngé, wulan lan Venus).