Giovi (sìmmulu: ) cu li sò 143.000 chilòmitri di diàmitru è lu pianeta chiù ranni dû sistema sulari. Situatu ad ammeri 778 miliuna di chilòmitri dû suli, cumpleta n'òrbita tornu ô suli ogni 11 anni e 315 jorna. Lu periodu di rotazzioni è di 9 uri e 55 minuti, e sta rotazzioni chiuttostu lesta ci duna na forma tanticchia alluncata a l'equaturi.
Nun avennu na supirfici dura ed essennu di diminsioni mpurtanti, è l'esempiu tìpicu di chianeta giganti gassusu, na catigurìa di chianeti chi ncludi puru Saturnu, Uranu e Nettunu.
Giovi è puru ô centru di nu sistema di luni o satèlliti chi furrìanu tornu a iddhu. Si nni canùscinu 63, ma li chiù ranni e puru li primi a èssiri scuperti sunnu li satelliti galiliani Io, Europa, Ganimedi e Callistu, picchì furru scuperti di Galileo Galilei, quannu iddhu anvintau u telescopiu (1610).
A ranni forza di gravitati cuntribbuìsci a bilanciari l'òrbita di l'autri chianeti.