Yupiter (ᮚᮥᮕᮤᮒᮨᮁ) atawa Jupiter (ᮏᮥᮕᮤᮒᮨᮁ) atawa Mustari (ᮙᮥᮞ᮪ᮒᮛᮤ) atawa Respati (ᮛᮨᮞ᮪ᮕᮒᮤ) nyaéta planét pangdeukeutna kalima ti panonpoé sanggeus Mérkurius, Vénus, Bumi, sarta Mars.
Jarak rata-rata antara Jupiter jeung Panonpoé nyaéta 778,3 juta km. Jupiter nyaéta planét pangbadagna sarta pangbeuratna kalawan diaméter 14.980 km sarta mibanda massa 318 kali massa bumi. Période rotasi planét ieu téh 9,8 jam, sedengkeun période révolusina nyaéta 11,86 taun.
Di kulit planét ieu aya titik beureum raksasa. Atmosfir Jupiter ngandung hidrogén (H), hélium (He), métana (CH4), sarta amonia (NH3). Suhu di kulit planét ieu ti -140oC nepi ka 21oC. Kawas planét séjén, Jupiter kasusun ku unsur beusi sarta unsur beurat séjénna. Jupiter mibanda 63 satelit, di antarana Io, Europa, Ganymede, Callisto (bulan-bulan Galiléan).


== Ringkesan ==
Jupiter biasana jadi objék pangcaangna kaopat di langit (sanggeus panonpoé, bulan jeung Vénus); tapi dina waktu nu tangtu Mars katémbong leuwih caang batan Jupiter.


== Galeri ==