Jupita ire <planet> òmimin ichit me ọgbọn̄ ura. Ọmọ ore òso go mè ire ekifuk ibene me lek ura. Îmin enenen. Agan̄ ilile me lek kan̄ ìre afo [gas]. Îre Galilio odasi iweek <planet> yi imun̄ me acha 1610, sa me telesikop. Usini ene echieek ibe ke ọmọ ore adasi òtiteek òmaman me isi otutuuk kechilọ.
Jupita omin ichit me etete ebi kè òtiteek òkup me ọgbọn̄ ura. <Diameter> kan̄ ìre 142,984 km. Eyi ìsa mgbọ akọp mè ge imin igak eyi linyọn̄. Ire egbaan̄ otutuuk òtiteek òkup me ọgbọn̄ ura ichọk, ọmọ îmin igak ema mgbọ iba. Jupita ìmin mgbọ 318 igak linyon̄. Oke inu òkup me emen kan̄ ìmin mgbọ 1317 igak eyi linyon̄.