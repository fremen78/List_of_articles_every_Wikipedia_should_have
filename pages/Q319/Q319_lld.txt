Iupiter (simbol: ; dal latin Iovem, accusatif de Iuppiter) y cun referimënt al inom de Zeus (tl grech antich Ζεύς), le pere dles divinités tla mitologia greca, é le cuinto planët dl Sistem solar en cunt de destanza dal Sorëdl y le plü gran de döt le sistem di planëc. Süa massa è dui iadi y mez tan gran respet a chëra de düc i atri planëc adöm. Adöm cun Saturn, Uran y Netun él classifiché sicöche “gigant de gas”.

Süa composiziun ti somëia a chëra dl Sorëdl, cun idrogen, elio, amoniaca, ega y metan. Al vëgn araté che so nucleus sides metü adöm da crëp cun carbonium y silicac de fer curis da n mantel de idrogen metalich y na atmosfera cun presciuns dër altes. Le corú dl’atmosfera esterna, che é metüda adöm por le 88-92% da idrogen molecolar y da n 8-12% de elio, vá dal ross lominus al ross cun chëra che vëgn nominada “Gran Tacia Cöcena.
Iupiter é le cuarto corp dl cil plü slominant do le Sorëdl, la Löna y Venus.
Le sistem d’aní de Iupiter é metü adöm dantadöt da silicac. Ai aní plü esterns ti vëgnel dit “aní Gossamer” . Atualmënter él gnü identifiché 79 satelic naturai de Iupiter.
Dal 1973 inant él gnü a se le dé deplü surajors (fly-by) de Iupiter cun sondes: la Pioneer 10 y dl 1974 la Pioneer 11.


== Notes ==