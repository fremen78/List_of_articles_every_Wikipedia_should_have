Jupiter atau Yupiter adolah planet paliang dakek kalimo dari Maohari sasudah Merkurius, Venus, Bumi, jo Mars. Planet iko juo marupoan planet paliang gadang di Tata Surya. Jupiter marupoan raksasa gas dengan massa separsaribu massa Matohari dan duo satengah kali jumlah massa sado planet lain di Tata Surya. Planet iko jo raksasa gas lain di Tata Surya (yaitu Saturnus, Uranus, jo Neptunus) kadang-kadang disabuik planet Jovian atau planet lua. Jupiter alah dikenal dek para astronom sajak zaman kuno, sarato dikaikan jo mitologi dan kaparcayaan religius banyak paradaban. Bangsa Romawi manamoi planet iko dari dewa Jupiter dalam mitologi Romawi. Sangkek diamati dari Bumi, magnitudo tampak Jupiter dapek mancapai −2,94, nan cukuik tarang untuak manghasilan bayangan, dan juo manjadikannyo objek paliang cerah katigo di langit malam sasudah Bulan jo Venus, walaupun Mars dapek manyaingi kacerahan Jupiter pado wakatu tertentu.


== Komposisi ==

Atmosfer ateh Jupiter tadiri dari 88–92% hidrogen jo 8–12% helium badasaran persen volume atau fraksi molekul. Dek massa atom helium ampek kali labiah gadang dari massa atom hidrogen, komposisi barubah bilo dideskripsikan badasarkan proporsi massa. Mako, atmosfer Jupiter tadiri dari 75% hidrogen jo 24% helium badasaran massa, dengan ciek persen sisanyo marupoan massa unsur-unsur lainnyo. Bagian dalam Jupiter manganduang materi nan labiah padek sahinggo pasebarannyo badasaran massa kurang labiah 1% hidrogen, 24% helium, jo 5% unsur lain. Atmosfer Jupiter mangandung metana, uap air, amonia, jo senyawa babasis silikon. Terdapat pulo karbon, etana, hidrogen sulfida, neon, oksigen, fosfin, jo sulfur. Lapisan atmosfer paliang luaa manganduang kristal amonia baku. Malalui pangukuran inframerah jo ultraviolet, kabaradoan benzena jo hidrokarbon lain juo dapek basobok.
Proporsi hidrogen jo helium di atmosfer hampiang samo jo komposisi nebula matohari primordial sacaro teoretis. Kanduangan neon di atmosfer ateh hanyo 20 bagian per juta, kurang labiah saparsapuluah dari Matohari. Kanduangan helium juo takuras hinggo hanyo 80% dari komposisi helium Matohari. Hal iko mungkin disebabkan dek presipitasi unsur tersebut di bagian dalam planet.


== Catatan ==


== Rujuakan ==