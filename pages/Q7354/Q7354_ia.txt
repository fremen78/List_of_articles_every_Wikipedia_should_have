Le Oceano Antarctic o Oceano Austral es le area de aqua que circumfere Antarctica.
In superficie illo es le quarte oceano, e le ultime definite, pois que il esseva un decision del Organisation Hydrographic International (OHI) que acceptava in 2000 le nomine del oceano, utilisate desde longe tempore per marineros. Iste decision reflecte discopertas recente super le importantia de currentes oceanic.
Certe autoritates continua a considerar que le Oceanos Atlantic, Pacific, e Indian se extende usque al continente Antarctic. Solmente 28 del 193 statos consultate respondeva al questionario del OHI in 2000. Solmente 18 votava pro le nove nomine del oceano.
In Australia del Sud e Tasmania, on considera que le Oceano Antarctic se extende usque al continente australian.


== Referentias ==