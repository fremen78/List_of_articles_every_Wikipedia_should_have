Shinto o Shintō (神道) es un religion animistic japonese.  Illo es le religion indigene in Japon.  Le parola consiste del partes "神" (shin) que significa deos, spiritos, e animas, le kami, e "道" (tō) que significa un via o cammino.
Shintoistas crede que le spiritos e animas es ubique in le natura:  personas, plantas, animales, vento, roccas, montes, celo, fluvios, luna, etc.  Un persona pote devenir o esser un kami.  Le Senior es kami-sama.  Saepe, il ha un syncretismo con Shinto e Buddhismo, e on considera Buddha como un kami.  Cetero, Amaterasu-ōmikami (天照大神) es un kami, le deessa del sol in le mythologia japonese.  Monte Fuji es un kami.

Le misogi (禊) es un ritual de purification in aqua per baniar, lavar, o duchar.  Alicunes face pelegrinages a sancte cascadas, lacos, e fluvios.
Le ichirei shikon (一霊四魂) es un thema de Shinto.  Un persona ha "un spirito e quatro animas".  Cata de iste elementos ha un proprie function in le persona.  Al morto de un persona, il ha alicun destinationes possibile:  al altere latere del oceano e illac il ha le vita juvene, al mundo astral invisibile, al submundo, o al montes pro guardar le vitas de su familia.
Le kotodama (言霊) es le spiritual potentia de parolas e nomines.  Le sono ha un spiritual effecto super objectos.  Le kotodama es un thema central in Shinto.  (Le eschimos del Arctica ha un credentia similar.)
Shinto es le veneration del kami.  On crede que alique del sol, a un monte, a un arbore o rocca peculiar ha kami in illos.  E tal entitates influencia le vitas de personas.
Le parola yōkai (妖怪) es frequentemente traducite al monstro o demone in altere linguas.  Le yōkai es kami que on non adora.  E le kami es yōkai que on ya adora.  Toto, de sonos e sensationes estranie, a animales mystic, a etiam phantasmas, pote esser yōkai.