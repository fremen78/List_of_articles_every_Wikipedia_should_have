Sinto térã chinto ha'e Hapõ jeroviapy tee. Vúda rape ykére, ha'e peteĩ umi mokõi jeroviapy tuichavéva upe tetãme. Ndaipóri peteĩete oisãmbyhýva ha ombo'éva ko jeroviapy, upévare ojehecha ndaijojapaiha umi ogueroviáva hese.
Ko jeroviapýpe oñemomba'eguasu tupãnguéra ha póra oikóva tekohápe, taha'e ha'éva yvyty guasúpe térã ysyrýpe, Hapõñe'ẽme oñembohéra ichupekuéra Kami. Oĩ kami peteĩ tendáre mante oñangareko térã oñemomba'e va'erã hekohaitépe, ambue katu oparupi ikatu ojejuhu, ha'eháicha Amaterasu, Kuarahy kami.
Chinto tuichaitépe ojejuhu Hapõ tuichakuévo, upépe oĩ amo 100.000 tekoha oñemomba'eguasuhápe opavavéva ikatu oike, jepémo ikatu jajuhu ogueroviáva hese ambue tetãme avei. Hetavehápe, kóva niko Hapõ jeroviapy tuichavéva, upe rire ou Vúda rape. Hetave tetãyguakuéra oguerovia Chinto ha Vúda rapére, tuichaitépe oikóvo umi vy'aguasu ha arete.


== Mandu'apy ==