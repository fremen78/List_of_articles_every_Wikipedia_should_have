Η Κιτριανή ή Κιτριανί ή Κυπριανή είναι βραχώδες ακατοίκητο νησί των Κυκλάδων. Βρίσκεται νότια της Σίφνου, πολύ κοντά στις ακτές της. Η έκτασή της είναι 0,937 τ.χλμ. Διοικητικά ανήκει στον δήμο Σίφνου.
Η εκκλησία Παναγία της Κιτριανής είναι το μοναδικό κτίσμα που υπάρχει πάνω στο ομώνυμο νησάκι που βρίσκεται απέναντι από το Ακρωτήρι, στο νότιο τμήμα του νησιού, και αποτελεί το αρχαιότερο εκκλησιαστικό μνημείο της Σίφνου (11ος αιώνας). Πρόκειται για σταυροειδή με τρούλο ναό της μεσοβυζαντινής περιόδου.
Η πρόσβαση στο νησάκι είναι εφικτή με σκάφος, καθώς είναι κοντά στα λιμανάκια του Πλατύ Γιαλού και του Βαθιού. Η περιοχή εκτός από την φυσική της ομορφιά, αποτελεί και ένα παράδεισο για τους λάτρεις του ψαρέματος.


== Παραπομπές ==


== Εξωτερικοί Σύνδεσμοι ==
Χατζηδάκη, Νανώ (2001). «Η Παναγία της Κιτριανής. Ένα άγνωστο βυζαντινό εκκλησάκι στη Σίφνο». Πρακτικά Α΄ Διεθνούς Σιφναϊκού Συμποσίου (Σίφνος, Ιούνιος 1998) (Αθήνα: Εταιρεία Σιφναϊκών Μελετών) 2:  197-226. https://www.academia.edu/9522775/_%CE%97_%CE%A0%CE%B1%CE%BD%CE%B1%CE%B3%CE%AF%CE%B1_%CF%84%CE%B7%CF%82_%CE%9A%CE%B9%CF%84%CF%81%CE%B9%CE%B1%CE%BD%CE%AE%CF%82_%CE%88%CE%BD%CE%B1_%CE%AC%CE%B3%CE%BD%CF%89%CF%83%CF%84%CE%BF_%CE%B2%CF%85%CE%B6%CE%B1%CE%BD%CF%84%CE%B9%CE%BD%CF%8C_%CE%B5%CE%BA%CE%BA%CE%BB%CE%B7%CF%83%CE%AC%CE%BA%CE%B9_%CF%83%CF%84%CE%B7_%CE%A3%CE%AF%CF%86%CE%BD%CE%BF_%CE%A0%CF%81%CE%B1%CE%BA%CF%84%CE%B9%CE%BA%CE%AC_%CE%91_%CE%94%CE%B9%CE%B5%CE%B8%CE%BD%CE%BF%CF%8D%CF%82_%CE%A3%CE%B9%CF%86%CE%BD%CE%B1%CF%8A%CE%BA%CE%BF%CF%8D_%CE%A3%CF%85%CE%BC%CF%80%CE%BF%CF%83%CE%AF%CE%BF%CF%85_Siphnos_June_1998_vol_2_Athens_2001_pp_197_226_in_Greek_French_summary_p_214_215_L_%C3%A9glise_de_la_Panagia_Kitriani_Une_%C3%A9glise_byzantine_inconnue_de_Siphnos_.