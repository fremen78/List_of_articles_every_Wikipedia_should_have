Debesis, prī jūras da saka drankis ī veizėms ondėns aba leda dalaliu gniožts, esons uorė (Žemės atmuospėruo (tropospėruo)). Debesē palėik sosėkaupus ondėns garams, ėšgaravosem nug Žemės pavėršė. 
Debesē skėrstuomi vagol aukšti ė skvarma:

Apatėnė aukšta debesē
Slouksnėnē lītaus (Nimbotratus)
Slouksnėnē (Stratus)
Slouksnėnē kamūlėnē (Stratocumulus)
Vėdotėnė aukšta debesē
Kamūlėnē (Cumulus)
Aukštė̄jė kamūlėnē (Altocumulus)
Aukštė̄jė slouksnėnē (Altostratus)
Lēšėnē (Altocumulus lenticularis)
Vėršotėnė aukšta debesē
Plonksnėnē (Cirrus)
Plonksnėnē slouksnėnē (Cirrostratus)
Plonksnėnē kamūlėnē (Cirrocumulus)
Statmenė̄jė debesē
Kamūlėnē oudruos (Cumulonimbus)
Tepuogė īr debesū, katrėi sosidara vėršom truopaspėras:

Cėdabrėnē debesē
Pėrlamotrėnē debesē


== Pavadėnėms ==
Šiaurės žemaitē šėta rēškėni liuob vadintė drankēs. Tas žuodis ī kėlėma nug germanu kalbū, mosietās vuokītiu. Daba anėi tonkē vadėnamė debesėm, baltėška kėlėma žuodio. Debesē kuožnuo baltu kalbuo bova skėrtingā vadinami (latvėškā mākonis, latgalėškā muokuļs, prūsėškā wupyan).