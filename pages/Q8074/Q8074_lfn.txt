En meteorolojia, un nube es un airosol cual es composada de gotas pico de licuida, cristales jelada, o particulas suspendeda en la atmosfera sur la surfas de un planeta.
La gotas e cristales es composada de acua o otra cimicas. A tera, nubes es formida como la resulta de satura de la aira cuando lo es frida a sua punto de rosio, o cuando lo colie umidia sufisinte (plu comun en la forma de vapor de acua) de un fonte prosima per alti la punto de rosio a la temperatur ambiente.
Nubes es videda en la omosfera de tera, cual inclui la troposfera, stratosfera e mesosfera.
Nefolojia es la siensa de nubes, cual es un aspeta de la fisica de nubes en meteorolojia.
La nomes de varias de nubes es tipal formida de parolas latina. Plu varias es determinada par sua altia en la atmosfera.

stratiforma (strato, sirostrato, altostrato, nimbostrato) - telonin
siriforma (siro) - mexas e pesos
stratocumuliforma (sirocumulo, altocumulo, stratocumulo) - stratos en la forma de rolas, ondetas, e pesos
cumuliforma (cumulo) - montones
cumulonimbiforma (cumulonimbo) - montones grande e comun complicada