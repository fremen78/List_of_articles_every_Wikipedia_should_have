Komolen yw ayrosol a vannaow linyel munys po gwrysow rewys yn ayrgylgh planet po y’n efanvos. War an Norvys, gwrys yw komol pan wra’n ayr yeynhe dhe’n poynt gluth. Komolieth (nephology y’n yeth Sowsnek) yw studhyans komol. Henwyn komol a dheu dhyworth Latin, avel an ger komolen hy honan dhyworth cumulus.
An henwyn yw:

stratus (komol yn nivel)
cirrus  (komol yn tosow)
stratocumulus (komol tewl yn nivelyow gans toppow kromm)
cumulus (komol mannbluvek)
cumulonimbus (komol taran hir)


== Mirva skeusennow a gomol ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Furvyow kodhans ==
Komol a yll furvya rag teyr skila. 

Ryb an kehysedh, tempredhow ughel a gaws ayr dhe omsevel ha yeynhe dhe'n poynt gluth. (Glaw dardhegyansel)
Dres menedhyow, res yw dhe ayr omsevel ha yeynhe dhe'n poynt gluth. (Glaw tirwedh)
Pan wra ayr yeyn dhyworth an pennow-aghel hag ayr tomm dhyworth an kehysedh metya, ayr tomm skaffa a omsav dres ayr yeyn poosa ha yeynhe dhe'n poynt gluth. (Glaw tal)

		
			
			
		
		
			
			
		
		
			
			
		


== Komol war blanetow erel ==
Gwelys re beu komol war an brassa rann a blanetow yn Kevreyth an Howl. Komol tew stratiform sulfur dioksid yw an re war an planet Gwener. Komol noswolow, cirrus, cirrocumulus ha stratocumulus gwrys a rew dowr re beu gwelys war Veurth.  Yma komol fest tew gwrys a ammonya, ammonium hidrosulfid ha dowr war Yow ha Sadorn, hag an keth eghennow gwrys a vethan war Ouran ha Nevyon. Yma komol cirrus gwrys a vethan war loor Sadorn, Titan.