Por meteorologio, nubo esas aerosolo konsistanta ek videbla amaso di guteti aqua, kristali glacia o partikuli sur l'atmosfero di ula planeto. Che Tero, nubi rezultas de saturo dil aero per vaporo kande ol koldeskas til roso-punto e kondensas, o kande ol recevas suficanta humideso de vicina fonto, por atingar roso-punto ye la temperaturo dil ambiento.
Nubi povas videsar sur troposfero, stratosfero e mezosfero*. Granda nubi qui semblas "floki kotona" e formacesas en altitudi de 200 til 2000 metri nomizesas kumulusi, kontre ke alta nubi konsistanta ek glacia kristali en altitudi de 4 mil til 20 mil metri nomizesas cirusi.