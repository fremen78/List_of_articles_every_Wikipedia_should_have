Muhammad ibn Mūsā al-Khwārizmī (basa Pérsia: محمد بن موسى خوارزمی, embas k.l. 780 M, padem k.l. 850 M) inggih punika sang maraga wikan sané akéh karyannyané ring matématika, astronomi, miwah géograpi. Duk 820 M Ida kadadosang juru astronomi miwah murdan perpustakaan ring Umah Kaweruhan, ring Baghdad.
Ida embas ring kulawarga anak Pérsia, ring kota Khwarizm sané rahinané mangkin magenah ring Uzbékistan.
Ida nyurat buku sané mamurda "Indik Milang Anggén Angka Hindu". Bukuné punika kasalinang basané ka basa Latin, kirang-langkung 300 warsa salanturnyané, tur ngranjingang angka India-Arab ka bangsa Wétan. Raris angka-angka India-Arab punika ngganti angka-angka Latin sané kaanggén ring Éropa ngantos daweg punika. Ring basa Latin, wastan Al-Khwarizmi kadadosang "Algoritmi"; punika mawinan rahinané mangkin wénten kruna "algoritm" sané kaanggén ring ilmu matématika. Kruna "algébra" taler mawit saking silih tunggil bukunnyané Al-Khwarizmi. Ring buku-bukunnyané, Al-Khwarizmi midartayang solusi indik matématika meweh akéh. Ida nyurat buku indik geograpi miwah astronomi taler. Ida dados kasub pinaka "Bapan Algébra".


== Pustaka ==