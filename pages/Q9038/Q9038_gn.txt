Abu Abdallah Muḥammad Ibn Mūsā Al-Jwarizmī (Abu Yāffar) (Corasmia, ary 780 rupi-Bagdad, ary 850), jeikuaavéva al-Juarismi ramo, ha yma ojehaíva Algorithmi, ha'e akue peteĩ papapykuaahára, mbyjakuaahára ha yvyapekuaahára Kalifáto Mbohapyha pegua. Omba'apo va'ekue mbyjakuaahára ha mburuvicha ramo amo Mba'ekuaa rógape, táva Bagdad-pe, ary 820 rupi. Ojehechakuaa chupe peteĩ papapykuaahára tuichaitéva marandeko pukukuévo.
Hembiapokuépe oikuaaukaraẽ álgebra mba'e opaichagua ha papapy mbojojaha. Upévare oje'e hese ha'ehague álgebra moheñoiha, añetehápe, héragui ou heta ñe'ẽ ojeipuruitéva papapykuaápe, tuichaitépe umi Európa ñe'ẽnguérape, techapyrã algoritmo, algoritmia ha ambuéva.
Oñembohasa rire hembiapokue Európa ñe'ẽnguérape, oñemoherakuãmba Arávia papapykuéra, ha'éva ko'ã papapy ko'ágã jaipuru ha omyengoviáva umi Rróma papapy.


== Mandu'apy ==