Abdullah Muhammad bin Musa al-Khwarizmi babar dina taun sakitar 164 H (780 M) di daérah Khwarizmi (Khiva modérn) Asia Tengah. Sarta maot dina taun 232 H (847 M) di Baghdad.  nyaéta salah saurang ilmuwan muslim kasohor anu méré kontribusi dina widang matematika nu nyieun dasar-dasar tina élmu aljabar.


== Panemuan Ilmiah al-Khwarizmi ==
Al-Khwarizmi miboga sababaraha hasil panalungtikan ilmiah sarta buku-buku nu dikarangna dina widang matematika (ngitung, aljabar, jeung géométri), astronomi, géografi, sarta musik. Ku lantaran kitu, Al-Khwarizmi dibéré kapercayaan ti dua khalifah (Al-Ma'mun jeung Al-Watsiq) pikeun migawé tugas-tugas husus, sarta ngayakeun panalungtikan ilmiah.


=== Panemuan dina Widang Matematika ===
Al-Khwarizmi nyutat angka-angka India tur nyieun buku ngeunaan éta angka-angka. Buku éta mangrupa buku nu mimiti asup ka Eropa sanggeus ditarjamahkeun kana basa Inggris ku Adelard of Bath. Salila sababaraha abad, ieu buku jadi rujukan pikeun para ilmuwan, pabisnis, sarta insinyur. Urang Eropa nuliskeun ngaran Al-Khwarizmi salaku panulis éta buku ku ngaran anu béda-béda, di antarana aya Guaresmo, Algorithm, Algoritmi, atawa Algoritmus, tapi anu paling kasohor nyaéta Algoritmi.


=== Panemuan dina Widang Aljabar ===
Élmu aljabar nyaéta élmu paninggalan Arab-Islam sarta karya Al-Khwarizmi. Al-Khwarizmi ngagagas ieu paélmuan sarta misahkeun ieu paélmuan tina élmu ngitung biasa. Ku lantaran kitu, Al-Khwarizmi nulis buku nu judulna Aljabar wal Muqabalah.


== Rujukan ==