Mohamet ibn Musa al-Khwarizmi (محمد بن موسى ابو جعفر الخوارزمي‎ - Muḥammad bin Mūsā Abū Ǧaʿfar al-Ḫawārazmī; c. 780 - c. 850) era un mathematico, astronomo, e geographo persian. Ille ha nate cerca a Khwarazm in Uzbekistan, que era parte del dynastia afrigid native, e ha morte c. 850. Ille laborava pro le majoritate de su vita como un erudito in le Cassa de Sagessa in Bagdad.
Su prime libro, le Libro Compendiose re Calculation per Completion e Balanciamento, scribite c. 820, era le prime libro re le solution systematic de equationes quadratic e linear. Consequentemente, ille es considerate ser le patre del algebra.. In le seculo 12, su Arithmetic, que explicava le numeros arabe, era traducite al latino, exponite le systema positional decimal al mundo occidental. Ille era un del prime que usava zero pro marcar nulles in notation positional. Le parola algorithmo se deriva de su nomine. Ille revideva e actualisava le Geographia de Ptolemeo, e scribeva plure obras re astronomia e astrologia.
Le parola "algebra" se deriva del al-jabr, un del duo operationes usate pro solver equationes quadratic, como il es describite in su libro.


== Referentias ==