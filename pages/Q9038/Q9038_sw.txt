Muhammad ibn Musa al-Khwarizmi (Kiarabu: محمد بن موسى الخوارزمي; Al-Khwarizmi kwa ufupi) alikuwa mtaalamu wa dola la Waabasiya aliyeishi muda mrefu mjini Baghdad na kuandika kazi za lugha ya Kiarabu zenye ushawishi mkubwa kwenye hisabati, elimuanga na jiografia.
Alizaliwa katika familia ya Kiajemi yenye asili katika kwenye milki ya Khwarezm. Haijulikani kama yeye mwenyewe alizaliwa huko. Hakuna habari alisoma wapi.
Khwarizmi alifanya kazi kwa muda mrefu katika Dar-al-Hikma (nyumba ya hekima) iliyokuwa kama chuo kikuu kilichoundwa na khalifa Harun ar-Rashid.
Katika kitabu chake juu ya "Mahesabu kwa kutumia namba za Kihindi" alionyesha faida ya hisabati ya Kihindi akaeleza namba sifuri. Hivyo aliweka msingi wa hisabati ya kisasa. Vitabu vyake vilitafsiriwa katika lugha mbalimbali vikasambazwa kwa Kilatini pia katika Ulaya.

Aliandika pia juu ya jiografia ya Ptolemayo akashiriki katika uchoraji wa ramani ya dunia kwa matumizi ya khalifa. 
Utaalamu wake kuhusu falaki alitumia kwa vitabu vyake juu ya kalenda.


== Viungo vya nje ==