Ebu Abdullah Ebu Cafer Muhammed ibn Musa el-Harezmi (qararnen 780 - qararnen 850) - ulu acem riyaziyatçı, coğrafiyacı, tarihçı ve astronomiyacı; cebirni ayrı bir fen olaraq ayırıp qoyğan birinci alim. "Algoritm" sözü El-Harezmi adından kele, yani "El-Harezmi" isminiñ bozmasıdır. 


== Tercimeial ==
Alimniñ ayatı aqqında az malümat qaldı. Harezmde doğğanı içün lağabı el-Harezmi ile dünyaca belli olğan, isimlerinden biri el-Mecusi, onıñ zerdüştçi bir soyundan kelgenini köstere.
Halife Al-Mamuni vaqtında (813-833) El-Harezmi, Bağdattaki “İkmet evi”nde kitaphane reberi edi. Halife Al-Vasık zamanlarında (842-847) el-Harezmi, hazarlarğa ekspeditsiyasını riyaset etken edi. Soñki kere El-Harezmi 847 senesi añıldı. 


=== Eserler ===
El-Harezmi, 9 eserniñ müellifi olğanı belli:

İnd esabı aqqında kitap;
Cebir ve almukaballarnıñ esaplavları aqqında qısqa bir kitap;
Astronomik cedveller (zic);
Dünya resminiñ kitabı;
Müneccimliginiñ quruluvı aqqında kitap;
Müneccimliginiñ yardımı ile areketler aqqında kitap;
Küneş saati aqqında kitap;
Yeudiler devriniñ tayin etilmesi ve olarnıñ bayramları aqqında tetqiqat;
Tarih kitabı.


== Menbalar ==