Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

De Rien (Pruus: Rhein; Frans: Rhin; Nederlandjs: Rijn, (aad) Rhijn; Reto-Roemaans: Rain; Ripuarisch: Rhing; Luxemburgs: Rhäin) is mit 1.233 kilomaeter ein vanne laenger revere van Europa. 800 kilomaeter vanne reveer ligk in Pruses, wo ouch 't grótste deil van 't struimgebied (120.000 vanne 185.000 km²) ligk. In Kölle is t'r óngevieër 400 maeter breid.
De Rien struimp door Zwitserlandj, Liechtenstein, Oeasteriek, Pruses, Frankriek en Nederlandj en struimp nao de Naordzieë.


== Etymologie ==
De naam Rien kump aaf van 't de veróngerstèldje Aadnederlandjse vorm *Rīn oet 't Aadgermaanse *Rīnaz. In 't Gallisch woort de reveer Rēnos geneump, in 't Letien Rhēnus en in 't Aadgrieks Ῥῆνος (Rhēnos). De naam kump wersjienlik van 't Indo-Europese *rei- det "struime" mèntj.
't Veurkómme van 'n lang ē inne Letiense en Griekse name duudj op Keltischen invlood, aangezeen d'n euvergank van Indo-Europees *ei nao lang ē ein vanne kènmirke van 't Keltisch is (*ei wuuertj namelik ī in 't Germaans en Letien). Me kan dus aannumme det de Germaanse en Gallische name drek oet 't Indo-Europees kómme, dewiel de Gallische naam wersjienlik ouch de brón vanne Griekse en Letiense namen is.

  Dit artikel is e sjtumpke. De kans Wikipedia helpe door 't aan te völle