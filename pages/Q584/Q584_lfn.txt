La Rio Reno (latina: Rhenus, romanx: Rein, deutx: Rhein, franses: Rhin, italian: Reno, nederlandes: Rijn) es un rio european cual comensa en la canton suiz de Graubunden en la Alpes suiz sude-este, forminte partes de la bordas entre Suiz e Lictenstain, Osteraic, e Deutxland, e entre Franses e Deutxland. Alora, lo flue tra Pais de Reno en Deutxland a tra Nederland e ultima a la Mar Norde.
La site la plu grande sur la Reno es Koln, Deutxland, con un popla de plu ca 1,050,000 persones. Lo es la rio du en longia en Europa sentral e ueste (pos la Danubio) con sirca 1230 km.
La Reno e la Danubio ia formi la plu de la frontera norde de la Impero Roman e, pos esta eda, la Reno ia es un rio esensal e navigable cual porte benes e comersia en Europa ueste e sentral. Sua importantia como un rio en la Impero Roman Santa es suportada par la multe casteles e fortreses construida longo lo.