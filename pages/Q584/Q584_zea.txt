De Rijn of ok we Rien (Duuts: Rhein, Frans: Rhin) is een rivier in West-Europa en ei een lengte van 1233 kilometer.
De Rijn ontspringt in de Alpen in Zwitserland en strômt deerna as grensrivier langs Liechenstein, langs (en deu) Oesteriek en langs Duutsland. Hierna vormt d'n Rijn de grens tussen Duutsland en Frankriek, strômt verder deu Duutsland en kom bie Spiek (Spijk) in de gemeênte Zevenaer Nederland binne. In uus land is de Rijn de noordelekste van de groôte rivieren en mondt ze bie 'Oek van 'Olland (Hoek van Holland) uut in de Noordzeê. 
Belangrieke steên an den Rijn in Nederland bin Arnem (Arnhem), Rotterdam, Schiedam en Vlaerdingen. Belangrieke steên an den Rijn in Duutsland bin Mannheim, Mainz, Wiesbaden, Keulen, Düsseldorf en Duisburg, in Frankriek Straetsburg en in Zwitserland Basel.