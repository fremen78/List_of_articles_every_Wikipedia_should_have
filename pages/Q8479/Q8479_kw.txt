Peter Ia a Russi, aswonnys ynwedh avel Peter Veur (Russek: Пётр Вели́кий) po Pyotr Alekseevich (Russek: Пётр Алексе́евич), (9 Metheven 1672 – 8 Hwevrer 1725) a rewlya tsareth Russi ha, wosa henna, an Empererouth Russi a'n 7ves a vis Me 1682 bys yn y vernans yn 1725. Kyns 1696 ev a rewlya gans y hanter-broder, Ivan V. Yn-dann y vaystri, arnowydhhes o Russi hag an pow a devis yn nerth europek.
Yn 1697 ev a visityas Europa West hag ervira y kodh dhe Russi kavos hedhas dhe'n mor. Ev a dhrehevyas an cita ha porth a Sen Pederburg yn 1711 hag a dheuth ha bos penncita Russi bys yn 1917. Ev a janjyas kowethas Russi dre wul laghys nowydh. Ev a vynni an pow dhe vos arnowydh kepar ha powyow europek a Oos an Golowyans nowydh.
Yn mis Genver 1725, wosa kudynnow kyns gans y wusigen, yth esa uremia dhe Peter arta. Ev a verwis. Autopsy a dhiskwedhas bos kig marow yn y wusigen.

Yma'n erthygel ma owth usya an Furv Skrifys Savonek a-barth Kernowek kres.