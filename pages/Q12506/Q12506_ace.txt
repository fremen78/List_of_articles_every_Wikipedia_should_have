Meuseujid Aya Sophia atawa na nyang kheun Hagia Sophia, saboh meuseujid nyangna di nang nanggroe Turuki, Istanbul. Meuseujid nyan saboh peuneudong nyang geupuga nibak masa Keurajeuën Bizantium, geupuga phôn nibak thôn 360, masa raja Konstantius II. Ban ka teudong peuneudong nyan jingui seubagoe geurija lé kawôm Yunani Ortodoks sampoe thôn 1453 bak watèe geugantaoe neugui geurijanyan jeuet keu meuseujid, nibak masa lheueh geupeutalô banda Konstantinopèl lé Wangsa Utsmani. Nibak thôn 1931 lé peumarèntah Rèpublik sekulèr Turuki Aya Sophia kajitôp, ngon meubarô jipeuhah lom bak thôn 1935 jeuet keu saboh museum sampoe bak thôn 2020 geupulang lom neungui Aya Sophia nyan jeuet keu meuseujid lé peumarèntah Turuki. Sampoe 'an jinoe Aya Sophia nyan mantong geungui keu meuseujid. Bak thôn 2020 nyan ubéna atôran nyang jipeuna lé Peumarèntah Sekulèr Turuki ka geupeubateue saweueb nibak tarèh Aya Sophia nibak masa Sôleutan Muhammad Al Fatih peuneudong nyan ka geuwakeueh seubagoe meuseujid.


== Referensi ==