Il taoisim insiemit al confucianisim e al budisim al è une des trê religjons di maiorance de Cine e dal Estrem Orient, ancje se a diference dal budisim e je restade principalmentri in Cine e dapardut dulà che si è svilupade la culture cinese.
La peraule Tao di par se e significhe "vie, strade" ma in sens lât e pues significâ "dutrine". Par i cinês la armonie e l'ordin dal univiers a son manifestazions dal Tao, une specie di volontât divine. Secont lôr lis vicendis umanis a son une conseguence di un mût naturâl e coret di fâ ogni robe e che dut e ducj a vedin il propri puest e la proprie funzion.
Il taoisim al ve un inizi filosofic par mieç dal so fondadôr Lao-tzu, che malcontent des robis che a caraterizavin la so epoche, al cirì ricrei tornant a la nature. Il libri atribuît a Lao-tzu al puarte il non di Tao Te Ching (Libri de vite) e al è considerât il principâl test dal taoisim. La filosofie di Lao-tsu a fo ulteriormentri disvilupade di Chu ang Chou che al scrivè il libri Chuang-tzu dulà che al spieghe ancje i concets di yin e yang.
Il pinsîr taoist al è che nol à sens fâ alc par interferî intal côrs naturâl des robis. Prime o dopo dut al tornarà intal stât ledrôs. Partant a pensin che vivint in armonie cul Tao, a puedin gafâ in cualchi maniere i segrets de nature e deventâ francs dal dam fisic, des malatiis e parfin de muart. A començarin cussì a sperimentâ meditazion e pratichis dietetichis e respiradoriis che, a prossumavin e podessin ritardâ il decjadiment fisic e la muart. A nasserin cussì liendis su personis imortâls, pomis magjichis, magjie e altri. Intal II secul d.d.C. il taoisim al deventà une religjon organizade. Intal VII secul d.d.C. par contrastâ l'avançâ dal budisim, Lao-tzu al fo fat diu e i scrits taoiscj a forin metûts intun canul. Si començà o tirà sù templis, claustris e munistîrs.
Intal cors dal timp il taoisim al bastardi planc a planc intun sisteme imbombât di idolatrie e superstizion. I predis si fasevin paiâ par celebrâ i funerâi, lis fiestis e complî altris cerimoniis. Al passà cussì par deventâ une religjon fate di crodincis di spirits imortâi, infier di fûc e mieçs dius tirâts dongje di altris religjons