Hengov kryjyansek ha filosofiethel a boslev bewa yn kessenyans gans Tao yw Taoieth. An term Tao a styr "fordh", "hyns" po "pennrewl", ha'y hyllir y weles yn filosofiethow 
ha kryjyansow chinek erel magata. Yn Taoieth, byttegyns, Tao yw an bennfenten ha'n nerth a-dryv dhe bub peth. Y'n diwedh, ankowsadow yw hi:  "The Tao that can be told is not the eternal Tao."
Chif testen lienek Taoieth yw an Tao Te Ching. Ottomma lyver kott hag amstyryus a gomprehend dyskansow askrifys dhe Laozi (Chinek: 老子; Pinyin: Lǎozi; Wade–Giles: Lao Tzu). Keffrys ha skrifow Zhuangzi, an tekstow ma a dherev kevreyth filosofiethel Taoeth. Hanow an eghen ma a Daoeth yw Taoieth filosofiethel, drefen y vos unigyniethel a rann y nas ha nyns eus fondyansow. Eghennow fondyansek a dhisplegyas dres termyn y'n furv a skolyow prederow dyffrans, dell yw usys owth unya kryjyansow hag usadowyow a dheuth wosa dyllans an chif testennow. Unn ensampel yw tybyansow Skol an Naturegoryon, hag a gessun tybyans yin-yang ha'n Pymp Elven. Skol tybyansow Taoieth herwydh usadow a wra revrons dhe Laozi, an Anvarwolynnow (po Duwow) ha liester a dharganow ha devosow dihusa (Sowsnek - exorcism) hag usadowyow rag drehedhes transyek, anvarwoleth po bewnans hir.