Le taoismo (secundo le systema de transcription Wade-Giles: Tao-chiao, in logogramas chinese: 道教, pinyin: Dàojiào—un adoption plus moderne: daoismo) es como le confucianismo e un religion e un philosophia, e con le confucianismo e le buddhismo es un del tres philosophias traditional de China.  Le taoismo es un typo de animismo e de pantheismo.
In contrasto con le confucianismo, le taoismo es fortemente anti-authoritari. Su message es de libertate e spontaneitate del individuo; le autoritate, si illo debe exister, sia discrete, face si pauco que possibile, que le populo crede a omne que facte es ipse faceva.
Le origine historic del taoismo non es certe. Saepe, Laozi, un contemporaneo de Confucio, es vidite como su fundator; un altere autor e pensator importante es Zhuangzi. Le religion organisate del taoismo era fundate durante le dynastia Han, quando illo era organisate secundo le modello del buddhismo ma con su proprie doctrinas. Le religion vulgar chinese, con su myriades de deos, immortales, spectros e spiritos, es sovente connectite al taoismo.


== Vide etiam ==
Tao Te Ching


== Referentias ==