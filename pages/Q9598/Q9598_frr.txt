A Daoismus (üüb Schineesk: 道家 dàojiā ‚liar faan a wai‘) as en schineesk filosofii an wäältuunluking an wurt üüs det aanj an autentisk religiuun faan Schiina käänd. Sin histoorisk uursprungen lei uun det 4. juarhunert f.Kr., üüs Laozi sin Daodejing (üüb Schineesk: 道德經 dàodéjīng) skreew.  At buk hanelt ham faan a wai an't dögen, huarbi det am't ferbinjing faan't Dao tu't leewent faan a lidj, fööraal faan a regiarern, gungt. Wat at Dao as, efter Laozi sin meening, leet ham uun't spriik ei uunbroocht ütjtrak. Det as ei en nööm för en ding, man det natüürelk order faan't uniwersum an sin letstentelk weesen swaar tu beskriiwen as, auer det ei begripelk as, man uun't labenhaid faan a lidj klaar keenboor as.


== Luke uk diar ==