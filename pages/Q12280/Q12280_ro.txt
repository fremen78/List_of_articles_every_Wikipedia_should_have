Podul este o construcție, din categoria lucrări de artă, realizată de ingineri constructori, destinată să treacă un obstacol (strâmtoare, râu, o vale, căi de comunicații) trecând deasupra acestora.


== Construcție ==
Podurile se pot construi din beton, zidărie, metal, lemn, coarde etc.
În mare structura podurilor este astfel alcătuită:

Suprastructură - partea superioara a podului care preia încărcările de la trafic este alcătuită din calea de rulare și structură de rezistență care sprijină calea de rulare;
Infrastructura - partea din pod care preia încărcările de la suprastructura și le transmite terenului, alcătuită din culee și pile;
Zona aferentă podurilor - este zona de racordare a podului cu terasamentul, alcătuită din aripi, sferturi de con, plăci de racordare, dren, rampe de acces.


== Clasificarea podurilor ==


=== După natura materialului folosit ===
lemn;
zidărie: piatră, beton, beton armat, beton precomprimat;
metal: fontă, oțel, duraluminiu;
cu elemente cu secțiuni mixte oțel-beton;


=== După destinație ===
pod rutier (șosea) destinat circulației rutiere;
pod de cale ferată - circulației feroviare;
pod combinat (șosea + tramvai);
pod apeduct – susțin canale de aducțiune a apei;
pod-canal – susțin canale (navigabile);
pod de conducte – apă, gaze, chimice;
pod fortificat (vamă) –  elemente importante ale unei fortificații;
viaduct – pod, în general de lungime mare, care permite traversarea unei văi adânci de către un drum sau o cale ferată;
avioduct – pod pentru trecerea avioanelor peste autostrăzi, drumuri;
ecoduct – structuri care permit animalelor să traverseze în siguranță o cale de rulare (autostradă);


=== După lungime ===
pentru lungimi mai mici de 5 m – podețe
pentru lungimi mai mici de 20 m – poduri mici
pentru lungimi cuprinse între 20 și 50 m – poduri medii
pentru lungimi cuprinse între 50 și 100 m – poduri mari
pentru lungimi mai mari de 100 m – poduri foarte mari, în România podurile dunărene


=== După schema statică ===
Pod dalat de la 6–18 m deschideri
Pod pe piloni cu grinzi între ei
Pod în arc
Pod hobanat (cu suprastructură compusă dintr-o grindă continuă pe reazeme elastice, ancorate de unul sau mai mulți piloni prin intermediul unor cabluri de oțel, dispuse liniar)
Pod suspendat (ex: Podul Golden Gate (San Francisco), Ponte 25 de Abril (peste Tejo, Lisabona)
Pod în consolă


== Listă de poduri renumite în România ==
Podul lui Saligny de la Cernavodă inițial denumit Podul Regele Carol I
Podul Prieteniei de la Giurgiu
Podul lui Traian
Podul Minciunilor
Viaduct Caracău


== Poduri renumite ==

Podul Akashi-Kaikyo - Japonia, cu o lungime (lumină) de 1.9 km între deschideri.
Podul Europa - Austria, la vremea deschiderii sale (1963) cel mai înalt pod rutier din Europa.
Podul Forth Railway - Scoția, unul din cele mai renumite poduri în consolă din lume.
Podul Golden Gate - SUA, unul din cele mai frumoase poduri de același fel.
Podul de fier sau The Iron Bridge - Anglia, primul pod de metal din lume.
Podul Confederation - Canada, cel mai lung pod din lume peste apă care înghiață. 
Podul Jamuna- Bangladesh, cel mai lung pod de cale ferată din Asia de Sud, al doilea ca marime din lume.
Lake Pontchartrain Causeway - SUA, întinzându-se între Lake Pontchartrain în Louisiana de sud, este cel mai lung pod din lume având 38.41 km (23.87 mile).
Podul Lupu - China, cel mai lung pod în arc din metal.
Podul Mackinac - SUA, deschis traficului în 1957, leagă cele două peninsule din Michigan; a fost cel mai lung pod suspendat între acorajele celor două turnuri până la începutul anilor '90.
Mahatma Gandhi Setu - India, cel mai lung pod pe râu din lume.
Podul Suspendat Menai - Țara Galilor, primul pod de șosea suspendat din lume.
Podul Yavuz Sultan Selim- Cel mai înalt pod suspendat din lume.  Are câte patru benzi pentru fiecare sens de circulație, două căi ferate și o structură hibridă „foarte originală“, pentru că niciun pod de acest gen nu a fost construit în lume din secolul 19 și după Podul Brooklyn. Leagă Europa de Asia.
Viaductul Millau - Franța, cel mai înalt pod lume.
Podul Russki – între Vladivostok și insula Russki (Rusia), cel mai lung pod pe cabluri, din lume (3100 m)
Øresundbroen/Öresundsbron între Danemarca și Suedia
Podul Overtoun, - Scoția, mulți câinii au sărit de pe acest pod ducând la legende urbane. 
Podul Dvorțovîi - Sankt Petersburg, Rusia, una din imaginile reprezentative ale orașului.
Penang Bridge - Malaysia, cel mai lung pod din Sud-Estul Asiei.
Podul Québec - Canada, cel mai larg pod în consola din lume.
Podul San Francisco-Oakland Bay - SUA, cunoscut în special pentru întăririle seismice facute după cutremurul din 1989.
Podul Sundial - SUA, pod în consolă cu o singură pilă care hobanează podul prin cabluri ancorate de el fiind o pasarelă.
Podul din portul Sydney - Australia, cel mai cunoscut pod cu puntea suspendată de un arc.
Podul Tacoma Narrows - SUA, faimos pentru prabușirea spectaculoasa din cauza efectelor aerodinamice.
Podul Tatara - Japonia, cel mai mare pod hobanat.
Podul Turnului sau Tower Bridge - Londra,  Anglia, simbol al orașului.
Podul Tsing Ma - Hong Kong, cel mai lung pod suspendat de cale ferată și șosea din lume.
Podul Tyne - Anglia, una din constructiile cele mai reprezentative ale Nordului Angliei.
Podul lui Traian - România, pod antic Roman peste Dunare, mai sunt vizibile doar fragmente din pod.
Podul Vasco da Gama - Portugalia, cel mai lung pod din Europa având 17.2 km.
Podul peste Cascada Victoria - legând Zimbabwe de Zambia, construit în 1905 făcând parte din proiectul de construcție a căii ferate de la Cape la Cairo.
Podul Zakim Bunker Hill - SUA, cel mai larg pod hobanat.


== Legături externe ==
Podurile[nefuncțională], 3 aprilie 2008, Adela Cristina Teodorescu Alpha++ sunt New York și Londra, acestea fiind mult mai integrate în economia globală decât alte orașe.. Alpha+ completează nișe de servicii avansate în economia globală. Alpha & Alpha- sunt orașe care leagă regiunile economice majore de economia mondială. Beta sunt orașe care leagă regiunile economice medii de economia mondială. Gamma sunt orașe care leagă regiunile economice mai mici de economia mondială. Sufficiency sunt orașe care au un grad suficient de servicii, astfel încât să nu fie în mod evident dependente de alte orașe globale.  Modificare  , Jurnalul Național
Cele mai spectaculoase 11 poduri Arhivat în 15 decembrie 2009, la Wayback Machine., klevertravel.ro
Sub semnul SARPELUI, 9 iunie 2008, Cecilia Stroe, Descoperă
Cele mai periculoase poduri din lume, 30 mai 2011, incont.ro
Cele mai frumoase și mai mari poduri din lume[nefuncțională], 22 septembrie 2012, Ziarul Lumina