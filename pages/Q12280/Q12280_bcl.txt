Sarong estruktura an tulay na tinogdok sa pag-ultanan kan bangin, kababan, tinampo, riles kan tren, salog, mga lawas nin tubig, asin iba pa tanganing mabalyohan an mga ini.
Sa Filipinas, an mga pinakabantog na tulay iyo an Tulay nin San Juanico na nagtatakod sa isla kan Leyte asin Samar sa Subangan na Kabisayaan, asin an Biyadukto kan Candaba sa pag-ultanan kan Bulacan asin Pampanga na nagdadara sa North Luzon Expressway sa ibabaw kan Salog Pampanga asin Latian kan Candaba.