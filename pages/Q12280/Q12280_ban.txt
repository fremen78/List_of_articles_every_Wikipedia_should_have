Kreteg inggih punika struktur sané kawangun antuk bentang penghalang fisik (minakadi patoyan, lebah, margi, utawi rel) tanpa mangalangin margi ring sor ipun. Punika kawangun antuk tatujon nyadiayang margi ngentasin rintangan, sané ketah nyané pinaka paindikan sané méweh utawi nénten kaprasida kaentasin. Akéh rancangan kreteg sané mabinayan, soang-soang madué tatujon katentun tur mawiguna antuk paindikan sané mabinayan. Rancangan kreteg akéh soroh ipun manutin rint faktor-faktor sekadi pawigunaan kreteg, indik médan ring dina kawangun lan malabuh, miwah lakaran sané kaanggén antuk ngardi, tén lémpas dana sané wénten antuk ngawangun.
Kreteg pinih purwa minab kakardi nganggén taru sané empak miwah watu kecogan. Para jadma Neolitik ngawangun kreteg ngentasin tanah rawa. Kreteg Arkadiko (maasal saking abad ka-13 SM, ring Peloponnese) punika silih tunggil kreteg lengkung pinih purwa sané wénten tur kantun kaanggén.