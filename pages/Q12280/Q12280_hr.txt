Most je građevina napravljena radi bržeg i jednostavnijeg prelaženja prirodnih i umjetnih prepreka, kako ljudima tako i vozilima i robama. Prvi mostovi bili su drveni i kameni, onda su građeni i od materijala kao što su čelik, beton, armirani beton ili prednapregnuti beton. 
Gradnja mostova tekla je stoljećima svojim polaganim tokom, pretežito na osnovi iskustva s već izvedenim objektima. U početku, zadaci graditeljstva bili su ograničeni na pješačke prijelaze i manje mostove. Pojava željeznice i razvoj cestovnog prometa uvjetovali su izgradnju mostova velikih otvora i duljina, koji su trebali biti brzo sagrađeni.
Projektiranje mostova složen je građevinsko-tehnički zadatak, koji treba zadovoliti mnoge zahtjeve, a ne samo tehničko rješenje njegove nosive konstrukcije. 


== Vrste mostova ==
S građevinskog stajališta, mostovi se po vrsti nosive konstrukcije dijele na gredne, pločaste, okvirne, lučne, viseće, ovješene ili zauzdane, te zategnute ili napete; postoje i mostovi s kombinacijom ovih ili drugih nosivih konstrukcija. 

Prema namjeni u prometu, mostovi se dijele na cestovne, željezničke i pješačke te mostove za kombinirani promet. Prema namjeni još postoje i mostovi za vodovode i kanale (akvadukti), zaštitni mostovi, kranski mostovi, mostovi prenosila i drugi. 
Većina mostova su nepomični mostovi. Tamo gdje to promet zahtijeva, grade se pomični mostovi čiji se dijelovi mogu pomicati kako bi se propustilo neko vozilo, primjerice plovilo na plovidbenom putu ispod mosta. Najčešći su dvodijelni pomični mostovi, čija se dva kraka, svaki sa suprotne strane, podižu. Postoje i mnoge druge vrste pomičnih mostova, kao npr. oni koji se pomiču rotiranjem, koji se uranjaju u vodu ili koji se uvlače. 


== Primjeri mostova ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Izvori ==