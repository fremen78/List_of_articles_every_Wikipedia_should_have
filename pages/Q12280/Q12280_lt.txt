Tiltas – statinys, jungiantis kelią per žemiau esančią upę, kanalą, tarpeklį ir pan. Tiltas, esantis virš kelio ar geležinkelio, vadinamas viaduku.


== Pirmieji tiltai ==
Pirmieji tiltai buvo per upę permesti rąstai ar dideli plokšti akmenys, išdėlioti vandenyje. Šiuo principu remiamasi statant sijinį tiltą, kurį sudaro lygus paklotas, kartais vadinamas tauru (atramu). Jis gali jungti krantus, atstumas tarp kurių siekia iki 300 m. Gembinis tiltas yra sijinio tilto rūšis: abi tilto puses laiko taurai, viduryje tarp jų yra mažas tarpeklis.
Iki mūsų dienų yra išlikęs seniausias pasaulyje Arkadiko arkinis tiltas pastatytas Graikijoje apie 1300 m. pr. m. e.


== Arkiniai tiltai ==

Dėl lenktos formos arkinis tiltas gali jungti tolimesnius krantus negu sijinis tiltas. Jo atramos abiejuose galuose vadinamos ramtais. Jiems reikia atlaikyti išorinio arkos skėtimo apkrovą. Arkinius tiltus pirmieji iš plytų ar akmens pradėjo statyti romėnai.


== Kabamieji tiltai ==

Kabamieji tiltai tiesiami dideliais atstumais, jei dėl kokių nors priežasčių (pavyzdžiui, dėl gilios upės) negalima panaudoti taurų. Tilto važiuojamoji dalis kabo nuo pilonų ant plieninių lynų. Šiuolaikinis tokio tilto variantas – blokinis vantinis tiltas, kuriam stabilizuoti, skirtingai negu kabančiam tiltui, nereikia sunkių inkarinių įtvirtinimų.


== Vantiniai tiltai ==

Vantinių tiltų konstrukcijos perdengiamų tarpatramių didumu nusileidžia tik kabamiesiems tiltams. Vantinio tilto konstrukcija išvystyta iš kabamųjų tiltų.


== Judantys tiltai ==

Kai kurių tiltų konstrukcija numato dalies ar viso tilto pasukimo ar pakėlimo galimybę, kai tai būtina vandens ar žemės transporto judėjimui užtikrinti. Varstomas tiltas prasiskiria ties viduriu, ir dvi jo dalys pakeliamos kampu, pasukamas tiltas pasisuka į šoną, o pakeliamojo tilto gali pakilti vienas galas. 


== Pontoniniai tiltai ==
Pakloto dalis gali laikyti pontonai – taip padaromas laikinas tiltas.


== Geležinkelio tiltai ==


== Šaltiniai ==


== Nuorodos ==
Kabamosios konstrukcijos. Visuotinė lietuvių enciklopedija, T. IX (Juocevičius-Khiva). – Vilnius: Mokslo ir enciklopedijų leidybos institutas, 2006
Tiltų statyba Lietuvoje. Visuotinė lietuvių enciklopedija, T. XXIII (Šalc–Toli). – Vilnius: Mokslo ir enciklopedijų leidybos institutas, 2013
youtube.com / China's New Mega Bridges SHOCKED American Scientist (vaizdo įrašas apie Kinijos milžiniškus tiltus)
youtube.com / World’s Most Extreme Bridges | Masters of Engineering | Free Documentary (vaizdo įrašas apie pasaulio tiltus ir jų statymo istoriją)