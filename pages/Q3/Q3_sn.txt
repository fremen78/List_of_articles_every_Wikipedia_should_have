Mazwi anoti ndaramo, huraramo kana hupenyu (life) anotaurwa pamusoro pezvinhu zvakacherechedzwa kuti: zvinorarama; zvinotsvaga kudya; zvinoberekana; zvinokura kana kukwegura uye zvinofa. Pane zviitiko zvitanhatu zvinotsawuranisa zvinhu zvipenyu nezvinhu zvisina upenyu. Zviitiko izvi zvinowanikwa muzvinhu zvose zvine hupenyu asi hazviitike pazvinhu zvisina hupenyu.Kuva nehupenyu kunotaridzwa nezviitiko zvinosanganisira: 

Kutsvaga chokudya.
Kushandudza simba kubva kumhando imwe kuenda kune imwe.
Kurasa tsvina dzemuviri.
Kubereka vana.
Kusamhuka nekunhadzirisa nhengo dzemuviri. Apa kureva kukura miviri.
Kufambisa mishonga inodiwa nemuviri.
Izwi rokuti ndaramo rinoshandiswa zvakare kutaura chinonzi safety kuEnglish apa kurevera Kati zviri kuitwa hazvina njodzi, hupenyu hwevanhu hunochengetedzwa. Nokumwe kutaura tingati rudekaro!!!


== Mamwe Mazwi ==
Hupenyu, kurarama, kupona (life) zvinoreva nguva yekurarama kwemunhu, mhuka kana chimwewo chinhu chine hupenyu .
Adhamu wakapona makore zana nemakumi matatu (130), wakabara mukororo: After Adam lived 130 years he fathered a son ... (Genesis 5:3 Bhaibheri reChiNdau).
Kune zita remhuri rinonzi Mupona.


== Mitauro yeBantu ==
VaKongo, VaLenje neVaNyungwe vanoti moyo (life). VaChewa vanoti umoyo (life, constitution, soul).
VaBemba neBaila vanoti bumi (life) kureva hupenyu. VaTonga vanoti buumi kana maumi (n. life, health) kureva hupenyu.
Yao inoti umi (n. life) kureva hupenyu. VaKabwa neVaIkizu vanoti -menya (dwell; live) kureva kugara.
VaLozi vanoti bupilo (n. life) kureva hupenyu. Vanobva vati -pila (v.t. to live) kureva kurarama. VaVenda vanoti vhutshilo (n. life - no plural).
Tiriki inoti khumenya (live, dwell, stay at a place) zvichireva kugara panzvimbo. Maconde inoti ulama kana umi (life).
Swahili, neDigo vanoti uzima (1. life, vitality; health, vigor, energy; 2. full development; 3. maturity; adulthood; 4. completeness, perfection; 5. existence, reality).