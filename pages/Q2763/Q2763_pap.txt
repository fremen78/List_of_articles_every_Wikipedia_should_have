E Holokausto (Hebreo: השואה Ha-Shoáh, "e Kalamidat"), tabata e persekushon sistemátiko i genosidio di hudiunan dor di e Nazi i nan aliadonan promé i durante Di Dos Guera Mundial. Bou di e gobernashon di Alemania Nazi, entre 5.1 i 6 mion hudiu europeo a wòrdu asesiná. 
Mayoria asesinato a tuma lugá den kamponan di eksterminá, kaminda tabata usa kambernan di gas. Kamponan manera Auschwitz-Birkenau, Treblinka, Belzec, Sobibor i Chełmno, situá na Polonia okupá, a hunga un ròl sentral den esaki. Tambe, a tuma lugá ehekushon masal, realisá pa Einsatzgruppen. Ademas di e persekushon di hudiunan, tabatin mes tantu òf asta mas víktima di sivilnan no-hudiu i prezunan di guera den persekushonnan di nazi separá. E término Holocaust tambe tin biaha ta wòrdu usá pa deskribí e persekushon di e otro gruponan aki.