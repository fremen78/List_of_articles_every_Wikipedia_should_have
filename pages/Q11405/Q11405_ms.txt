Seruling ialah sebuah alat muzik dari famili alat tiup kayu atau woodwind. Berlainan dengan alat berlelidah, seruling ialah sebuah alat aerofon atau alat tiup tanpa rid yang mengeluarkan bunyi daripada aliran udara yang merentasi lubang. Ia diperbuat daripada buluh satu ketika dahulu. Namun kini seruling moden ada yang diperbuat daripada logam aluminium dan plastik. Cara memainkannya adalah dengan meniup. Akan tetapi cara meniup seruling hendaklah betul bagi mengeluarkan bunyi yang baik. Mengikut klasifikasi instrumen muzik Hornbostel-Sachs, seruling atau flut dikategorikan sebagai alat tiupan pinggir. 
Selain suara manusia, seruling merupakan alat muzik yang tertua. Beberapa seruling berusia 35,000 ke 43,000 tahun diketemu di wilayah Swabian Alb Jerman. Seruling-seruling ini menunjukkan tradisi muzik kehadiran manusia moden yang terdapat di Eropah.


== Etimologi ==
Perkataan "seruling" ialah kata terbitan yang merupakan gabungan kata dasar "suling" dan imbuhan sisipan "-er-". Perkataan "suling" mempunyai banyak kata seasal dalam pelbagai bahasa Melayu-Polinesia yang serumpun dengan bahasa Melayu (yang juga merupakan sebuah bahasa Melayu-Polinesia). Antaranya ialah sodina dalam bahasa Malagasi dan suling dalam bahasa Jawa.
Perkataan "flut" pinjaman bahasa Inggeris: flutecode: en is deprecated  yang memasuki bahasa tersebut pada zaman Middle English sebagai floute, atau flowte, flo(y)te, yang berkemungkinan datang daripada bahasa Perancis, Jerman atau Denmark tua.


== Akustik ==
Seruling mengeluarkan bunyi apabila aliran udara merentasi sebuah lubang. Aliran udara ini menyebabkan getaran udara yang bermula pada lubang tersebut.

Aliran udara yang merentasi lubang menyebabkan kesan sifon atau kesan Bernoulli. Ini menggetarkan udara yang lazimnya terkandung di dalam rongga resonan silinder di dalam seruling. Peniup seruling menukar pic bunyi dengan menutup atau membuka lubang pada badan alat, dan dengan itu menukar panjang berkesan alat penyalun dan frekuensi resonan. Peniup juga dapat menukar pic not agar menyalun pada frekuensi harmonik dan tidak frekuensi asas, tanpa membuka atau menutup lubang dengan mengubah tekanan aliran udara. 
Bunyi seruling boleh ditingkatkan dengan penggunaan alat resonan yang lebih besar, aliran udara besar, atau dengan meningkatkan halaju aliran udara. Isi padu seruling boleh ditingkatkan dengan menambah besar alat penyalun dan lubang ton. Inilah sebabnya wisel polis, sejenis seruling, mempunyai pic yang lebar dan mengapa organ lebih kuat bunyinya daripada flut konsert: paip organ boleh mengandungi beberapa meter persegi udara, dan lubang tonnya mungkin beberpa sentimeter lebar, sementara aliran udara flut konsert hanya lebar beberapa milimeter.
Aliran udara perlu diarahkan pada sudut dan halaju betul; jika tidak udara yang terkandung di dalam alat tidak akan bergetar. Dalam flut yang mempunyai saluran (fipple), saluran udara yang terbentuk dan berdudukan persis memampat dan menyalur udara ke pinggir bibir tingkap terbuka alat. Di dalam organ udara ini dibekalkan belo teratur.
Di dalam seruling yang tidak mempunyai saluran atau fipple, aliran udara dibentuk dan diarahkan oleh bibir peniup, yang digelar "embusur". Ini membolehkan pemain mendapatkan ekspresi luas dalam pic, kekuatan bunyi dan timbre (warna ton) berbanding flut bersalur (contoh, rekorder). Namun, ia menyukarkan pemain baharu membuat bunyi penuh daripada seruling melintang berbanding alat seperti rekorder yang, seperti dikatakan, memiliki saluran udara.  Seruling melintang dan seruling yang ditiup hujung juga memerlukan udara yang lebih dan membuat teknik circular breathing, pernafasan berputar, lebih sukar.


== Kategori seruling ==

Dalam bentuk asasnya, seruling boleh berbentuk tiub yang ditiup seperti meniup botol. Terdapat beberpa kelas seruling. Dengan kebanyakan seruling, ahli muzik meniup terus merentasi pinggir atau bibir pemipit, dengan 1/4 bahagian bibir bawah menutup lubang embosur. Namun, beberapa jenis seruling seperti wisel, gemshorn, flageolet, rekorder, tin whistle, tonette, fujara, dan okarina memiliki saluran yang menyalurkan udara kepada pinggir alat (dikenali sebagai fipple). Alat sedemikian dikenali sebagai "flut fipple"". Fipple memberi alat timbre yang berlainan daripada seruling yang tidak mempunyai fipple dan memudahkan permainan alat tersebut; walau bagaimanapun, pemain kehilangan sedikit kawalan alat.
Satu lagi pembahagian ialah antara seruling tiupan tepi (seruling melintang) seperti flut konsert Barat, pikolo, faif, dizi dan bansuri; dan seruling tiupan hujung seperti ney, xiao, kaval, danso, shakuhachi, flut Anasazi dan quena. Pemain seruling tiupan tepi menggunakan lubang pada tepi tiub bagi menjana ton, berbanding pemain alat tiupan hujung yang mempunyai lubang tiup di hujungnya. Perhatikan bahawa seruling tiupan hujang tidak sama dengan seruling fipple (seperti rekorder) yang juga dimainkan menegak tetapi memiliki saluran dalaman yang menyalurkan udara kepada pinggir lubang ton.
Seruling boleh terbuka pada satu atau kedua-dua hujung. Okarina, xun, pan pipes, dan wisel polis, dan wisel bosun adalah alat yang tertutup. Seruling yang terbuka hujung seperti flut konsert dan rekorder memiliki harmonik lebih, justeru permainannya lebih fleksibel, dan timbre yang lebih ceria. 
Seruling boleh memiliki beberapa tiub, namun seruling yang mempunyai hanya satu tiub merupakan jenis yang paling kerap dijumpai. Seruling yang memiliki banya alat penyalun dapat dimainkan mengikut satu alat resonan setiap kali (seperti pan pipes) atau lebih dari satu alat resonan sekali gus (seperti dengan flut ganda).
Seruling dapat dimainkan dengan beberapa sumber udara. Seruling kebiasaan ditiup dengan mulut, mahupun terdapat alat yang ditiup melalui hidung (seruling hidung, misalnya, "selengut", alat muzik orang Sarawak). Paip organ, yang dari segi akustik sama dengan seruling salur, ditiup dengan belo atau kipas.


== Rujukan ==


== Bibliografi ==


== Pautan luar ==

Seruling
Creative Flute Diarkibkan 2016-03-05 di Wayback Machine. You can find more than 1000 public domain free sheet music scores.
Flute4All. Information regarding flute techniques and technologies are found here.
Essay on the Jiahu flutes from the Heilbrunn Timeline of Art History at The Metropolitan Museum of Art
A selection of historic flutes from around the world at The Metropolitan Museum of Art

Walking Stick Flute and Oboe, Georg Henrich Scherer, Butzbach, ca. 1750–57
Glass flute, Claude Laurent, Paris, 1813
Porcelain flute, Saxony, 1760–1790
Pair of ivory flutes by Johann Wilhelm Oberlender, mid 18th century, Nuremberg
Flute by Garion, Paris, ca. 1720–1740
nature.com New flutes document the earliest musical tradition in southwestern Germany
Seruling di Curlie
Flute acoustics Resources on flute acoustics from the University of New South Wales.