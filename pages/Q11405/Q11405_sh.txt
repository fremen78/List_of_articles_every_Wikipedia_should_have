Flauta je drveni duvački instrument srednjeg i visokog registra. Zvuk proizvodi dejstvom vazdušnog jezička. Razlikuju se, po držanju, uzdužna ili blok-flauta i savremena poprečna flauta. Na poprečnim flautama, ulazni otvor nije na vrhu cevi, već nešto niže, na bočnoj strani i u njega se duva iskosa da bi se obrazovao jezičak, pošto ga ovaj tip nema (za razliku od uzdužnih flauti), i duva se kroz glasnicu (popularno prozorče), sa usnom ispod piska. Izvođačka tehnika je vrlo razvijena i proizvodnja tona je na celom rasponu laka, pa je ovo jedan od najpokretnjivijih i najvirtuoznijih instrumenata. Takođe, flauta je i izražajan instrument, blagog i svetlog, idiličnog zvuka. 
Iako pripada grupi drvenih duvačkih instrumenata, flauta se izrađuje od metala. Raspon flaute je znatan, i kreće se od c1 do c4, dok su još neki tonovi (na slici u zagradama) mogući, ali zavise od vrste i kvaliteta instrumenta kao i od sposobnosti izvođača.
Obim flaute 


=== Pikolo flauta ===
it. flauto piccolo
nem. kleine Flöte
fr. petite flûte
en. piccolo
rus. malaя fleйta
Skraćeno Picc.. Mala flauta, duplo kraća od velike, po zvuku najviši duvački instrument sa rasponom od d1 do c4 (pisano d do c3). Spada u transponujuće instrumente, odnosno, one koje zvuče više ili niže od zapisanog. Pikolo se zapisuje oktavu niže od zvučanja. U trojnom sastavu orkestra, koji je i najčešći simfonijski sastav, jedan svirač svira pikolo, ili, ako se ne preklapaju deonice, flautista koji je treća flauta (III Flauta) uzima i pikolo, što se zapisuje III fl. muta in picc..
Pisani obim pikolo flaute


=== Ostale flaute ===
Osim ove dve flaute, u upotrebi se može naći i alt-flauta (it. flauto contralto, nem. Alt-Flöte, fr. flûte en sol (fa), en. alto flute, rus. alьtovaя fleйta) koja se gradi u dva registarska oblika u G (Sol) i u F (Fa) i čiji je pisani raspon od c do f3 (u G zvuči kvartu više, a u F kvintu niže). 
Mocart je pisao i za flažolet flautu (pisanog obima d1-d3, koja zvuči undecimu više), a takođe su poznate i velika flauta u F (Fa) i mala i velika u Es (Eb), kao i u Des (Db). Na kraju pomenućemo i bas-flautu (pisanog obima c1-f3, koja zvuči oktavu niže), ali se ona više ne koristi.
Vidi: Orkestar