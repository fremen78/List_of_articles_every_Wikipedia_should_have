Rykliai (Selachomorpha) – kremzlinių žuvų (Chondrichthyes) klasės antbūris.
Jų skeletas sudarytas ne iš kaulo, bet iš kremzlės. Pasaulyje suskaičiuojama daugiau nei 500 ryklių rūšių, o patys rykliai atsirado daugiau nei prieš 350 milijonų metų. Didžioji dauguma ryklių yra plėšrūs. Rykliams būdinga labai gera uoslė, jie taip pat gerai jaučia vibraciją vandenyje.
Ryklių dydis ir išvaizda labai skiriasi. Tarp išlikusių didžiausias ryklys yra bangininis ryklys, kuris yra ir didžiausia žuvis.
Daug ryklių rūšių yra nykstančios, bet kai kurios tebegaudomos maistui arba sportinės žūklės metu.
Žvejyboje sugautam rykliui reikia tuoj pat nudirti odą – kitu atveju jo mėsa bus sugadinta. Pasirodo, tam, kad išlaikytų aplinkos vandens ir savo paties druskingumo balansą, ryklys išskiria šlapimą pro savo odą.


== Sistematika ==
Išlikę iki mūsų dienų ryklių būriai:

Būrys: Carcharhiniformes Compagno, 1977 – Katrykliai;
Būrys: Heterodontiformes L. S. Berg, 1940 – Įvairiadančiai rykliai;
Būrys: Hexanchiformes F. de Buen, 1926 – Daugiažiauniai rykliai;
Būrys: Lamniformes L. S. Berg, 1958 – Tikrosios rykliažuvės;
Būrys: Orectolobiformes Applegate, 1972 – Ūsuotieji rykliai;
Būrys: Pristiophoriformes L. S. Berg, 1958 – Pjūklarykliai;
Būrys: Squaliformes Goodrich, 1909 – Dygliarykliai;
Būrys: Squatiniformes F. de Buen, 1926 – Plokščiakūniai rykliai;
Išnykę ryklių būriai, identifikuoti iš fosilijų:

Būrys: † Cladoselachiformes Dean, 1909;
Būrys: † Hybodontiformes Owen, 1846;
Būrys: † Symmoriida Zangerl, 1981 sin. Symmoriiformes;
Būrys: † Xenacantiformes Fritsch, 1889 sin. Xenacanthida Glikman, 1964;


== Šaltiniai ==