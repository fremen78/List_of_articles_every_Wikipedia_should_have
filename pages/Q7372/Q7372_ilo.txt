Dagiti pating wenno yo ket isu dagitoy ti grupo ti ikan a naidasig babaen ti maysa a kalkalaniogan a rurog, lima aginggana kadagiti pito nga iwa ti asang iti bangir ti ulo, ken dagiti palongaping a saan a naikapet iti ulo. Dagiti moderno a pating ket naidasig dagitoy iti kaunegan ti klade Selachimorpha (wenno Selachii), ken dagitoy ket kakabsat a grupo dagiti pagi. Nupay kasta, ti termino a "pating" ket naus-usar pay para kadagiti awanen a kameng ti subklase ti Elasmobranchii iti ruar ti Selachimorpha, a kas ti Cladoselache ken Xenacanthus. Iti nalawlawa pay a pannakailawlawag, dagiti kasapaan nga ammo a pating ket nanipud payen idi ad-adu ngem 420 a riwriw a tawtawen.


== Dagiti nagibasaran ==


== Dagiti akinruar a silpo ==
 Dagiti midia a mainaig iti Pating iti Wikimedia Commons