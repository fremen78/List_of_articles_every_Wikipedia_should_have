Yu (يو‎), iu, hiu (Riau) atau jerung (Jawi: ‏جروڠ‎code: ms is deprecated ‎) ialah sekelompok ikan dalam superorder Selachimorpha dengan kerangka tulang muda yang lengkap dan tubuh yang ramping. Sebanyak 500 spesies ikan jerung yang diketahui wujud; kebanyakan ikan ini ditemukan di lautan.
Ikan yu atau jerung bernafas dengan menggunakan lima pasang liang insang (kadang-kadang enam atau tujuh, bergantung pada spesies) di sisi, atau di belakang kepalanya. Kulit tubuh ikan-ikan jenis ini dilapisi dentikel dermis untuk melindungi kulit dari dirosakkan jangkitan parasit serta memperbaiki dinamik bendalir semasa berenang dalam air. Jerung juga mempunyai beberapa deret gigi yang dapat diganti. Beberapa spesies jerung ini merupakan pemangsa puncak dalam rantai makanan habitat didiami. Ikan yu sebenarnya jarang menyerang manusia kecuali kalau terasa terancam tidak seperti yang ditanggap orang ramai.
Ikan yu mencakup spesies yu pigmi, Euprotomicrus bispinatus, dari laut dalam yang berukuran sebesar telapak tangan panjangnya hanya 22 cm, hingga yu paus, Rhincodon typus, ikan terbesar, yang tumbuh hingga sekitar 12 meter dan hanya makan plankton seperti ikan paus melalui alat penyaring di mulutnya. Yu banteng, Carcharhinus leucas, adalah yang paling terkenal dari beberapa spesies yang berenang di air laut mahupun air tawar (jenis ini ditemukan di Tasik Nicaragua, di Amerika Tengah) dan di delta-delta.


== Peristilahan ==
"Yu", "hiu" dan "iu" sewarisan turunan kata akar Bahasa Proto-Austronesia *qiSu. "Yu" dicatat lazim di Semenanjung Melayu dan Sumatera. "Iu" dan "hiu" lebih didapati di kepulauan Riau; malah "hiu" sendirinya digunakan dalam bahasa baku Indonesia.


== Taburan habitat ==
Aneka spesies jerung berbeza boleh ditemui di semua lautan dan semua habitat marin. Ia sering dilihat berhampiran pantai dengan sumber makanan yang banyak. Di samping itu, selain dari perairan pantai cetek, ikan yu juga hidup di kawasan lautan dan laut dalam. Sesetengah spesies hidup khusus di dasar laut (bental), manakala spesies lain yang kebanyakannya besar lebih cenderung hidup di kawasan air terbuka (pelagik). Terdapat juga spesies jerung air tawar genus Glyphis atau "jerung lembu" yang hidup lazimnya atau secara eksklusif dalam air payau serta tawar dalam sistem sungai atau tasik bersambungkan lautan.


== Taksonomi ==

Ikan yu tergolong dalam superorder Selachimorpha cabang Elasmobranchii dalam kelas rumpun ikan bertulang rawan, Chondrichthyes. Kelas Elasmobranchii juga termasuk ikan pari dan ikan skate, dan Chondrichthyes juga termasuk ikan kimera. Sebelum ini, ikan yu dipercayai membentuk kumpulan polifili: sesetengah jerung lebih berkait rapat dengan ikan pari berbanding dengan beberapa jerung lain., tetapi kajian data molekul mendukung monofili dalam ikan yu serta pari.
Superorder Selachimorpha dibahagikan kepada Galeomorphii) dan Squalomorphii. Ikan Galeomorphii ialah Heterodontiformes, Orectolobiformes, Lamniformes dan Carcharhiniformes. Lamniformes dan Carcharhiniformes biasanya diletakkan dalam satu klad, tetapi kajian terbaru menunjukkan kedua-duanya adalah terpisah. Sesetengah saintis kini berpendapat bahawa Heterodontiformes mungkin berada di bawah Squalomorphii. Squalomorphii pula dibahagikan kepada Hexanchiformes dan Squalomorpha. Klad pertama termasuk yu garang dan yu berjumbai, walaupun sesetengah pengarang mencadangkan kedua-dua keluarga dipindahkan ke order berasingan. Squalomorpha mengandungi Squaliformes dan Hypnosqualea. Hypnosqualea mungkin tidak sah. Ia termasuk Squatiniformes, dan Pristorajea, yang mungkin juga tidak sah, tetapi termasuk Pristiophoriformes dan ikan pari.


== Ciri-ciri fizikal ==


=== Gigi ===
Gigi yu terlekat pada gusi berbanding terus ke rahang, dan sering diganti-ganti sepanjang hayat. Lapisan-lapisan gigi pengganti tumbuh dalam ruang dalam rahang dan bergerak perlahan-lahan ibarat tali sawat; sesetengah ikan yu hilang lebih 30 ribu batang gigi dalam hayatnya. Kadar penggantian gigi berjulat dari sekali setiap 8-10 hari hingga beberapa bulan. Dalam kebanyakan spesies, gigi digantikan sekali satu masa berbanding sebaris gigi serentak seperti dalam Isistius.
Bentuk gigi bergantund dengan dietnya: ikan yu yang makan moluska dan krustasea memiliki gigi yang padat dan rata bagi tujuan kunyahan, dan yang makan ikan lain memiliki gigi tajam bagi tujuan cengkaman, dan ikan yu yang memakan mangsa besar seperti mamalia memiliki gigi bawahan tajam bagi cengkaman dan gigi atasan bergerigi bagi menguyah. Gigi yu pemakan plankton lazimnya kecil dan tiada fungsi.


=== Kerangka ===
Kerangka yu sangat berbeda dibandingkan dengan ikan-ikan bertulang seperti ikan lazim, rangka yu diperbuat dari rawan yang sangat ringan dan lentur, meskipun sebahagian ikan yu yang lebih tua kadangkala boleh mengeras sehingga lebih berupakan tulang. Rahang yu beraneka ragam dan diduga telah berevolusi dari rongga insang terawal. Rahang ini tidak melekat pada tengokrak dan mempunyai deposit mineral tambahan yang memberikannya kekuatan yang lebih besar.
Ikan yu umumnya lama dalam mencapai kematangan seks, dan menghasilkan zuriat yang sedikit dibandingkan dengan ikan-ikan lain. Ini telah menimbulkan keperihatinan dalam kalangan ahli biologi tatkala kes penangakapan ikan yu meningkat, dan banyak spesies yang kini dianggap terancam. Beberapa organisasi seperti misalnya Shark Trust, mengiat kempen mengehadkan penangkapan yu.


== Serangan yu ==
Hanya beberapa spesies yu sahaja yang berbahaya kepada manusia. Dalam kalangan lebih 470 spesies, hanya tiga sahaja yang diketahui mengancam secara sahih: yu putih, yu harimau dan yu lembu; yu perang juga diduga menyerang manusia, tetapi belum disahihkan dalam statistik. Ikan-ikan yu ini bersaiz besar, kuat dan kadangkala membawa maut. Pada 2006, pertubuhan pengawasan serangan jerung menyiasan 96 serangan ikan yu, dan mengesahkan 62 daripadanya tidak melibatkan provokasi. Bilangan kematian global dari serangan tak provokatif, 2001-2006, ialah 4.3. Persepsi ancaman ikan yu dipelopori beberapa serangan tak provokatif berasingan, serta bahan fiksyen popular seperti siri Jaws. Dalam hal ini, pihak pembikin Jaws kemudian cuba untuk menerbalikkan imej ikan yu sebagai pemangsa manusia.
Secara umum, jerung tidak menunjukkan kecenderungan ketara dalam menyerang manusia secara khusus. Penyelidikan menunjukkan bahawa apabila manusia menjadi mangsa yu, ada kemungkinan yu itu tersalah nampak manusia sebagai haiwan mangsa seperti anjing laut.


== Dalam budaya ==
Yu sangat menonjol dalam mitologi orang Hawaii. Ada cerita-cerita tentang manusia yu yang mempunyai rahang yu di belakang mereka. Mereka dapat berubah bentuk antara yu dan manusia pada waktu-waktu yang mereka inginkan. Sebuah tema umum dalam cerita-cerita ini adalah bahwa manusia-manusia yu ini akan memperingatkan orang-orang yang ke pantai bahawa di perairan itu terdapat yu. Orang-orang yang ke pantai itu akan menertawai dan mengabaikan peringatan-peringatan mereka dan akan tetap berenang, dan kerana itu kemudian mereka dimakan oleh manusia yu yang sama, yang memberikan peringatan kepada mereka agar tidak turun ke air.
Mitologi Hawaii juga mengandung banyak dewa yu. Mereka percaya bahwa yu adalah penjaga samudera, dan disebut Aumakua:

Kamohoali'i – Dewa yu yang paling terkenal dan dihormati. Ia lebih tua dan menyukai saudara dari Pele,[5] dan menolong serta berjalan bersamanya ke Hawaii. Ia mampu mengambil rupa manusia dan ikan. Sebuah tebing yang tinggi di kawah Kilauea dianggap sebagai salah satu tempatnya yang paling suci. Di salah satu tempat itu, ia mempunyai sebuah he'iau (kuil) yang dipersembahkan baginya di setiap potong tanah yang menjorok ke laut di pulau Moloka'i.
Ka'ahupahau – Dewi ini dilahirkan sebagai manusia, dengan ciri khasnya karena rambutnya yang merah. Ia belakangan berubah ke dalam bentuk yu dan diyakini melindungi rakyat yang hidup di O'ahu dari ikan-ikan yu. Ia juga diyakini hidup dekat Pearl Harbor.
Kaholia Kane – Ini adalah dewa yu dari ali'i Kalaniopu'u dan diyakini tinggal di sebuah gua di Puhi, Kaua'i.
Kane'ae – Dewi yu yang berubah menjadi manusia agar dapat mengalami suka cita menari.
Kane'apua – Yang paling umum, ia diyakini sebagai saudara laki-laki dari Pele dan Kamohoali'i. Ia adalah dewa yang suka mempermainkan orang yang melakukan banyak tindakan kepahlawanan, termasuk menenangkan dua bukit legendaries yang konon bertabrakan sehingga menghancurkan perahu-perahu yang berusaha melewatinya.
Kawelomahamahai'a – Asalnya manusia, ia kemudian diubah menjadi yu.
Keali'ikau 'o Ka'u – Ia adalah sepupu dari Pele dan anak laki-laki dari Kua. Ia disebut pelindung rakyat Ka'u. Ia pernah mengadakan hubungan dengan seorang gadis manusia, yang melahirkan seekor yu hijau.
Kua – ini adalah dewa yu yang utama dari rakyat Ka'u, dan diyakini merupakan nenek moyang mereka.
Kuhaimoana – Ia adalah saudara laki-laki dari Pele dan tinggal di pulau Ka'ula. Panjangnya konon 55 m dan merupakan suami dari Ka'ahupahau.
Kauhuhu – Ia adalah raja yu yang kejam yang hidup di sebuah gua di Kipahulu di pulau Maui. Kadang-kadang ia pindah ke gua yang lain di sisi angin bertiup dari pulau Moloka'i.
Kane-i-kokala – Sejenis dewa yu yang menyelamatkan orang-orang yang karam kapalnya dengan membawa mereka ke pantai. Orang-orang yang menyembahnya tidak mahu memakannya, menyentuh atau melintasi asap kokala, ikannya yang suci. Dalam budaya-budaya Samudra Pasifik lainnya, Dakuwanga adalah dewa yu yang juga merupakan pemakan jiwa-jiwa yang tersesat.
Di Yunani kuno, orang dilarang makan daging yu pada perayaan-perayaan perempuan.


=== Dalam budaya popular ===
Bertentangan dengan gambaran rumit yu dalam budaya Hawai'i dan budaya Pasifik lain, budaya Barat sering melihat ikan yu sebagai makhluk yang ngeri. Ikan yu seringkali diapaparkan sebagai sang pemakan dan ancaman, terutamanya dalam novel Jaws dan filem bertajuk sama, serta karya susulannya. Ikan yu juga dilihat sebagai pengancam dalam filem-filem seperti Deep Blue Sea, The Reef dan lain-lain, tetapi kadang-kadang dipaparkan dalam konteks komedi seperti dalam Finding Nemo dan siri Austin Powers. Ikan yu lazim dapat dilihat dalam kartun yang melibatkan latar lautan, seperti kartun Tom and Jerry dan Jabberjaw.


=== Mitos ===
Ada mitos yang popular bahawa yu kebal terhadap penyakit dan barah; namun hal ini tidak benar. Ada penyakit dan parasit yang mempengaruhi yu. Bukti bahawa yu setidak-tidaknya tahan terhadap kanser dan penyakit boleh dikatakan hanya penyembuh dan kalaupun ada, sedikit sekali pembelajaran ilmiah atau statistik yang membuktikan bahawa yu dapat meningkatkan kekebalan terhadap penyakit.


== Ancaman kepupusan ==
Pada 2008, dianggarkan hampir 100 juta jerung dibunuh oleh manusia setiap tahun akibat pancingan komersial dan rekreasi. 
Daging ikan yu seringkali dipancing sebagai makanan. Contoh ketara ialah sup sirip yu, suatu hidangan sup asal Asia (China, Taiwan, dan Asia Tenggara) yang lazim dihidangkan dalam majlis perkahwinan atau makanan mewah. Kira-kira 72 juta ekor ikan yu dibunuh bagi memperoleh siripnya. Kini, gantian hidangan ini dihasilkan tanpa memerlukan sirip yu, sekaligus mengekang pengancaman terhadap ikan ini.


== Rujukan ==


== Pautan luar ==
 Kategori berkenaan Yu di Wikimedia Commons