Ang iho (superorder Selachimorpha)  usa ka matang sa isda nga may cartilaginous nga bukog. Moginhawa kini pinaagi sa lima hangtod pito nga gill slit. Ang iho naputos sa dermal denticles nga nagprotektar sa panit ug para makalihok og maayo sa dagat. Aduna kiniy daghang pundok sa ngipon. Ang gidak-on sa iho gikan sa gamay nga lanternshark, Etmopterus perryi, usa ka espesiye sa kalaloman nga may sukod lang nga 17 sentimetros (7 pulgadas) hangtod sa whale shark, Rhincodon typus, ang kinadak-ang isda, nga motubo hangtod 12 metros (39 piyes) ug mokaon lang sa lumot sa dagat o plankton, nukos, ug gagmayng isda.