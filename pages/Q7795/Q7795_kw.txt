Kowethyans Kenedhlow a Esperth Menoyl, OPEC, po Organization of the Petroleum Exporting Countries  yw kowethyans kesgwlasek. A-dhia 1965 yma pennplas OPEC yn Wien, Ostri. Fondys veu OPEC yn Baldak, Irak yn mis Gwynngala 1960. 
Y ober yw dhe “gesordena ha unya policis menoyl” y eseli, hag ynwedh dhe “surhe faster marghasow menoyl rag diogeli provians effeythadow, erbysek ha rewlys a venoyl dhe gonsumyoryon, gober fast dhe askorroryon, ha gwaynyans teg dhe’n huni a gevarghew y’n diwysyans menoyl”. 
Herwydh Menystrans Kedhlow Nerth Asran Nerth an Statys Unys, askorrans oyl kriv OPEC yw elven bosek a effeyth prisyow oyl ollvysel. OPEC a sett kostennow askorra dh’e eseli, ha dell yw usys, pan vo kostennow askorra OPEC leheys, prisyow oyl a wra ynkressya. 
Pan veu OPEC furvys yn 1960, marghas oyl kesgwlasek o gwarthevys gans kowethyansow lieskenedhlek aswonnys avel an Seyth Hwor. Furvyans OPEC o troboynt yn rewlyans an stat dres asnodhow naturel. Y’n 1960ow OPEC a surheas na alsa kowethyansow menoyl terri prisyow yn untu. 


== Eseli ==
OPEC a’n jeves 21 esel.  Henwyn an eseli ma yw: 

 Aljeri
Angola
 Ostri
Bahreyn
Benin
Bruney
Kameroun
Repoblek Kongo
Pow an Ekwador
Gyni Ekwadoriel
Gabon
Iran
Irak
Koweyt
Libi
Nijeri
Oman
Arabi Saoudek
Syri
Pennternasedh Unys Arabek
Veneswela.
Indonesi ha Katar yw eseli kyns.  


== Amkanow ==
Powyow esel a OPEC a dheuth warbarth dhe furvya an kowethyans kesgwlasek ma gans niver a amkanow. Nebes amkanow yw:

Difres lesow an powyow esel.
Surhe na wra pris askorrasow menoyl chanjya yn feur.
Surhe provians rewlys a venoyl dhe bowyow erel.
Surhe dell wra powyow esel degemeres an somma ewn orth gwertha askorrasow oyl.
Gwrythul policis ow longya dhe askorrans ha gwerthans menoyl.
Byttegyns, ny yll OPEC kollenwel an amkanow pub tro.