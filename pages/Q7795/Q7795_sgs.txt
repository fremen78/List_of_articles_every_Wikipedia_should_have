OPEC (ongl. - The Organization of the Petroleum Exporting Countries) — terptautėnė organėzacėjė, jongontė nėpta ekspuortoujontes valstībės. Cėntrėnė būstėnė – Vienuo, Austrėjuo.
OPEC nariemės īr dėdliuojė dalės Persėjės īlonkas valstībio, Nigerėjė, Indonezėjė, Lėbėjė, Alžīrs, Anguola, Venesoela ė Ekvaduors, katras sogrīža ī OPEC 2007 metās.
Glavns organėzacėjės tėkslos, vagol anuos statota, īr "geriausiu prėimuoniu nustatīms, kas lėistom anoums patiuoms apsauguotė sava interesus (indivėdualē ė vėsuoms sīkio); būdu ė prėimonio nustatīms stabėlėzacėnems pruocesams, sėikont ėšvengtė bareikalīnga ė skausmīnga nėptas kainu svėravėma terptautėnies rīnkuos" .


== Akanuomėnė ītaka rinkā ==
OPEC organzėzacėjės ītaka rinkā īr dėdlė, pvz. kelės OPEC narės, nauduodamas nėptas embargo 1973 metās, vėsam svietė sokielė nėptas kainas, kas sokielė inflēcėjė dėdliuojė daugomuo ėšsėvīstiosiu ė basėvīstontiu valstībiu.
Ale nu ton čėsā OPEC magtīngoms somenka, bo bova sorastė ė pradietė eksplatoutė naujė nėptas šaltėnē Meksėkas īlankuo (JAV), Šiaurės jūruo (Norvegėjė, Olandėjė, JK) ė magtīngā nėpta jiemė ekportoutė Rosėjė. Bet ėr šēs čiesās OPEC narės tor 2/3 svieta nėptas rezervu ėr ėškas 41,7% (2005 m. doumenės) svieta nėptas. So tuokēs ruodėklēs anuos gal truopnē keravuotė svieta nėptas rīnka. 


== Nares ==

OPEC tor 13 nariū, katruos čė ėšvardīntas vagol prisėjongėma datas:

Afrėka

Anguola (2007)
Lėbėjė (1962)
Nigerėjė (1971)
Alžīrs (1969)
Persėjės īlonka

Irans (1960)
Iraks (1960) (Ėšmests ėš OPEC 1998, bo vėršėjė ekspuorta kvuotas)
Kovėits (1960)
Katars (1961)
Saudo Arabėjė (1960)
JAE (1967)
Pėitū Amerėka

Ekvaduors (1963–1993, ėš nauja nu 2007)
Venesoela (1960)
Pėitrītiu Azėjė

Indonezėjė, (1962; narīstė pervėizama, bo Indonezėjė nabie vertėnama, kāp glavna nėptas eksportoutuojė).
Bovė narē

Gabuons (1975 - 1995)


== Asamas nėptas kvuotas ==


== Šaltėnē ==


== Nūruodas ==
OPEC oficēlos tėnklopės
http://www.eia.doe.gov/emeu/cabs/opec.html
Concise akanuomėkas encėkluopedėjė: OPEC
OPEC Timeline Nicolas Sarkis straipsnės, ėš Le Monde diplomatique, 2006 m. gegožė.