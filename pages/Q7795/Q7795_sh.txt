Organizacija zemalja izvoznica nafte (engleski: Organization of the Petroleum Exporting Countries (OPEC) je međunarodna organizacija koju tvore Alžir, Indonezija, Irak, Iran, Kuvajt, Libija, Nigerija, Katar, Saudijska Arabija, Ujedinjeni Arapski Emirati i Venezuela.
Od godine 1965. sjedište joj se nalazi u Beču.
Glavni cilj Organizacije prema njenom Statutu jest koordinacija i ujednačenje naftne politike zemalja članica i ustanovljavanje najboljih načina da se očuvaju njihovi interesi, pojedinačni i kolektivni; smišljanje načina i sredstava za stabilizaciju cijena na međunarodnim naftnim tržištima s ciljem uklanjanja štetnih i nepotrebnih fluktuacija cijena; stalnu brigu o interesima zemalja proizvođača i nužnost osiguranja stalnog prihoda zemalja proizvođača, te efikasno, ekonomično i stalno opskrbljivanje naftom zemalja potrošača, te pravedni povrat uloženog kapitala onima koji ulažu u naftnu industriju. 


== Povijest ==
Formiran 1960-tih prvobitno da bi proizvođači nafte stekli bolju poziciju u odnosu na velike naftne kompanije, koje su uglavnom bile Američke, Britanske ili Nizozemske. U početku su se članice zalagale za preraspodjelu profita od nafte između naftnih kompanija i zemalja proizvođača, međutim početkom 1970-tih OPEC je pokazao svoju snagu.
Arapsko - Izraelski konflikt je doveo do toga da OPEC preraste iz jednog vida kartela u oblik organizacije sa političkom snagom. Nakon Šestodnevnog rata 1967. godine, arapske članice OPECa su se izdvojile formirajući Organizaciju arapskih zemalja izvoznica nafte, s ciljem da izvrše pritisak na zapadne zemlje koje su pružale podršku Izraelu. Egipat i Sirija, koje nisu proizvođači nafte, pridružili su se također organizaciji da bi joj pomogle artikulirati političke ciljeve.
Jom Kippurski rat 1973. godine još je više ujedinio arapske zemlje, i doveo do toga da arapske zemlje proizvođači nafte uvedu embargo Sjedinjenim Državama, zemljama zapadne Europe i Japanu. To je dovelo do velikog udara na ekonomski rast tih zemalja i čitavog svijeta uopće, pošto je energija odjednom postala skupa, što je poznato i kao naftna kriza 1970-tih


== Poslovanje ==
Procjenjuje se da se na području zemalja članica OPEC-a nalazi oko dvije trećine svjetskih zaliha nafte, a one trenutno pokrivaju oko 40% svjetskog tržišta nafte. Zahvaljujući snazi same organizacije zemlje članice dobivaju svake godine sve više novca za naftu koju izvoze. Godine 2004. prihod zemalja OPEC-a od izvoza je iznosio 338 milijardi $, što je veliko povećanje ako se usporedi s 1972. godinom i prihodom od 23 milijarde $, odnosno 140 milijardi $ za godinu 1977.


== Članstvo ==

Organizacija ima 12 članica. Dolje je pobrojana lista sa datumima učlanjenja.

Afrika
Angola (2007.)
Alžir (6. 1969.)
Libija (12. 1962.)
Nigerija (6. 1971.)
Bliski istok
Iran (9. 1960.) 
Irak (9. 1960.) 
Kuvajt (9. 1960.) 
Katar (12. 1961.)
Saudijska Arabija (9. 1960.) 
Ujedinjeni Arapski Emirati (11. 1967.)
Južna Amerika
Venecuela (9. 1960.) 
Ekvador (9. 2007.) 
Bivše članice
Gabon (od 1975. do 1995.)
Indonezija (od 1962. do 2008.)


== Proizvođači nafte koji nisu članovi OPEC-a ==
Europa: Norveška, Rusija i Velika Britanija.
Sjeverna Amerika: Kanada, Meksiko i Sjedinjene Američke Države.
Bliski istok: Oman i Jemen.
Afrika: Ekvatorska Gvineja i Gabon.
Južna Amerika: Brazil.
Oceanija: Istočni Timor i Australija.
Azija: Brunej, Indonezija, Kazahstan, Azerbejdžan.


== Linkovi ==
Web strana OPEC-a
Statistički pregled odluka OPEC-a
Enciklopedija ekonomije o OPEC-u