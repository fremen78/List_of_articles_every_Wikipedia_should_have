James Prescott Joule (Salford, 24.12.1818 – Sale, 11.10.1889) je bio engleski fizičar i pivar.
Kao sin bogatog pivara, porodica ga je poslala (sa svojim bratom) da ga podučava Džon Dalton. Posle obrazovanja, kao menadžer u pivari svoga oca (koju je vodio skoro ceo svoj život) razmišljao je o zameni parnih mašina sa tada novim izumom, električnim motorom.
Njegov naučni rad se bazirao na proučavanju toplote, i njene veze sa elektricitetom i mehanikom. 1841. je u članku koji je poslao Kraljevskom društvu pokazao da provodnik kroz koji prolazi električna struja proizvodi toplotu u količini koja je proporcionalna otporu provodnika i kvadrata struje koja prolazi kroz njega. Ovaj fenomen je poznat kao Džulov zakon.
Preko eksperimenata  pokazao je da toplota i rad mogu da se pretvaraju jedno u drugo, čuvajući njihovu kumulativnu vrednost. Naime, u mehaničkim i hidrauličkim mašinama zbog trenja deo rada se pretvara u toplotu, a u toplotnim mašinama rad se dobija preko veličine ekvivalentne toploti. Ovaj Džulov princip je poznat kao mehanički ekvivalent toplote, u kojem je on praktično pokazao zakon održanja energije za termodinamičke sisteme. Ovi njegovi rezultati su puno doprineli definisanju prvog principa termodinamike.
Sa Lordom Kelvinom je razvijao temperaturnu skalu.
U njegovu čast današnja SI jedinica za rad i energiju nosi naziv džul (simbol J).


== Izvori ==