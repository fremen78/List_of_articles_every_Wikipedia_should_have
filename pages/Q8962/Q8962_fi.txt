Joule (tunnus J) on SI-järjestelmässä työn ja energian yksikkö. Yksi joule on työ, joka tehdään, kun yhden newtonin suuruinen voima siirtää kappaletta yhden metrin matkan voiman suuntaan, tai tämän työn tekemiseen tarvittava energia. Samoin yksi joule vastaa yhden ampeerin sähkövirran ajamista yhden ohmin resistanssin läpi yhden sekunnin ajan, tai yhden watin teholla työskentelyä yhden sekunnin ajan. Yksikkö on nimetty fyysikko James Prescott Joulen mukaan. 
Joule vastaa muita yksiköitä seuraavasti; ensin SI-järjestelmän perusyksikköinä, sitten muina SI-yksikköinä: 

  
    
      
        
          
            J
            =
            

            
            
              
                
                  
                    
                      k
                      g
                      ⋅
                      
                        m
                        
                          2
                        
                      
                    
                    
                      s
                      
                        2
                      
                    
                  
                
                =
                N
                ⋅
                m
                =
                
                  
                    P
                    a
                    ⋅
                    
                      m
                      
                        3
                      
                    
                    =
                    

                    
                    
                      
                        W
                        ⋅
                        s
                        =
                        C
                        ⋅
                        V
                      
                    
                  
                
              
            
          
        
      
    
    {\displaystyle {\rm {J={}{\rm {{\frac {kg\cdot m^{2}}{s^{2}}}=N\cdot m={\rm {Pa\cdot m^{3}={}{\rm {W\cdot s=C\cdot V}}}}}}}}}
  
 
jossa kg on kilogramma, m on metri, s on sekunti, N on newton, Pa on pascal, W on watti, C on coulombi ja V on voltti.
Joule korvaa vanhentuneet energian yksiköt, kuten kalorin.

1 J = 1 Nm = 1 Ws = 1 kg·m²/s² = 1 VAs 
Sähkön energiamäärää mitataan usein joulen sijaan kilowattitunteina (tunnus kWh tai kW·h). 

1 MJ ≈ 0,277778 kWh tai 1 kWh = 3,6 MJ 
1 GJ ≈ 0,277778 MWh tai 1 MWh = 3,6 GJ
1 TJ ≈ 0,277778 GWh tai 1 GWh = 3,6 TJ
1 PJ ≈ 0,277778 TWh tai 1 TWh = 3,6 PJ
Yhden joulen energialla voi nostaa n. 102 gramman painoisen omenan metrin korkeuteen maan painovoimakentässä (putoamiskiihtyvyys ≈  9,81 m/s²).


== SI-kertoimet ==


== Katso myös ==
Ravintoaineiden energiatiheydet


== Lähteet ==


== Aiheesta muualla ==

Yksiköiden muunnosohjelma (englanniksi)