James Prescott Joule (24 Kevardhu 1818 â€“ 11 Hedra 1889) o fisegydh sowsnek, genys yn Salford, yn ogas dhe Mankenyon. Yn y vewnans ev a wrug kevrohow meur dhe studhyans tredan ha thermodynamek. 
Aswonys yw ev rag diskudha lagha Joule a wra deskrifa tommheans tredanek dre leverel an myns a dommder askorrys pub eylen yn kendegell gans fros tredan dhe vos kemusur dhe'n resistans a gendegell ha dhe bedrek an fros. An unses rag hemma yw an joule, kehaval orth unn watt-eylen. 
Diwettha yn y vewnans, Joule a oberas gans William Thomson dhe dhiskudha tempredh gas dhe godha ha'n gas owth omlesa. An pennrewl ma yw aswonnys avel an effeyth Joule-Thomson.

Yma'n erthygel ma owth usya an Furv Skrifys Savonek a-barth Kernowek kres.