Madrit (pronunciato en aragonés [ma'dri], en castellano Madrid) ye una villa espanyola. Madrit ye amás d'a capital d'o estau, a capital d'a suya provincia y d'a Comunidat Autonoma de Madrit.


== Historia ==
O suyo orichen ye en un enclau musulmán clamau Magerit, conquerito por Alifonso VI de Castiella en 1083. La villa fue esleita como capital d'Espanya por Felipe II, reemplazando a Toledo. En 1601, y dica 1606, a capitalidat pasó temporalment a la ciudat de Valladolit. Dende allora, Madrit ha estato perén a capital d'Espanya.


== Toponimia ==
No bi ha garra documento que permita saper que nombre tenió l'aldeya de tiempos d'os visigodos que s'establió arredol de l' arroyo de San Pedro. A evolución posterior d'o toponimo permite afirmar que esta aldeya se clamó Matrich, evolución d'o latín Matrice, referindo-se a lo manantial y cauz prencipal d'augua. Atros toponimos relacionatos con esta radiz son Val Madriz en a provincia de Zaragoza y Madriz en La Rioja, pero en estos casos con a evolución d'as CE, CI d'alcuerdo con la fonetica aragonesa, que van mes luent d'a palatalización en /che/, /chi/ y se converten en /ce/, /ci/.
Cuan los musulmans conquerioron la Meseta lo nombre Matrich s'arabizó en a suya fonetica como Magrit/Mayrit pus en arabe no existe a secuencia /trg/ y se troba mes a sobén /jrd/. En lo periodo ansalusí ye documentato a sobén lo chentilicio al-Mayriti, y s'aplicó por eixemplo a lo erudito y poligrafo hispanoarabe Maslamah ben Ahmad al-Mayriti, naixito de Madrit en o sieglo X. Ye arabizato y no en mozarabe orichinal como se troboron los castellanos o toponimo cuan conquerioron a cuenca d'o río Tacho.
A primer variacion Maydrit/Maidrit se troba en o documento fundacional de Vicus Sancti Martini de 1126. En 1176 ya se documenta Madrit, y la forma definitiva en castellano ya ye present en o mesmo Fuero viello de Madrit de 1202. Dende ixe inte y mientres cuasi tres sieglos coexistirán as variants Madrit/Madrid. En o zaguer cuarto d'o sieglo XV ya s'imposa a variant grafica Madrid, pero como ye sabito en castellano d'a Meseta Norte se pronuncia Madriz que encara que siga a evolución de Matriche seguntes a fonetica castellana, s'ha orichinato por a pronunciación como /z/ d'a /d/ final en castellano.
En aragonés se leye Madrit en bel texto medieval provinient d'a comarca de Daroca y encara se mantién esta pronunciación en aragonés ribagorzano, como veyemos en bel texto dialectal:


== Población ==


== Administración ==


=== División administrativa ===

Madrit ye dividiu administrativament en ventiún districtos, que a la suya vegada se subdividen en barrios:

Centro: Palacio, Embajadores, Cortes, Justicia, Universidad, Sol.
Arganzuela: Imperial, Acacias, Chopera, Legazpi, Delicias, Moguer, Atocha.
Retiro: Pacifico, Adelfas, La Estrella, Ibiza, Los Jerónimos, Niño Chesús.
Salamanca: Recoletos, Goya, Fuente del Berro, Guindalera, Lista, Castellana.
Chamartín: El Viso, Prosperidad, Ciudad Jardín, Hispanoamérica, Nueva Espanya, Castiella.
Tetuán: Bellas Vistas, Cuatro Caminos, Castillejos, Almenara, Valdeacederas, Berruguete.
Chamberí: Gaztambide, Arapiles, Trafalgar, Almagro, Vellehermoso, Ríos Rosas.
Fuencarral: El Pardo, Fuentelarreina, Peñagrande, Barrio del Pilar, La Paz, Valverde, Mirasierra, El Goloso.
Moncloa: Casa de Campo, Argüelles, Ciudad Universitaria, Valdezarza, Valdemarín, El Plantío, Aravaca.
Latina: Los Cármenes, Puerta del Angel, Lucero, Aluche, Las Águilas, Campamento, Cuatro Vientos.
Carabanchel: Comillas, Opañel, San Isidro, Vista Alegre, Puerta Bonita, Buenavista, Abrantes.
Usera: Orcasitas, Orcasur, San Fermín, Almendrales, Moscardó, Zofio, Pradolongo.
Puente de Vallecas: Entrevías, San Diego, Palomeras Bajas, Palomeras Sudeste, Portazgo, Numancia.
Moratalaz: Pavones, Horcajo, Marroquina, Media Legua, Fontarrón, Vinateros.
Ciudad Lineal: Ventas, Pueblo Nuevo, Quintana, La Concepción, San Pascual, San Juan Bautista, Colina, Atalaya, Costillares.
Hortaleza: Palomas, Valdefuentes, Canillas, Pinar del Rey, Apostol Santiago, Piovera.
Villaverde: San Andrés, San Cristobal, Butarque, Los Rosales, Los Ángeles, el Espinillo, Marconi
Villa de Vallecas: Casco Histórico de Vallecas, Santa Eugenia
Vicálvaro: Casco Histórico de Vicálvaro, Ambroz
San Blas: Simancas, Hellín, Amposta, Arcos, Rosas, Rejas, Canillejas, Salvador
Barajas: Alameda de Osuna, Aeropuerto, Casco Histórico de Barajas, Timón, Corralejos


=== Reparto de concellers ===


=== Alcaldes ===


== Puestos d'intrés turistico ==

Beluns d'os puestos turisticos mas importants son:

O Museu Nacional d'o Prado.
O Museu Thyssen-Bornemisza.
O Museu Reina Sofía (an se troba a obra Guernica de Pablo Picasso).
O Museu Arqueolochico Nacional.
O Palacio Reyal.
A Plaza de Oriente.
O Templo de Debod.
O Monesterio d'as Escalzas Reyals.
O Monesterio d'a Encarnación
A Puerta del Sol.
A Seu de Santa María la Reyal de l'Almudena.
O Palacio de Veire d'a Arganzuela.
O Parque d'o Retiro.
O barrio de chueca, con una important presencia gay.
El rastro.
Belún d'os suyos muitos tablaus flamencos.
Dentro d'o patrimonio molimental se pueden alufrar, entre atros:

A fuent de Cibeles.
A fuent de Neptuno.
A Puerta d'Alcalá.
A Puerta de Toledo.
O sieglo XX trayó tamién a construcción d'un zarpato d'edificios singulars (muitos d'els en o districto financiero de AZCA) como:

Torrespaña.
Torres Blancas.
Torre Picasso.
As torres Puerta d'Europa.
A Torre Windsor (cremata).
A Torre d'o Banco de Bilbao.
En a comarca de Madrit se troban o palacio y monesterio d'o Escorial, os palacios d'Aranjuez Aranjuez y o centro historico d'Alcalá de Henares.
Antimás de por los suyos puestos d'intrés historico, toda la ciudat ofrexe infinidat de posibilidaz comercials. Sindembargo, existen zonas d'especial concentración comercial como son as carreras Preciados/Carmen y Serrano/Goya con botigas d'as mas importants marcas de moda (Zara,Cortefiel...) u grans almagacens (El Corte Inglés).


== Fiestas locals ==
15 de mayo, Fiestas de Sant Isidro Labrador. Patrón de Madrit.
9 de noviembre, Fiestas d'a Virchen d'a Almudena. Patrona de Madrit.


== Localidaz achirmanatas ==
1975:  Buenos Aires (Archentina).
1988:  Berlín (Alemanya).


== Vinclos externos ==
 Se veigan as imáchens de Commons sobre Madrit.
Concello de Madrit.
Candidatura Olimpica Madrit 2012.
Plataforma contra las Olimpiadas.
Turismo, Ocio y Cultura en Madrit.


== Referencias ==