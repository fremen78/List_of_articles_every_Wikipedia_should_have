Madrid (pronoonced: “mah-DRID” or /məˈdrɪd/) is the caipital an mucklest ceety o Spain. The caipital uised tae be Valladolid till 1561.
Madrid is in the middle o Spain, in the Commonty o Madrid. This commonty is a muckle area whilk includes the ceety as weel as smaw touns an veelages ootwi the ceety. 7 million fowk stay in the commonty. Mair nor 3 million stay in the ceety itself. At 655 m (2,100 ft) abuin sea level, it is the heichest caipital o ony European kintra. It haes twa fitbaa teams cried Real Madrid an Atlético Madrid.
Madrid wis ruled bi the Romans frae the 2nt hunderyear. Efter 711AD, it wis ringit bi the Moors. Fae 1083, Catholic keengs ruled the aurie again. Bi the mid-16t hunderyear it haed acome the caipital o a vera muckle empire. Spain wis ruled bi monarchs frae the Hoose o Habsburg, then the Hoose o Bourbon. Efter the Spaingie Ceevil War, it wis ruled bi a dictator (Francisco Franco) til the mid-1970s whan it became a democracy.
As it is the caipital ceety, Madrid is whaur the monarch lives an whaur the govrenment meets an aw.
Madrid is the financial centre o Spain. Mony muckle businesses hae thair main offices thare.
Tho it is a modren ceety, a fair wheen o its history can be seen an felt as a bodie walks alang the streets an in the muckle squares o the ceety. Thare bonnie pairks, famous biggins, airt galleries an concert haws. The simmer months is vera het an the winter months is vera cauld.


== Internaitional relations ==


=== Pairtner ceeties ===
 Paris, Fraunce
 Roum, Italy
 Copenhagen, Denmark,
 Bangkok, Thailand
 Beijing, Cheenae (since 1985)
 Berlin, Germany
 Brussels, Belgium
 Islamabad, Pakistan
 Bordeaux, Fraunce
 Buenos Aires, Argentinae
 Lisbon, Portugal
 Rabat, Morocco
 Moscow, Roushie
 New York Ceety, US
 Lunnon, Unitit Kinrick
 Manila, Philippines
 Nouakchott, Mauritanie
 Prague, Czech Republic
 Rio de Janeiro, Brazil
 Sarajevo, Bosnie an Herzegovinae
 Sofia, Bulgarie
 Tripoli, Libie
 Warsaw, Poland


== References ==