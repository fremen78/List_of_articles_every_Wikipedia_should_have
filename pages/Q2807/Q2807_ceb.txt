Alang sa lungsod sa Surigao del Sur, adtoa ang Madrid, Surigao del Sur.

Ang Madrid mao ang kapital ug labing dako nga dakbayan sa Espanya. Madrileños ang tawag sa mga residente dinhi. Ang dakbayan nahimutang sa sapa sa Manzanares sa sentro sa nasod, natung-an sa mga komunidad autonoma sa Castilla ug León ug sa Castilla-La Mancha. Tungod sa iyang produkto sa ekonomiya, istandard sa pagpuyo, ug kadak-on sa merkado, ang Madrid gikonsidera mga mayor nga sentrong pinansyal sa Peninsulang Iberiko; ania dinhi ang mga ulohang opisina sa mga mayor nga kompanyang Katsila, ug sa tulo sa 100 ka mga dagkong kompanya sa kalibotan. Isip kapital, seat sa gobyerno, ug residensya sa monarkiyang Katsila, kini sab ang sentro sa politika sa nasod. Ang mayor sa pagkakaron mao si Manuela Carmena Castrillo, gikan sa konserbatibo nga Ahora Madrid.