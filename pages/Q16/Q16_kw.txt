Kanada yw rywvaneth werinel keffrysyes yn Amerika Gledh. Yma'n Keffrysyans ow tydhya a-dhia 1867 hag ynno 10 pow ha 3 tiredh y'n eur ma. Trevesigethow frynkek ha predennek o niver a'n powyow ma.
Powyow Kanada:

Tir Nowydh ha Labrador
Alban Nowydh
Ynys an Prins Edward
Brunswick Nowydh
Québec
Ontario
Manitoba
Saskatchewan
Alberta
Kolombi Bredennek
Tiredhow: 

A. Nunavut
B. Tiredhow an Gledh-West
C. Yukon
An brassa sitys yw Toronto ha Montréal, mes Ottawa yw pennsita an Keffrysyans. Vancouver yw an vrassa sita y'n Howlsedhes. Sowsnek ha Frynkek yw yethow soedhogel an Keffrysyans; y kewsir Frynkek gans an vrassa niver a dus yn Pow Québec, ha gans niveryow le yn tylleryow erell (yn arbennik Ontario ha Brunswick Nowydh). Yma an yeth Sowsnek ow kwarthevya y'n naw pow saw Québec.
Nyns eus dhe Ganada gwlas kentrevik saw onan, an Statys Unys. 
An Emperoureth Predennek a dryghas powyow est Kanada a'n Frynkyon yn 1713 (pow Acadie) ha 1759-1760 (pow Canada). Tus Kanada a omladha erbynn an Amerikanyon y'n Domhwelans Amerikan ha Bresel 1812. Kanada yw anserghek yn soedhogel a-dhia Reyth Westminster yn 1931.