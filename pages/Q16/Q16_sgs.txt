Kanada (onglėškā ė prancūzėškā Canada) īr valstībė Šiaurės Amerėkuo. Tor robežio so JAV pėitūs ė vakarūs. Tēpuogė so Atlanta ondėnīno ritūs, Ramioujo ondėnīno vakarūs ė Arktėis ondėnīno šiaurie.


== Puolitėnė sėstema ==
Kanada faktėškā valda Jongtėnės Karalīstės karalios, anuo skėrams gubernatuorios ėr ministros pėrmėninks, katros ėšrenkams renkont Kanadas parlamenta.


== Administracėnis soskėrstīms ==
Kanada padalėnta i 10 provincėju ė 3 terituorėjės. 
Provincėjės (tonkiau gīvenamė regėjuonā pėitūs, katrėi tor daugiau teisiu nego terituorėjės):

Alberta
Brėtu Kolumbėjė
Kvebeks
Niufanlends ė Labradors
Manitoba
Naus Brunsviks
Naujojė Škotėjė
Ontarėjos
Princa Edvarda sala
Saskačevans
Terituorėjės (retā gīvenamė šiaurėnē regijuonā, katrėi tor mažiau tėisiū nego provincėjes):

Jukons
Nunavuts
Šeuris vakaru teritourėjė


== Demuograpėjė ==
Pėrmė̄jē Kanadas gīventuojē bova eskimā (inuitā). 
2001 metu duomenim Kanaduo daugiausē gīven kanadėitē (39,2%), onglā (20%) ė prancūzā (15,75%). Šalie tēpuogė īr daug škuotu, airiu, italu, okrainėitiu ė kt.


== Kalbas ==
Kanaduo īr dvė valdėškė kalbė – prancūzu ėr onglu. 1969 m. lėipas 7 d. patvėrtėnos valdėšku kalbū akta prancūzu kalba bova solīgėnta so onglu vėsuom puovīzom, tas padiejė Kanadā palėktė stėprē dvėju kalbu valstībė.
Prancūzu ėr onglu kalbė tor vėiniouda līgė federalėnėm tėismė, parlamėntė ė vėsūs federalėniūs instėtocėjūs.


== Akuonuomėka ==
Kanada priskėrama pri baguotiausiu Svieta valstībiu. Ta īr liousuos rėnkas akuonuomėkas valstībė. Tor dėdli BVP, tėnkontė žmougou, aukšta žmuogaus suocēlėnės raiduos indeksa.