Kanada, (Inggirih jo Parancih: Canada), marupokan nagara paliang utara di kawasan Amerika Utara. Nagara iko marupokan nagara monarki konstitusional jo pamarintahan nan babantuak demokrasi parlementer federal. Raja Charles III manjadi kapala nagara iko. Nagara iko tadiri ateh 10 provinsi jo 3 teritori, nan manganuik sistem desentralisasi. Kanada batagak pado taun 1867, salapeh dilewakannyo undang-undang Konfederasi. Ottawa manjadi ibukota nagara iko. Kantua gubernur jenderal, perdana menteri, sarato parlemen nasional talatak di kota tasabuik. Kanada panah manjadi jajahan Parancih; nan kudian dikuasoi dek Inggirih, inggo ari kamardekaannyo. Kini, nagara iko manjadi anggota La Francophonie, nan juo nagara Persemakmuran Inggirih. Laweh Kanada mancapai 9.970.610 kmÂ². Nagara iko tagolong nagara maju, nan parekonomiannyo bagantuang pado hasia alam.
Kanada manjadi salah satu nagara jo karagaman etnis jo multikultural nan paliang baragam di dunia. Imigran di nagara iko tagolong gadang, kok dibandiangkan nagara lainnyo. Salain itu, parekonomian Kanada manjadi paliang gadang kasapuluah di dunia. Sumber dayo alam (nan balimpah), dan jaringan padagangan internasional manjadi tumpuan utamo ekonomi nagara iko. Hubuangan nan panjang jo Amerika Sarikat maagiah dampak nan signifikan pado ekonomi jo budaya kadua nagara.
Kanada adolah sabuah wilayah di dalam Pasamakmuran Banso-Banso, anggota Francophonie, dan sabagian dari babarapo institusi dan pangalompokan internasional dan antar pamarintah tamasuak Pasarikatan Bangsa-Bangsa, Organisasi Pajanjian Atlantik Utara, G7 (daulu G8), Kalompok Sapuluah, G20, Pajanjian Padagangan Bebas Amerika Utara dan forum Karajosamo Ekonomi Asia Pasifik.


== Rujuakan ==