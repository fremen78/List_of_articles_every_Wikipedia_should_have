Kanada yew dewleta. Cayê xo mıntıqa ra zımeyê qıtaya Amerika dero. Zımeyê Kanada de Okyanuso Arktik, veroc de Dewletê Amerikayê Yewbiyayey, rocawan de Okyanuso Gırd, rocvetış de Okyanuso Atlantik û Welato Kewe estê. Paytextê Kanada Ottowayo. Kanada eyaletan ra yena pêra (mıteşekkıla) û 13 eyaletê xo estê. Kanada ezaya NATO, Mılliyetanê Yewbiyayiyan (UN), NAFTA, û G8iya.


== Tarix ==
İşğalê şaranê Ewropayıcan ra ver, eşirê Postesuran Kanada sero cıwayêyi bi; nê wahêrê ê erdi bi. Wextê esrê 15ıne de mılletanê Ewropa qıtaya Amerika işğal kerde. Eskeranê Ewropa hem Dewletanê Amerikayê Yewbiyayeyan de, hem zi Kanada de zaf Postesuri kışti, be guman 11 milyon merdumi tertele ra merdê. Verên de Kanada koloniya/mıstemera Britanya biye. Labelê Kanada xoseriya temame nêgırewte. Nıka Kanada gırêdayiya qraliya Britanyawa. Cengê Dınyayê I. û II. de dewleta Kanada bêhet mende.


== İklım û sûki ==

İklimê Kanada zaf serdıno. Mıntıqa ra zımeyê xo zaf cemedıno. Awa ke iklimê Kanada zaf serdıno, şarê Kanada sindorê Amerika ra nêzdi nışeno ro.
Bacarê Gırdi:

1. Toronto. Nıfus: 2.481.494
2. Montreal. Nıfus: 1.583.590
3. Calgary. Nıfus: 878.866
4. Ottawa. Nıfus: 774.610
5. Winnipeg. Nıfus: 671.126.
Bacarê Torontoyi zaf raver şiyo. Tede banê xeylê berzi estê. Toronto bacarê borsayo, merkezê iqtısadê Kanadayo.


== Nıfus ==
Nıfusê Kanada 32,5 milyono. Zaf mılletan ra insani estê: İngılızi (%19,2), Frenki (%15,7), İskoçi (%14), İrlandıci (%12,9), Elmani (%9,0), İtalyani (%4,3), Çinıci (%3,5) û Postesuri (%3,4). Dinê Kanada İsewitiya û mezhebê mıletê Kanada Katoliko. Labelê dino resmi çıniyo. Tayê Mısılmani, Musewiyi zi estê. Zıwano resmi İngılızki û Frenkiyo.


== İqtısad ==
İqtısadê Kanada zaf gırdo. Endustriya koli û petroli zaf mıhima. Herunda standardê heyati berza. Labelê Kanada iqtısad û kulturê Dewletanê Amerikayê Yewbiyayeyan ra zaf tesir biya.


== Çımeyi ==
Sitey Dewleta Kanada (İngilizki)
Atlasê Kanada Archived 2006-05-05 at the Wayback Machine (İngilizki)
Canada CIA the World Factbook Archived 2006-05-29 at the Wayback Machine (İngilizki)
Resmê Kanada Archived 2007-05-19 at the Wayback Machine (İngilizki)