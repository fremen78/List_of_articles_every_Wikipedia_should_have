Gdaňsk (polsky Gdańsk s výslovností  , kašubsky Gduńsk, německy Danzig s výslovností  , latinsky Gedania, Gedanum anebo Dantiscum) je jedno z nejstarších a největších polských měst, metropolí Pomořského vojvodství, ležící v Pomoří na řekách Visle a Motławě na břehu Baltského moře u Gdaňského zálivu. Po dobu téměř 800 let, do roku 1793, byl součástí polských státních útvarů, poté byl na necelých 152 let ovládán Pruskem a později Německým císařstvím, Výmarskou republikou a nakonec Třetí říší. Roku 1945 byl navrácen Polské republice. Gdaňsk hraje také roli kašubského hlavního města, jejich kulturního centra a sídla nejdůležitějších kašubských institucí. V současnosti má rozlohu 262,5 km² a přibližně 486 tisíc obyvatel. Nachází se zde velký námořní přístav.
Společně s městy Sopoty a Gdyně tvoří aglomeraci, pro kterou se běžně užívá název Trojměstí (polsky 'Trójmiasto'). Město leží při ústí řeky Motlavy do Visly. Ústí Visly tvoří východní administrativní hranici města.
Přes město vede hlavní železniční trať Varšava – Gdyně a souběžně s ní Szybka kolej miejska, zajišťující dopravu po gdaňské aglomeraci. Hlavním nádražím je Gdańsk Główny. Je zde mezinárodní letiště.
U Gdaňsku se nachází malý poloostrov Westerplatte, kde 1. září 1939 začala druhá světová válka. V místních loděnicích vznikla Solidarita (Solidarność), odborová organizace a nejznámější politická opozice komunistického Polska, její zakladatel Lech Wałęsa se později stal polským prezidentem.
V roce 2027 se poblíž Gdaňsku uskuteční světové skautské jamboree, na které by mělo dorazit zhruba 45 tisíc skautů a skautek z celého světa.


== Dějiny města ==
Nejstarší archeologické nálezy, dokládající místní osídlení v podobě rybářské osady, sahají do 7. století. Ovšem první písemnou zmínku o městě nalézáme k roku 997 v legendě Život svatého Vojtěcha, která byla sepsána nedlouho po světcově smrti – kolem roku 1000. Rok 997 proto bývá tradičně chápán jako počátek historie Gdaňska.
Na sklonku 10. století zabral Boleslav III. Křivoústý Západní Pomořansko, roku 1227 se ale území zmocňuje pomořanský kníže Svatopluk II. Veliký. Pomořanská knížata si panství nad Gdaňskem udržela do roku 1294 a tato doba je důležitá tím, že v roce 1263 byla Gdaňsku udělena městská práva.
V roce 1361 vstoupilo město do hanzy.
Roku 1433 se k městu při spanilé jízdě k Baltu dostali husité.


=== Chronologický přehled vlastníků města ===
997–1227: součást polské monarchie[zdroj?]
1227–1294: součást Pomořského knížectví dynastie Samborovců
1294–1308: součást polské monarchie
1308–1454: součást řádového státu německých rytířů
1454–1466: město v bojích třináctileté války
1466–1569: součást Polského království
1569–1793: součást Polsko-litevské unie
1793–1807: součást Pruska
1807–1814: svobodné město
1815–1871: součást Pruska
1871–1918: součást Německého císařství
1918–1920: součást Výmarské republiky
1920–1939: svobodné město
1939–1945: součást nacistické třetí říše
1945–dosud: součást Polské republiky (1952-1989 Polské lidové republiky)


== Obyvatelstvo ==
Do roku 1308 byl Gdaňsk obydlen hlavně slovanským obyvatelstvem (Kašuby). Během období nadvlády Řádu německých rytířů a zvláště po masakru obyvatel města v 1308 roce v Gdaňsku začalo převažovat německé obyvatelstvo. Ještě v 19. století převažovala polština, avšak na počátku 20. století tvořili 90 % obyvatelstva Němci, zbytek převážně Poláci a Kašubové; většinové vyznání bylo evangelické, postupně rostl podíl katolictví. Teprve po druhé světové válce sem přišlo nové polské obyvatelstvo.
Vývoj počtu obyvatel:


== Slavní rodáci ==
Mezi nejznámější osobnosti pocházející z Gdaňska, či kteří s ním spojili svůj život, patří např.:


== Fotogalerie ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Partnerská města ==


== Odkazy ==


=== Reference ===


=== Literatura ===
BANDŽUCH, Tomáš. Hitlerovo svobodné město. 1. vyd. Praha: Naše vojsko, 2017. ISBN 978-80-206-1686-9. 
CIEŚLAK, Edmund; BIERNAT, Czesław. History of Gdańsk. Gdaňsk: [s.n.], 1988. 
VEČEŘE, Vít. Dějiny města Gdaňsk do roku 1920. Praha, 2015.  seminární práce. Univerzita Karlova. Vedoucí práce Zdeněk Hojda.    


=== Související články ===
Hlavní nádraží v Gdaňsku
Tramvajová doprava v Gdaňsku
Gdaňské loděnice
Svobodné město Gdaňsk


=== Externí odkazy ===
 Obrázky, zvuky či videa k tématu Gdaňsk na Wikimedia Commons 
 Galerie Gdaňsk na Wikimedia Commons
Gdańsk - Danzig na portalu polska-org.pl (polsky)
 Slovníkové heslo Gdaňsk ve Wikislovníku
Gdaňsk – oficiální stránky Archivováno 22. 2. 2011 na Wayback Machine.
Portál Trojměstí
Wirtualny Gdańsk Archivováno 20. 12. 2014 na Wayback Machine.
Stránky především o Svobodném městě Gdaňsk
Mořské museum Archivováno 10. 4. 2009 na Wayback Machine.