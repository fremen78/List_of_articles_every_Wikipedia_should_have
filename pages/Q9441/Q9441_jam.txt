Gotaama Buda, ar Siddhārtha Gautama, ar Siddhattha Gotama (Sanskrit: सिद्धार्थ गौतम) wena wah pirichual tiicha ina di nadan riijan a di Indian sobkantinent uu staat Budizim. Ih luk pah bai Budis piipl az di Supriim Buda a fiwi iej. Nobadi no riili shuor wen ih baan ar ded: muos hoerli 20t senchri istuorian se im eh-lib frah c. 563 BKI tu 483 BKI; Budis biliiv se di tuoridem bout ih laif, diskuos, ah monastik ruuldem eh-put tigeda bai ih falaradem. Nof kalekshan bout ih tiichindem eh-paas dong chuu uoral chadishan, ah neba raitdong tel bout 400 ier afta. Muo ah muo skala a se deh kyaah tuu shuor bout notn we raitdong bout Gotaama ah deh stie we frah eni salid kliem bout di istarikal fak a ih laif.