Putera Otto von Bismarck, Duke of Lauenburg (1 April 1815 – 30 Julai 1898) adalah salah seorang pemimpin yang menonjol pada abad ke 19; sebagai Perdana Menteri Kerajaan Prussia (1862–1890) dia menyatukan Jerman (kecuali Austria) dengan berapa turutan peperangan dan menjadi Canselor pertama (1871–1890) empayar Jerman. Oleh sebab beliau berasal dari keluarga bangsawan Junker beliau cenderung kepada pandangan konservatif, aristokrasi dan monarki. Bismarck menindas pergerakan demokrasi sosial yang berkembang pada tahun 1880-an dengan mengharamkan beberapa orginasasi dan secara pragmatik memulakan sistem persaraan wajib, insurans kesihatan dan kemalangan untuk pekerja. Dia digelar sebagai Iron Chancellor.
Dia dilahirkan sebagai Otto Eduard Leopold Graf (count) von Bismarck di Schönhausen dan mempelajari undang-undang di universiti Göttingen dan universiti Humboldt.Dia pernah menjadi peguam, berkhidmat dengan jabatan perkhidmatan awam dan menjadi duta Prussia di Rusia dan Perancis. Dia mengahwini Johanna von Puttkamer pada tahun 1847 dan kekal lama dan gembira dalam perkahwinannya yang menghasilkan 3 orang anak.


== Rujukan ==