Otto Eduard Leopold von Bismarck - Graf von Bismarck (conte), depost Fürst von Bismarck - 
(1815-04-01 - 1898-07-30) esseva Cancellero del regno de Prussia de 1862 a 1890. Ille unificava le Germania e deveniva le prime cancellero (1871 - 1890) del Imperio Germanic. Un chef conservative, aristocratic e monarchic, Bismarck era famose pro su dominantia domestic e su politica externe effective.
Bismarck veniva de un familia del Junkeres (le nobilitate prussian) in le Provincia de Saxonia. Ille travaliava como un politico e diplomat ante ille deveniva le cancellero. In iste rolo, ille committeva al unification de Germania sub le monarchia prusse. Ille provocava tres breve e decisive guerras contra Danmark, Austria e Francia. Iste eventos e alteros causava le creation del Imperio German sin Austria in 1871. Post le victoria abassante super Francia e Napoléon III in 1871, Bismarck establiva plure alliantias e accordos con Austria, Italia, Russia e altere nationes a fin de impedir le vindicantia de Francia. Su politica externe pragmatic era nominate Realpolitik. Ille manovrava attentivemente diplomatia pro mantener un balancia de potentia e pace in Europa. Nonobstante, ille consentiva ideas nationalista con le annexion de Alsatia-Lorena e le fundation de un imperio colonial.
Le systema politic del imperio includeva un assemblea eligite e suffragio universel masculin, ma le cancellero era responsabile solmente al imperio. Le primo, Gulielmo I, permitteva le dominantia de Bismarck e non interveniva usualmente in politica. Un protestanto devote, Bismarck initialmente se alliava con le politicos liberal protestante e exequeva un lucta politic (Kulturkampf) contra le Ecclesia Catholic in Germania a fin de rumper su influentia super le societate civil. Post 1878, Bismarck lo finiva e in su loco se alliava con le partitos catholic contra le liberales e le movimento crescente socialdemocratic. Pro combatter le politica del sinistra, ille prohibir multe organisationes de opposition e institueva le prime stato assistential in le mundo, quando ille creava un assecurantia de salute e accidente pro le obreros.
Bismarck era describite como obstinate, imperiose e franc ma etiam pote esser polite, amicabile e facete. Ille era de tempore in tempore de mal humor. Ille intimidava repetitemente Gulielmo I per menacias de resignation. Le imperio subsequente obstinate Gulielmo II non succedeva con Bismarck e tosto compulsava su resignation. Ille se retirava pro scriber su memorias. Bismarck era un heroe al nationalistas german e laudate a causa de su habilitate politic e diplomatic, ma le systema diplomatic collabeva post su resignation.