Gwladweinydd o Brwsiad a ddaeth yn Brif Ganghellor Ymerodraeth yr Almaen oedd Otto Eduard Leopold von Bismarck-Schönhausen (1 Ebrill 1815 – 30 Gorffennaf 1898). Roedd yn geidwadwr a ddomineiddiodd materion Almaenig ac Ewropeaidd rhwng y 1860au a 1890. Yn y 1860au cynllwyniodd a threfnodd gyfres o ryfeloedd a unodd yr Almaen yn un wladwriaeth gref dan arweinyddiaeth Prwsiaidd, erbyn 1871. Defnyddiodd ei sgiliau diplomyddol a'i bwer i sicrhau lle'r Almaen o fewn Ewrop.