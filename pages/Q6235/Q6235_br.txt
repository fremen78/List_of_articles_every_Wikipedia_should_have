Broadelouriezh zo un ideologiezh aet war wel e dibenn an XVIIIvet kantved hag e deroù an XIXvet kantved : ar vroudelourion en em laka da izili eus ur vroad, a laka ar vroad-se da benntalvezout, hag a lavar c'hoantaat stourm eviti.
Lod broadelouroen a gav gwelloc'h ober dave d'an dud a zo kar dezho dre o gwad, hag ar re a ra dave d'an dud a zo ganet war douar ar memes Stad hag int.
Meur a seurt broadelouriezh zo.

Hini ar pobloù hep Stad ha hini ar Stadoù : Euskariz ha Gallaoued, da skouer.
Hini an dieubiñ ha hini an aloubiñ : Ukrainiz ha Rused, da skouer/
An hini a vez embannet he lorc'h hag an hini a vez kuzhet evel un dra vezhus : Gallaoued ha Bretoned, da skouer.


== Orinoù ==


=== Ganedigezh ar vroadelouriezh vodern ===
Pan eo bet an natio, ur gêr latin, un termen implijet ha troet a-dreuz ar c'hantvedoù evit termeniñ pobloù pe veuriadoù pe strolloù tud liesseurt, ne weler ket un elfennadur politikel ha gwirael a-raok Kantved ar Sklêrijenn, an XVIIIvet kantved. Gant ar bredourien ha politikourien gall eo bet embannet e oa sujidi roue Bro-C'hall, keodeded ur vroad, ar Vroad C'hall. Dic'hallus avat voe ket mirout ar roue hag ar vroad asambles ken : goude ma voe bet nullet an unpenniezh e voe ret termeniñ piv a oa gwir brogarour hag enebour ar Vroad (unpennelourien, Chouaned, trafikerien, hag all).


== Ar vroadelouriezh vreizhat ==
Meur a ster zo d'ar vroadelouriezh vreizhat.

Ar voadelouriezh en ur ster strizh, da lavarout eo ar strolladoù a lavar bezañ a-du gant ar vroadelouriezh.
Ar vroadelouriezh en ur ster ledan, a vod an holl strolladoù politikel diazezet e Breizh, a zifenn harzoù istorel Breizh ha yezh ha sevenadur Breizh.
Ar vroadelouriezh en ur ster ledanoc'h c'hoazh, a vod ar strolladoù sevenadurel hag an aozadurioù a labour war dachenn Breizh hepken pe evit ar brezhoneg dreist-holl. Evel-se e vez lakaet Diwan hag Ofis ar Brezhoneg (ha meur a aozadur all da-heul) da vroadelourien gant ar republikanourion, evit diskar o brud da gentañ, hag evit lakaat ar Stad c'hall da enebiñ outo da c'houde. N'eus tost da zen ebet e Breizh avat o vagañ kasoni ouzh nep bro all ebet, ha pa vefe Bro-C'hall. Brogarantez a vez maget gant ar vroadelourion vreizhat peurliesañ, a zo e brobagrourion e gwirionez.
Ar vrogarantez eo ar garantez a vag an den ouzh e vro, ar vroadelouriezh eo ar gasoni a vag ouzh ar broioù all. a lavaras Charles de Gaulle(Daveoù a vank). Evel-just n'eo ket sell ur Breizhad an hini eo.


== Pennadoù kar ==
Etrevroadelouriezh
Brogarantez


== Notennoù ==