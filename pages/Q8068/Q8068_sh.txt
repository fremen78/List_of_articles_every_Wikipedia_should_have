Poplava je prirodna pojava koja označava neuobičajeno visoki vodostaj u rijekama i jezerima, zbog koga se voda iz riječnog korita ili jezerske zavale prelijeva preko obale te plavi okolno područje. Također označava i nešto rjeđu i obično kratkotrajniju pojavu koja se događa na obalama mora.
Uzroci poplava rijeka i jezera najčešće su visoke oborine, odnosno naglo topljenje snijega i leda, dok je kod mora i velikih jezera uzrok obično potres, neuobičajeno snažna oluja ili djelovanje vulkana.
Korištenje blagodati koje donose poplave, odnosno borba protiv njihovih negativnih posljedica, bili su značajni faktori u razvoju prvih ljudskih civilizacija.


== Znameniti primjeri ==
Poplava u Zagrebu 1964.
Poplave na Balkanu 2014.