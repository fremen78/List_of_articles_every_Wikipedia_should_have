Un inundation es un superflux de aqua que submerge terra que es usualmente sic. Le Union Europee directive de inundationes defini un inundation como un coperir per aqua de terra non normalmente coperite per aqua. 
In le senso de "aqua fluente", le parola anque pote esser applicate al influx del marea.
Inundar pote occurer como un superflux ab corpores de aqua, tal como un fluvio o laco, in qual le aqua superalta o rumpe dicas, resular in alicun del aqua 
escappar su bordos usual, 
o illo pote occurer a causa de un accumulation de aqua pluvial sur terra saturate in un inundation areal. 
Ben que le grandor de un laco o altere corpore de aqua variara con cambiamentos saisonal in precipitation e disgelation de nive, 
istes cambiamentos in dimension es inverisimile de esser considerate significante si non illos inunda proprietate o neca animales domestic.
Inundationes anque pote occurer in fluvios quando le rata de flux excede le capacitate del canal fluvial, particularmente al curvas o serpentares in le via de aqua. 
Inundationes sovente causa damna a casas e firmas si illos es in le natural planas inundational de fluvios. 
Ben que fluvial damna inundational pote esser eliminate per mover foras ab fluvios e altere corpores de aqua, 
gentes ha traditionalmente vivite e laborate preter fluvios perque le terra es usualmente plat e fertile 
e perque fluvios provide viage facile e accesso a commercio e industria.
Alicun inundationes disveloppa lentemente, ma altere tal como un inundation subite pote disveloppar in solmente un pauc minutas e sin visibile signos de pluvia. 
Additionalmente, inundationes pote esser local, impactar un vicinitate o communitate, o multo grande, afficer integre bassinos fluvial.


== Vide etiam ==
Meteorologia
Pluvia
Tsunami
Catastrophe


== Referentias ==