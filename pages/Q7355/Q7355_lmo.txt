Ol fium Jald, in cines 黄河 (Huáng Hé) o 黃河 (Huang Ho), l'è ol principal fium de la Cina setentrionala, de spess ciamad la cuna de la civiltaa cinesa.
Cond i so 5 464 km de lungeza l'è vun dei fium plussee long a'l mond e ol segond de la Cina. Ol so bacin idrografeg inscambe al g'ha una superfix de circa 750 000 km², la terza plu granda del stat asiateg.
Ol fium al nass ind la provinça del Qinghai, in sul voltpian del Tibet (a 4 500 m sora ol nivell del mar), e al passa a travers ses province e do rejon autonome fin a'l Mar de Bohai (golf de Chihli), qe al fa part del Mar Jald. Ind el so cors inferior de spess al va fœra dei arjen, e per qell motiv qé l'è stait sovernominad anca ol Dolor de la Cina e 'l  Miga Governabel.
Ol termen huang (tr. jald) al veng dei sediments de lœss qe ol fium al porta fina a'l mar. Ol so bacin al g'ha denter tante dei plussee antige citaa de la Cina: Lanzhou, Baotou, Xi'an (Sian), Taiyuan, Luoyang, Zhengzhou, Kaifeng e Jinan.


== Riferiments ==