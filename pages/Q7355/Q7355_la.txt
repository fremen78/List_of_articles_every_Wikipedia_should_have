Flumen Flavum (vel Luteum vel Croceum; Sinice simplice 黄河, Sinice antique 黃河 Huáng Hé ; Mongolice Hatan Gol 'Flumen Regina') longitudine est secundum flumen in Sinis (post Flumen Yangtze) et sextum in orbe terrarum, circa 6564 km longum. Flumen, ex Montibus Bayan Har in Provincia Qinghai in Sina occidentali ortum, ad orientem per novem provincias Sinicas transit atque in Mare Bohaiense influit. Transversa pelvis Fluminis Flavi sectio est 1900 km oriente ad occidentem et 1100 km septentrionalibus ad meridiem. Summa pelvis area est 742 443 km².

Flumen Flavum inculabulum civilizationis Sinicae appellatur, quia sua pelvis est ortus antiquarum civilizationum Sinicarum et fuit divitissima in nova historia Sinica regio, sed frequentes vastantesque inundationes, cum limus ex locis superiis adlatus alveum in cursu inferiori iterum atque iterum elevaret, aliquando supra agros circumdatos, flumini dederunt nomina 'Dolor Sinarum" et "Pestis Han Filiorum."
Apud primas litteras Sinicas, Flumen Flavum He (河) simpliciter appellatur, verbum quod in sermone hodierno tantum 'flumen' significat (antiquis autem temporibus, signa 川 et 水 'flumen' significabant). Nomen Flumen Flavum (黃河) primo apparet in Liber Han (漢書 vel litteris simplicibus 汉书, Hàn Shū) per Domum Han Occidentalem (206 a.C.n.–9 p.C.n.) scriptus. Nomen Flumen Flavum perennem aquae lutulentae colorem flavum in inferiori fluminis cursu describit. Color e solo loessaceo in aqua suspenso venit.
Aliquando Flumen Flavum poetarum more "Fluxionem Lutulentam" (simplice 浊流, antique 濁流, Zhuó  Liú). In Qinghai, fluminis nomen Thibetanum est "Flumen Pavonis" (Wylie 玛曲 Ma chu ; 瑪曲 maqu).


== Fluxus ==
Flumen Flavum in reservato "Trium fontium flumina" haud longe a fontibus fluminis Caerulei et Mecongi in provincia Qinghaiensi oritur. In fluxu superiore inter montes planitiei montanae Thibetanae multas versuras facit; postea ad boreorientem fluens in provincia Gansuensi in planitiem elatam Loessaceam egreditur, ubi multum solum loessaceum aquis suis accepit, a quo et colorem et nomen habet. Lanzhou provinciae Gansuensis caput in ripa eius situm est. Per Ningxiam transit (cuius caput Yinchuan etiam ad flumen Flavum situm est) et in Mongoliam Citeriorem intrat, in steppis cuius siccis "Versuram Magnam" (Sinice Hetao) facit et ad meridiem vertit.
In fluxu medio diu ad meridiem fluens provinciarum Xensiae et Xansiae confinium facit; ad orientem vertit et per confinium Xansiae et Honaniae, postea per Honaniam ipsam fluit, ubi haud longe a flumine Zhengzhou provinciae caput patet. In fluxu inferiore e Honania egrediens per Xantoniam provinciam fluit, ubi Cinanum Xantoniae urbs capitalis ad ripas eius stat, et in Xantonia in mare Flavum se effindit.


== Tributarii ==

Tributarii Fluminis Flavi sunt (a fontibhus ad ostium):

Horum tributariorum, Flumen Wei ext maximus.


== Nexus interni ==
Cantata Fluminis Flavi
Concertus Clavilis Fluminis Flavi
Geographia Sinarum
Grandis Sinarum Canalis
Index fluminum in Sinis
Inundatio Fluminis Flavi anno 1938
Moles Xiaolangdi
Mare Flavum
Mare Rubrum
Media Planities (Sinae)
Planities Sinarum Septentrionalium


== Notae ==


== Bibliographia ==
Sinclair, Kevin. 1987. The Yellow River: A 5000 Year Journey Through China. (Ex documentario televisifico). Chatswood, Sydneii Australiae: Child & Associates Publishing. ISBN 0-86777-347-2.


== Nexus externi ==

Flumen Flavum, in pagina "Yellow River Conservancy Commission" apud situm yellowriver.gov.cn
Flumen Flavum apud situm cis.umassd.edu
Pellicula apud video.nytimes.com