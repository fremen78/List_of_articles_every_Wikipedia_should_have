Le Fluvio Jalne (in lingua chinese: Huáng Hé 黃河T／黄河S) es le secunde fluvio le plus longe de China, post le Fluvio Azur. Illo nasce in le plateau tibetan, in le provincia de Qinghai, e flue a traverso septe provincias e duo regiones autonome, terminante in le Mar de Bohai. Le Fluvio Jalne debe su nomine al grande quantitate de sedimento mineral que illo contine, le qual da un color bruno-jalnastre characteristic a su aquas.