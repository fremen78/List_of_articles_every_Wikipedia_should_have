Jalal ud-Din Muhammad, yamado Akbar (en persa: جلال الدین محمد اکبر, Jalāl ud-Dīn Muhammad Akbar) (nasido en Umarkot, Sind, 25 de Oktobre de 1542 i muerto en Agra, Uttar Pradesh, 27 de Oktobre de 1605), era el treser imperador mogol el kualo engrandesió el su imperio a traverso de la India del Nord i Sentrala. Es yamado "el mas grande" (akbar, en arabo) de los grandes mogolos. El su titolo kompleto era Al-Sultan al-'Azam wal Khaqan al-Mukarram, Imam-i-'Adil, Sultan ul-Islam Kaffatt ul-Anam, Amir ul-Mu'minin, Khalifat ul-Muta'ali Abu'l-Fath Jalal ud-din Muhammad Akbar I Sahib-i-Zaman, Padshah Ghazi Zillu'llah ['Arsh-Ashyani]. El su ijo mas kerido era el su ijo mas chiko, Daniyal.
Anke no tenia konosensia de eskritura, tenia muncho entereso por el dezvelopamyénto de la kultura i endemas izo ke se tresladasen los eskritos de la lingua sanskrita verso otras linguas. Endemas dezvelopó la agrikultura i la ekonomiya del imperio.