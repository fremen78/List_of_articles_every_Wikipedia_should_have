Mexico nipatatekoan a kitakit (Spain sowal: Estados Unidos Mexicanos), o pangangan Mexico (Spain sowal: México), o ka’amisay Amilika safaniyot a cecay no nipatatekoan a kitakit a cisakowanay kitakit, o ka’amis ato Amilika masasiingir, katimol ato kaetip mililisay to Taypinyang, o kawali o Belize, Guatemala ato Caribbean riyar, kawali o Mexico sangoso’ [9]. O adahal no sera ira ko 180 ’ofad pinfang kongli[10], no Amilika safaniyot o saka lima dadahalay kitakit ato saka 14 ta’akay kitakit no hekal. O polong no tamdaw ira ko 1.28 walwalan, o saka mo^etep ’alomanay tamdaw no hekal, ono Spain a sowal saka cecay ta’akay tamdaw kitakit ato Latin Amilika safaniyot saka tosa ta’akay tamdaw kitakit. Mexico o nipatatekoan a kitakit, halo 32 ko kanatal; o tadamaci  atota’akay maci o Mexico niyaro’ o cecay kanatal.
I ’ayaway ni Columbus a to’asan a Mexico adihay ko tala’ayway i tenokay ca Amilika safaniyot a palamitan no maro’ay a tamdaw, tinako Olmec, Toltec, Teotihuacan, Zapotec, Maya ato Aztec. I 1521 miheca, o Spain hongti kitakit i Mexico a Tenochtitlan ko kaitiraan milowid a micingcing to itiniay sa’etal, patireng to telek a New Spain songto a mikowan. I 1821 miheca, ikor a pisiiked a kalalood Mexico pisiikedan, onini a sa’etal mihapiw to pisiiked mihayda to Mexico. 
Iko no Mexico a misiiked pakataneng to kararawan, caay katomenek ko kicay ato sici. Ikor no Amilika ato Mexico a kalalood (1846-48), o tangic malitosaay no ka’amisay a sera mapapecih to Amilika. I 19 sici, o Mexico mataneng ko pastry lalood, France Mexico lalood, laloma’ay no kitakit a lalood, tosaay hongti kitakit ato 30 mihecaan a nisateked a pikowan a to’asan no likisi. I 1910 miheca miteka ko Mexico to sapifelih to nisateked a pikowan, saikor i 1917 miheca mapasetek ko kimpo ato fa^elohay sapidemak tosici a telek ko patireng. 
O ngangan no Mexico a sa’osi no kapolongan ka rihaday no polong a tamdaw o saka 15 ta’akay i hekal, i kasakitakit misanga’an kinaira (o malalenay ko pi’acaay ) o saka 11 ta’akay i hekal. O Mexico a kicay ato ka’amisay Amilika pakoniraay kalali’aca katatelekan (NAFTA) kalali’aca lakapot makakedecay, mangalef to saki Amilika[11][12].  I 1994 miheca, o Mexico mala kakomodan no kicay ato kacomahadan a sakapot a sa’ayaway a Latin Amilika safaniyot sakapotan. No hekal a kingko pala tenokay takaraway cimicomoday a kitakit[13], misaheciay a tamdaw sacisowal sa o cecay fa’elohay katayalan a kitakit[14][15][16][17]. Mipasasa to romi’ad tangasa i 2050 miheca, o Mexico mala Osaka 5 ano eca saka 7 ta’akay sakino kicay i polong no cikiw[18][19]. 
Onini a kitakit o mala sa’etalay a ta’akay kitakit ato sasifo’an ci’icelay kitakit[20][21][22][23], mararid mala o fa’elohay ci’icelay kitakit[24]. O kadofahay ko ponka likisi nalacolan no Mexico, ira i Amilika safaniyot a sakacecay adihayay ato saka 7 adihayay no helal a nalacolan a kiwiko ponka sakapotan i Linhoko[25][26]. 2015 miheca, o nai hekalay a mihomongay tayni a tamdaw o saka 10 a kitakit, o mihomongay nai kasakitakit tamdaw tayni mirarakat ira ko 2910 ’ofad[27][28]. O nano Linhoko, Hekalay a malali’acaay Lekatep, G20 a lomaoc ato malacecayay lekaop ko Mexico, 2014 miheca miteka mala o France a liyokan kasakitakit sakapot a mihiningay. 


== Lakisi (歷史) ==
O Mexico o tatapangan no sakacomahad no adihayay Amilika safaniyot, nao palahaday to Maya, Toltec ato Aztec a sakacomahad, ikoray mangalef o kacowatan i Columbus a to’asan i ka’amisay Amilika safaniyot ta’akay kitakit Aztec hongti kitakit. I 16 sici o Spain tamdaw ci Hernan Cortez micalap ko Mexico, i 1521 miheca loodan ko itiniay a Aztec tamdaw, nanoya o Mexico macingcing to no Spain, mala o fa’elohay to a Spain. 
I 1810 miheca, o Mexico mihapiw to pisiiked, i 1821 miheca kalaloodan to sapisiiked no Mexico mapatireng ko saka cecay Mexico hongti kitakit. I 1823 miheca, oni hongti kitakit mafelih no hitay, itiya mapatireng ko nipatatekoan a kitakit i 1824 miheca.
Ikor no pisiikedan, o sera no Mexico kitakit nanoya sa a maromot, o pinapina a sera mapakelac tahada’oc ko Amilika. I 1836 miheca, kawali ka’amisay a Texas mihapiw miliyas to Mexico misiiked, patireng to Texas Nikapolongan Kitakit, I 1823 miheca ato 1841 miheca, Yucatan kinatosa mihapiw to sapisiiked, i 1853 miheca mida’oc miteko to Mexico a nipatatekoan a kitakit. I 1838 miheca, o kitakit macowat ko ^epang a lalood. Itiya i 1848 miheca o Amillika Mexico lalood a mapidah, Mexico mapatodong to ka’amisay a ta’akay sera mapa’aca ko Amilika (o dadahal matiya aniniay 7 katimolay a kanatal).
I 1853 miheca a Gadsden pi’aca malasawad ko 7 ’ofad pinfang kongki a sera. I 1860 mihecaan, Mexico macalap no hitay no France, mapatireng ko tawataw a mikowanay a sakatosa hongti kitakit. I pikerid ni Juarez congtong itiya, o malaplap ko micalapay a France. Ci Juarez nai 1858 miheca tangasa 1872 miheca ko pikowan, ikor no kapatay ningra, o ci Porfirio Dias Porter ko mikowanay. 
Nano ni Porfirio Dias Porter 35 miheca ko halafin pitekedan mikowan, i 1910 miheca malenak ko pifelih lalood no Mexico. O mapidah no mifelihay ko nipatatekoan a kitakit a hitay, nika itiya marari’ang ko laloma’an, talahenot i 10 miheca ko lalod i lalomaan kitakit no Mexico. I 1929 miheca, paherek ko lalood no laloma’ no kitakit, o nifalicay a mirikecay a sician a kasarekad ko mikowanay, mala o mikowanay to no Mexico. I 2000 miheca, o miliyangay a Mexico kitakit dademakay sarekad ato kangdaway paratan a kasarekad malekapot to “mifalicay a nipatatekoan” a milifetay congtong ci Vicente Fox Quesada, itiya i 2000 miheca 7 folad a pisingkiwan a malacongtong, toya miheca 12 folad 1 romi’ad mapatireng, 6 miheca ko lekad. Onini a pifelih to satelek nai 1929 miheca ko pikowan ikor no 71 mihecaan, o mifelihay a kasarekad sa’ayaway sakina cecay pakalowid, milaheci to nai 1929 mihecaan sa’ayaway rihadayay ko kafafalic no mikowanay, orasaka malo satadamaanay i likisi no Mexico ko nia singkiw.
I 2006 miheca 7 folad 2 romi’ad, o Mexico congtong ato kalomaocan a singkiw misitapang a mitopa[29]. I 9 folad 5 romi’ad, Mexico nipatatekoan a kitakit pisingkiw a hoying mihapiw, o kitakit midemakay a kasarekad congtong ci Felipe Calderon Hinojosa i pisingkiwan to congtong pakalowiday to, malacongtong no Mexico sato[30], o kitakit midemakay a kasarekad padoedo sato ko sapikowan. 
I 2012 miheca 7 folad 1 romi’ad, miliyangay mifalicay mitelekay a kasarekad misingkiway to congtong ci Enrique Pena Pinto. O todong no sapisingkiw a pafaloco’an i “o pifalic” saan ko laloma’an – mipalalan to roma kitakit a tayni i kitakit to pisasimalay kosi a mitekeday to misasimal a tayal, pacakat to kinaira a sata mafalic ko kadademakan no icifa, masakapahay ho ko tireng ningra, pasayra i cingraan ko picoker no finawlan maki’ayaw ko roma tatoloay a sakalalifet to congtong. Ikor 38.21% ko paya maala to congtong a singkiw, saka 2 lekad rihadayay ko kafafalic no nipikowan, Mifalicay pitelek a kasarekad 12 miheca ko ka eca pikowan miliyaw heca mikowan. O pipaini no misaheciay tamdaw sowal sa, o karari’ang no malali’acaay to cisawarakay a karari’ang ato caayay ka lalen no syakay o sasi’ayawen ni Pinto ko nian[31]. 


== Sacian (政治) ==
I 1917 miheca a kimpo no Mexico o nipatatekoan a kitakit a salongoc sakowan malitoloay kasiikedan: midemakay, patirengay to rikec ato hoying. Pakaynien i likisi i, o midemakay citodongay o sata’akay solongoc sakowan, o salongoc sakowan no congtong sata’akay. O congtong citodong midemak to no kalomaocan no kitakit (Congreso de la Unión) mihapiwan a sarikec.
Nai 1997 miheca misatapang, mido’edo to miliyangay a kasarekad itiya pakalowid to singkiw, kalomaocan mangilay ko ’icel mangalef a mangalef. Ira i sakikicay ato sakipayso a sofal, mihayda ko congtong mihapiw to sapidemak a mipatireng to rikec, nika kantoken no kalomaocan. O congtong nai finawlan a nisingkiwan, 6 miheca ko lekad, caay kanga’ay pado’edo. Caay patireng to micokeray a congtong ko Mexico, tona mapaterep ko kalacongtong ano eca caay kanga’ay midemak to sakitayal i, o kalomaocan ko misingkiway to linsi a congtong.
O kalomaocan midemak to tosaay a lomaoc, halo Fafa'eday pikaykian (Cámara de Senadores) ato Kararemay pikaykian (Cámara de Diputados). O Fafa'eday pikaykian 6 miheca ko lekad, Kararemay pikaykian 3 miheca ko lekad. Fafa'eday pikaykian 128 ko lomaocay ira ko caayay kasa’etal ato sa’etalay a lomaocay sakapot. O Kararemay pikaykian ira ko 500 lomaocay, o 300 a lomaocay o nai kasa’etal nisingkiwan, roma a 200 lomaocay nai 5 ta’akay sa’etal patodongan ko taypiaw. O nia 200 lomaocay sapadang to mimingay a kasarekad micomod i kalomaocan.
O satadamaanay a kasarekad o kitakit malowaday onto, mifelihay rikec kasarekad ato kitakit dademakay kasarekad.


=== Safitay (軍事) ===
O sofitay no Mexico o caayay ko misarocoday ko sapisimaw to sakihitay, i 20 sician, o ka’amis a kitakit no Amilika a ’icel tata’ang ko sasiroma, orasaka caay ko sapilifet to Amilika ko pihirateng to sapipatireng to sofitay, o sapipatihi to pitena’ to cisawarakay ato mitakaway malali’aca ko kalalood.


== O kasasiiked a sakowan (行政區劃) ==
Polong no kitakit malaliyad 32 ko kanatal.


== Palapalaan (地理) ==
O Mexico kaetip misi’ayaw to Taypinyang, o kawali miingir to Mexico ’apocok ato Caribbean riyar, pasiTasiyang, itira i na’amisan a konis 14 - 33˚ ato kaetip sakonis 86 - 119˚. Mililisay ato lawac no riyar a dafdaf, sasifo’an o takaraway lotok a dafdafan, halo adihayay namal lotok. O kaetip kakaya’ay i Baja California a kanatal, pao Taypinyang ato California a sangoso’an malacidek, kawali katimolan o panahalay tangasa i Yucatán sangoso’an. O satakaraway no Mexico o Pico de Orizaba lotok, ira ko 5700m ko takaraw nai riyar, o Sierra Madre lotok o tadalotok no Mexico. O Mexico sahetoay o no Amilika safaniyot a ’apelad padeyac, o Baja California sangoso’ itiraay i Taypinyang ato Cocos a ’apelad padeyac, itini i palaan, ira ko nai palaan mikingkiway a sowal o Istmo de Tehuantepec satano’ kawalian (ira macalap ko 12% dadahal) o no sifo’an Amilika safaniyot[32]; dengan o sakisicianan, Mexico ato Amilika ato Canada o malecaday no ka’amisay Amilika safaniyot[33].
O masasiromaay ko romi’ad no Mexico, ka’amisay o fa’edetay tafotafokay a romi’ad, katimol o fa’edetay kala’oraday romi’ad. O tada ’alo no Mexico ira o Rio Grande ’alo, Balthus’alo, Río Yaqui’alo. 
I Mexico adihay ko cactus (sasaycar), palafalo (hana) no fayfay no kitakit.


== Kicay (經濟) ==
O Mexico ira ko aniniay mihecaan a misanga’ay to dafong ato maomahay, ono tekedan a kicay miraraay a matongal, I 90 a mihecaan no Mexico a mararan lalan pala o finawlan ko citodongay. O nano kitakit a tayal nai 1982 mihecaan o cecayay cicing a laloma’an tangasa 1999 miheca caay to pakatahira i tosa a so’ot laloma’an. Micokeroh ko sifo to paitekedan a kicay, mipatoror i minatoay, mararay lalan, tingwa calay, tingki, parapatan a lahod ato hikokiciw a padamaay o kalalifetan.
O ta’akay sacoker no kicay ko maomahay no Mexico a tamdaw. Lemon, kangdaway damdam, ’ariray, avocado, kidafes, naniwac, tefos ko ta’akay pinaloma. Mangalef o avocado mapa’aca tayra i Amilika.
I 1994 miheca ka’amisay Amilika a masaheci ko pipatireng to paifaloco'ay kali'aca a sa’etal i, o Mexico ato kalo hekal sata’akay kicay a kitakit Amilika kalali’aca ato mipacefongay ranikay ko kasacofel, tadamaan picekeroh to Mexico to kacowat no kicay ato kacakat no kinaira no finawlan. Nawhani mingataay to Amilika ko mili’acaay a icifa, o adihayay no papotalay a kalomaamaan, saikoray itini i Mexico mitafo, tinako o tosiya. Nikawrira o maamaan no tosiya, o nai Asiaay misanga’an ko pipacomod. 
Sakalalifet ko pipasadak mapadang ko Mexico mita’elif to 1995 mihecaan katalawan a kicay, itiya i 1996 miheca tangasa 1999 mihecaan misitapang a macowat ko kicay. No tekedan a kali’aca mala’icel a sakacomahad ko kicay, matongal to ko kalingadan, macakat ko saka’orip. Nanoya o Mexico oya to ko pilifet ko kacango’otan no kicay, tinako caay kalalen ko kinaira no tamdaw, polong no kitakit o kadofahay cidafongay 20% ko tamdaw cikinaira to 55% no polong no kitakit a kinaira, ato pakinali ko cisawarakay ato 122 tamdawan a makoracay a sa’osian.   
I 1986 miheca o Mexico mikapot to kacacofel mafafalic to lalosidan kapolongan katatelek, misitapang to nai laloma’an micowat pasayra papotal ko nikafali. Nanoya o Mexico a sifo misa’icel micokeroh miselic, mifalic, paitekedan, pasipapotal mifohat ko pidemak, saka i ’ayaw no 1995 mihecaan kicay no Mexico pado’edo to pinapina a mihecaan pakilaenoay macowat, kasakitakit misoped patada ato patalapotal matongal a matongal, o sakamoleto no dafong makeror tayra i cecayay ko sa’osi, o sakidafongan nao masiponay mala o matiwtiway to, nao citadahay mala o mo’ecelay to, micomoday masadakay matongalay to; oroma a demak, adihay ko micomoday, militado to pacena’ay a sihong no papotalay ko sapipalalen milecad to cango’ot no kicay.  
I 1994 miheca 1 folad 1 romi’ad, o Mexico masongila ko pikapot to ka’amisay Amilika masaheci ko pipatireng to paifaloco'ay kali'aca sa’etal, oya miheca 12 folad Mexico nai mikowanay a kasarekad laloma’an cikacalemceman, rarawraw to ko sici, nanoya mangiyangi ko faloco’ no papotalay malali’acaay, dado’edo sato miliyas ko pidefong, malasakaserer no payso, macelal ko katalawan no payso. I 1996 miheca Cedillo a sifo i Amilika ato kasakitakit no paysoan citodongay mala o palefoday a micoker, mi’imeray ko pidemak to dafongan, misongila’ to dademaken no payso, misarocod mipatodong to misolek to kicay ato misalalan to maraayay dademakaen no sakacowat no kicay a halaka, manga’ay aca ko palefoday misalof to kararimaan no kicay no Mexico. O paysoan a icifa pado’edo a manga’ay, o sakisarar a lisok masereray to, macekal ko kalali’aca no icifa, kapolongan a dafongan masapinang malalen ko pasadak to rafas, papotalay a pipacefong matongal to, kasakitakit a iraay masadakay masapinang ko kafalic, o tadah i papotalay makacalay ko patiko, papotalay a nisopedan masapingan ko katongal.  


== Tamdaw (人口) ==
Midotoc to fa’elohay nisa’osian no Mexico kitakit tamdawan wiyyinhuy, tangasa i 2013 mihecaan o Mexico polong no tamdaw tangasa i 118,395,054 ko tamdaw, tonian i o fafahiyan ira ko 51%, solongan 60,584,099 tamdaw, o fainayan salongan 57,810,955 tamdaw. Midotoc to polong no kitakit finawlan wiyyinhuy a fa’elohay pisa’osian, polong ira ko tamdaw 1 walwalan 1840 ’ofad tamdaw, o saka 11 polong no cikiw. O sa’alomanay tamdaw no Spain sowal a kitakit[34], o saka 2 ta’akay tamdaw no Latin Amilika safaniyotan kitakit, aikor no Brazil. Polong no kitakit salongan 60% a tamdaw o Indian Europe camel a tamdaw, ira ko 30% o Indian tamdaw a teloc, 9% o Europe a teloc.
Indian tamdaw dadahal to ko pilayap to no etipay (Europe) ponka, o nai Oaxaca kanatal a Indian yincumina niyaro’, ’alomanay a sakapot mihatasiay ko kalalifet to wa’ay mali o enemay lalifet pakalowiday a pakalayap to 2013 miheca 10 folad itira i Argentina a midemak to kasakitakit mimingay cadada a mali a kompay[35].


== Kiwiko (教育) ==


== Ponka (文化) ==


== Pakayraan (宗教) ==
Midotoc to 2010 mihecaan a pipangangan to tamdaw a masaheci, o Loma Tingsokiw ko todong pakayraan, calap 82.7%, oya 9.7% o roma a Kritokiw a kiwha, halo fokoyin (5.2%), Pentecost (1.6%), roma a fa’elohay kiwha (0.7%), Ihofa pawacayay tamdaw (1.4%), Kristo miliyaway ma’orip Sabbath (Pahanhanan) (0.6%), Yis Krito ikoray tarokos kiwkay (0.3%). Caayay ka tangasa 0.2% o nano romaroma a caayay ko Kristokiw a pakayraan; 4.7% miwacay to awaayay ko pakayraan;2.7% caay ko kafana’an. 
O Mexico o saka 2 ta’akay Tingsokiw a kitakit i hekal, ira ko salongan 9000 ’ofad ko tamdaw Tingsokiw a mitooray, ikor no Brazil kitakit. Laloma’an 47% mikihatiya to lipay no kiwkay a misa. No mihecaan 12 folad 12 romi’ad, Mexico a Tapang a tadamaanay tamdaw—Guadalupe a ina—a romi’ad o Mexico kitakit satadamaanay a pakayraan romi’ad.


== Onto (體育) ==
O satadamaanay onto no Mexico o nowa’ayan mali, wa’ayan mali no Mexico kitakit saki’emelay i hakal, mapalahad ci Jorge Campos, Cuautmoque Brando, Hugo Sanchez, Rafael Marquis, Luis Hernandez, Javier Hernandez a malawama satadamaanay mimaliay i hekal. Nai 1930 miheca tangasa anini polongen 16 micomod i saikoray kalalifet, 1070 miheca ato 1986 miheca i niyah a kalalifetan itiya micomod i sakafalo a ki’emelay, tenokay ka’amis Amilika safaniyot ato Caribbean riyar wa’ayan mali a kalalifetan, o saadihayay pakaalaay to kompay caira, milecad to costa rica wa’ayan mali no kitakit.
Masowal ko Mexico wa’ayan mali a satadamanay i Amilika safaniyot ko kalalifet, polongen ko nisa’icelan ka’ayaw no 15 i hekal. I ka’amis Amilika o maanan to a matayalay ontoan a nipatatekoan o saka 3 ko ngangan, aikor no kitakit katop mali nipatatekoan ato Amilika matayalay yakiw nipatatekoan. 
Nai 2017 miheca 1 folad o Sportingintelligence (kacitaneng no onto) mihapiw to cecay a misaopoan tilid i hekal, matilid i caayay kalecad a kalalifet ato no Clup a nisa’osian. I 2015/2016 a kalalifet sa’alomanay micomoday tamdaw i kalalifetan a polongan i, o satadamanay kalalifetan no nipatatekoan i polong no cikiw mikihatiyaan miki’araw a tamdaw o saka 4 i nipatatekoan, kasacecay no kalalifet ira ko 26,151 ko tamdaw a micomod miki’araw, o dengan i Europe wa’ayan mali nipatatekoan sa’alomanay ko tamdaw.
Tadamaan ko kalalifet no tosiya i Mexico, ci Rodriguez malikaka a kalalifetan midemak i Formula one (cecayay mata’elifay sa’osien) a kalalifet kompay no Mexico.


== Kacedengan romi’ad (節慶) ==


== Kakaenen (飲食) ==
．Milolodan ’epang no Mexico— satadamaanay kakaenen no Mexico.
．Kihepicay ’epang no Mexico— I saka’amis no Mexico saheto o komaenay to ^mi tamdaw, nawhani o roma a niyaro’ o ’ariray ko nikama’enay.
．No ’ariray ’apelad no Mexico – o ’ariray datengan simal, odax, cilah ato nanom nisanga’an mimingay ’apelad no Mexico.


== Pinengnengan tilid. (參考文獻) ==
1.Catálogo de las lenguas indígenas nacionales: Variantes lingüísticas de México con sus autodenominaciones y referencias geoestadísticas. Inali.gob.mx. [2014-07-18]. （nano nina’angan tilid i 2014-07-08）.
2.Political Constitution of the United Mexican States, title 2, article 40 (PDF). MX Q: SCJN. [2010-08-14]. （nano nina’angan (PDF) tilid i 2011-05-11）.
3. Rafaela Castro. Chicano Folklore: A Guide to the Folktales, Traditions, Rituals and Religious Practices of Mexican Americans. Oxford University Press. 2000: 83 [2016-03-22]. ISBN 978-0-19-514639-4. （nano nina’angan tilid i 2021-03-03）.
4. Principales resultados de la Encuesta Intercensal 2015 Estados Unidos Mexicanos (PDF). INEGI: 1, 77. [2015-12-09]. （nano nina’angan (PDF) tilid i 2015-12-10）.
5. Mexico. World Economic Outlook Database. International Monetary Fund (IMF). October 2022 [2022-11-05] （Inkiris a sowal）.
6. Gini Index. World Bank. [2015-12-14]. （nano nina’angan tilid i 2014-05-11）.
7. Human Development Report 2019 (PDF). UNITED NATIONS DEVELOPMENT PROGRAMME. [2019-12-21]. （nano nina’angan (PDF) tilid i 2020-04-16）.
8. INALI. General Law of Linguistic Rights of the Indigenous Peoples (PDF). 2003-03-13 [2010-11-07]. （nano nina’angan (PDF) tilid i 2011-07-22）.
9. Merriam-Webster's Geographical Dictionary, 3rd ed., Springfield, Massachusetts, USA, Merriam-Webster; p. 733.
10. “kacipinangan no hekal” kacitodongan Mexico kamok no tilid.
11. Mexico (05/09). US Department of State. 2012-06-25 [2013-07-17]. （nano nina’angan tilid i 2011-08-15）.
12. CRS Report for Congress (PDF). Congressional Research Service. 2008-11-04 [2013-07-17]. （nano nina’angan (PDF) tilid i 2017-12-12）.
13. Country and Lending Groups. World Bank. [2011-03-05]. （nano nina’angan tilid i 2011-03-18）.
14. Uppermiddle Income defined as a per capita income between $3,976 – $12,275
15.Paweł Bożyk. Newly Industrialized Countries. Globalization and the Transformation of Foreign Economic Policy. Ashgate Publishing. 2006: 164. ISBN 0-7546-4638-6.
16. Mauro F. Guillén. Multinationals, Ideology, and Organized Labor. The Limits of Convergence. Princeton University Press. 2003: 126 (table 5.1). ISBN 0-691-11633-4.
17. David Waugh. Manufacturing industries (chapter 19), World development (chapter 22). Geography, An Integrated Approach 3rd. Nelson Thornes. 2000: 563, 576–579, 633, and 640. ISBN 0-17-444706-X.
18.N. Gregory Mankiw. Principles of Economics 4th. Mason, Ohio: Thomson/South-Western. 2007. ISBN 0-324-22472-9.
19. Mexico 2050: The World's Fifth Largest Economy. :. 2010-03-17 [2013-07-12]. （nano nina’angan tilid i 2013-07-25）.
20. World in 2050 – The BRICs and beyond: prospects, challenges and opportunities (PDF). PwC Economics. [2013-07-17]. （nano nina’angan (PDF) tilid i 2013-02-22）.
21. James Scott; Matthias vom Hau; David Hulme. Beyond the BICs: Strategies of influence. The University of Manchester. [2012-04-11]. （nano nina’angan tilid i 2017-05-25）.
22. How to compare regional powers: analytical concepts and research topics (PDF). British International Studies Association. [2012-04-11]. （nano nina’angan (PDF) tilid i 2012-11-30）.
23. Ministry of Foreign Affairs of Japan (PDF). [2012-05-07]. （nano nina’angan (PDF) tilid i 2018-11-13）.
24. Oxford Analytica. Wayback.archive.org. [2013-07-17]. （nano nina’angan tilid i 2007-04-24）.
25. G8: Despite Differences, Mexico Comfortable as Emerging Power. ipsnews.net. 2007-06-05 [2010-05-30]. （nano nina’angan tilid i 2008-08-16）.
26. UNESCO World Heritage Centre — World Heritage List. UNESCO. [2012-05-25]. （nano nina’angan tilid i 2012-02-02）.
27. Mexico's World Heritage Sites Photographic Exhibition at UN Headquarters. whc.unesco.org. [2010-05-30]. （nano nina’angan tilid i 2017-01-05）.
28. RapidxHTML. Mexico Once Again Ranked Among the World's Ten Most Visited Countries. [2016-03-22]. （nano nina’angan tilid i 2021-03-01）.
29. 10 Most Visited Countries in the World 2015. Wild Junket. [2016-03-22]. （nano nina’angan tilid i 2016-11-22）.
30. Mana’ang ko kapi tilid. [2006-07-03]. （nano nina’angan tilid i 2006-07-05）.
31. Mana’ang ko kapi tilid. [2006-09-07]. （nano nina’angan tilid i 2014-07-14）.
32. Papotalay sinpon: Mexico fa’elohay congtong misa’ayaw to sakisawarak ato karawrawan no kicay a demak, pinengnengan to ratoh calay. 2012-07-02 [2013-01-10]. （nano nina’angan tilid i 2021-02-20）.
33.Nord-Amèrica, in Gran Enciclopèdia Catalana Portuguese Web Archive a nina’angan, pina’angan romi’ad 2016-05-15
34.Parsons, Alan; Schaffer, Jonathan. Geopolitics of oil and natural gas. Economic Perspectives. U.S. Department of State. May 2004.
35. Spanish Language History. Today Translations. [2007-10-01]. （nano nina’angan tilid i 2005-04-17）.
36. Shoeless Trique Indian Kids From Mexico Win International Basketball Tournament In Argentina. Huffington Post. 2013-10-16 [2014-06-03]. （nano nina’angan tilid i 2015-01-04）.

Mexico（墨西哥）

Itini i 23 00 N, 102 00 W, noNo’amisan Amilika ko Mexico.
Polong no sekalay i 1,964,375 sq km “saka 14 ko rayray no ngangan. ”
“O sekalay no sera i, 1,943,945 sq km, no nanom a sekalay i, 20,430 sq km ” 
Polong i 123,166,749 ko tamdaw.
sera(土地)
Masakilac ko sera o malo kakaomahen(農業) a sera 54.90%, Malo no kilakilangan(林業) a sera 33.30%, malo no roma to a sera 11.80%.
siyoto(首都)
O Mexico City(墨西哥城) ko Siyoto.
katomirengan no kitakit a romi’ad(國家紀念日)
Pihiratengan no kitakit a romi’ad i sakasiwa 16 a romi’ad.
O Sawara’an no kitakit(國家) anini i ci Enrique Peña Nieto(恩里克·潘尼亞·尼托), patirengan(擔任) a romi’ad i 2012 a miheca(年) saka 12 folad(月) saka 1 a romi’ad. 
Pi’arawan to lakaw

CIA
外交部
List of current heads of state and government