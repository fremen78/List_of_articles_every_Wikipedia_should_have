Mexico es un pais en America Norde. 
La area es sirca 1 972 550 cilometres cuadrida.
La cuantia de abitores, en la anio 2015, ia es sirca 119 530 753 persones.
La site capital es la Site Mexico.


== Istoria ==
A sirca 9000 anios ante aora, poplas ia aprende cultiva mais e ia comensa un revolui cultival, cual ia es la comensa de sivilias complicada. Entre 1800 e 300 aec, multe sivilias ia deveni sivilias como la maia.
Estas sivilias ia es multe avansada en arciteta, matematica, astronomia, medica e teolojia. A sua culmina, Teotihuacan ia ave un popla de 150 000 persones. On crede ce Mexico ia conteni entre 6 e 26 miliones persones ante la concista espaniol.


== Linguas ==
La lingua major es espaniol. Multe linguas de la americanes orijinal es ance parlada.


== Relijio ==
 
La relijio xef es catolicisme, per 82,7% de la popla. 9,7% parteni a otra ramos cristian. 4,7% ave no relijio, e min ca 0,2 ave un relijio noncristian.
Con 92 924 489 catolicas, Mexico es la pais du par cuantia de catolicas, pos Brasil. 47% de los vade a la eglesa en cada semana.
La conta de abitores de 2010 ia reporta 314 932 membros de La Eglesa de Jesus Cristo de la Santos de la Dias Ultima, an si la eglesa ia dise ce lo ia rejistra milion membros.
Esta conta ia reporta ance la presentia de 67 476 iudis.


== Divides manejal ==

La Statos Unida Mexican es un federa de tredes-un statos libre e autonom, cual formi un uni cual eserse un grado de domina supra la Distrito Federal e otra teritorios.


== Referes ==