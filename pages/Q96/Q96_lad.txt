Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

Meksiko o los Estados Unidos Meksikanos es un paiz de Amerika del Norte. Al norte son los Estados Unidos, al sud topa kon la Repuvlika de Guatemala i el Belize, tiene una superfisia totala de 1,964,375 km² de territorio i es partajado en 32 entidades federalas yamadas estados. La kapital es la Sivdad de Meksiko; endemas es la sivdad mas grande del paiz, enjuntamente kon la su zona metropolitana, siendo una delas aglomerasiones mas grandes del Kontinente Amerikano i del olam. Endemas el paiz es atopado entre el Oseano Pasifiko i el Oseano Atlantiko (a la beira del Golfo de Meksiko i dela Mar Karibeana); por la su posisyon jeografika, el paiz topa adentro de un area estratejika para la ekonomia. 
El paiz es una repuvlika federala, demokratika i representativa ande ay tres puederes de governo, el pueder ledjislativo ke apresenta la Kamara de Diputados i Senadores o Kongreso de la Union, el pueder djudisialo ke apresenta la Suprema Korte de Djustisia i el su shefe de estado ke es el prezidente del exekutivo. La Konstitusion Politika de los Estados Unidos Meksikanos, son las leyes de esta nasyon soberana, ke apresenta la demokrasia del paiz basho las ordenansas de diritos i obligasiones para el nifus nasionalo i ajeno ke mora en el paiz.
En Meksiko ay una povlasion kontada de 119 530 753 moradores (senso del anyo 2015), asegun las leyes del paiz, son meksikanos los hijos nasidos en otros paizes de sivdadanos meksikanos morantes en paizes ajenos. La mayoria delos meksikanos avlan kastilyano, es endemas, el paiz de mayor povlasion de avla kastilyana en el mundo, tambien egzisten meksikanos ke avlan 63 linguas indijenas o nativas amerikanas, komo el nahuatl, maya, mixteko, zapoteko, otomi entre otras.
Es una delas nasiones kon una grande rikesa kulturala i es puededora de una erensia istorika i artistika muncho antika ke la UNESCO deklaron Erensia Kulturala dela Umanitad. Es un paiz kon muncha kultura orijinala i una fuerte infuensia iberika, por lo kualo es konsiderado enel mundo komo un paiz multikulturalo, multilingualo i multietniko, endemas de aver una grande biodiversidad en flora i favna, a kavza de klimas distintos en el territorio nasionalo.
En Meksiko ay una ekonomia ekstremada, asegun los sus nivelos de vida son komparados a paizes komo Almania i Burundi adentro de un mismo territorio, las desigualdades entre meksikanos son bastante evidentes,  el desvelopamiento ekonomiko del Meksiko es paresido al desvelopamiento de Tailandia, Turkia, Indonesia o Sudafrika. Meksiko konta kon rikesas naturalas i mineralas komo petroleo, lo kualo es parte emportante del manadero dela su ekonomia, ansina tambien el desvelopamiento del turizmo por un klima bueno kon galanas i ermozas plajas, una rikesa istorika, kulturala i artistika.


== Etimolojia ==

En djudeoespanyol ay dos nombres de uso para el nombre del paiz, la etimolojia es ladinada komo Meksiko o Meshiko, kuyo orijin es dela lingua nahuatl, la suya intepretasion del biervo Mexihco, el kualo sinyifika Lugar del dio Mexihtli, una representasion de Huitzilopochtli. Otra version dize ke la sinyifikasion es Lugar en el ombeliko dela luna, asegun se dize ke proviene de metztli (luna), xictli (ombeliko) i -co, de lugar. Alkunas personas bushkaron dentro de sus embezos etimolojikos, las imejes de antikos eskritos yamados codex ande aparese un agila ensima de un chumbero en medio de una chika izla del desparesido Lago de Texcoco, komo apresentasion dela fundasion de la Sivdad de Meksiko-Tenochtitlan por los aztekos.
Endemas se kreyia asegun ke durante la kolonia espanyola el dyo Mexitli era una transliterasion del ebreo Meshias. Asegun Fransisco Javier Clavijero, kien intepreto varias etimolojias del Meksiko, una fue kon orijin kombinado del nahuatl i del ebreo, del biervo ebreo de Mashiah i del biervo nahuatl de ko komo lugar, sinyifikando Tierra del Mashiah. Endagora se tiene deformada la su palavra orijinala del Meksiko i no ay sinyifikasion ofisiala en alkuna ledjilasion o en alkuna institusion.
En kastilyano se dize México i Méjico, el su nombre ofisialo es Estados Unidos Mexicanos, otro nombre komun es Repuvlika Meksikana. La avreviasion del paiz es MX o MEX, se usa en lo mas muncho para kodigos. Algunos avlantes de djudeo-espanyol dela Turkia dizen, Meksika en vez de Meksiko, ande la influensia dela su lingua es mayor. La eskriturasion ebrea del nombre del paiz es (מיקסיקו), una transliterasion al lashon rashi dela lingua djudeo-espanyola ke avlaron los sefardis en la peninsola Iberika.


== Istoria ==


=== Preyistoria ===

El territorio meksikano fue deshkubierto i morado por los grupos de kazadores i arrekojedores de plantas, alkavo de mas de 30.000 anyos. Restos deshkubiertos en el Vale de Meksiko han sido datados kon karbon radioaktivo en 21.000 aK. Ay aki munchos objetos echos por los ombres de la preistorya, una evidensia delos primeros avitantes del Kontinente Amerikano, eyos kazavan grandes bestyas o animales dela mega-favna komo mamutos, yamas, bizones, entre otros.
El adan de la preyistorya en Meksiko izieron erramentas antikas i krearon arte preyistoriko komo el afamado Gueso sakro de Tequixquiac, pieza de gueso de un koksis ande se tayo la kara de un animal kon forma de porko o koyot, una pieza ke no tyene utilidad i ke solo es ekspresion dela persona ke tayo este objeto.
El ombre aborijinalo pudo sobrevivid en klimas sekos i kalurozos, ansina tupidos de sharas, muntanyas i desyertos, komenzo a kultivar la tierra i alimentarse de la arrekojida de frutos, afinkados i atados a la tierra, ansi nasio el kultivo del mais, una planta ke fue domestikada para la kumida umana de munchos puevlos aborijinalos del Meksiko antiko.[aklaro nesesario]


=== Kulturas prekolombinas ===

Los primeros ombres orijinarios se finkaron sovre las rivieras del rio Papaloapan hazia la Lagona de Términos, eran yamados los olmekas, kosiderados komo la kultura madre de Mesoamerika. Mesoamerika fue la tirra onde se desveloparon grandes sivilisayones komo la kultura maya, la zapoteka, la teotihuakana, la mixteka, la michoakana i la azteka en diferentes peryodos kronolojikos.
La kultura maya es otra grande sivilizasyon, ya ke konsolidaron un systema de eskritura i los sus konosimientos astronomikos i matematikos fueron muy grandes, entre los sus aportos esta el invento del numero zero.
La tripla aliansa fue el empesijo de un imperio muncho poderoso yamado imperio azteko, los tenochcos o aztekos fueron una de las kulturas mas desvelopadas de Mesoamerika, la su kapitala hue la sivdad de Meksiko-Tenochtitlan i el su poder fue ejersido por el tlalocan o parlamento i el tlahtoani o maksimo governante o shefe.


=== La konkista espanyola i la Mueva Espanya ===

Deskues de las sus ekzpedisiones de Francisco Hernández de Córdoba (1517) i Juan de Grijalva (1518), Hernán Cortés i la su jente arrivaron a la isola de Cozumel i alkanzo las rivieras de aktual Tabasko, onde hue agerrido por los mayas en Centla. En esa rejion fundo la Villa de Santa María de la Victoria i resevio komo presente a una mujer noble yamada Malintzin, ke funjio komo atesorada interprete de los ekstranieros kon los nativos.
Una vez ke la sivdad de Tenochtitlan hue sometida deskues de un grande amortamiento, Hernán Cortés asumio el su governo komo kapitano jeneralo de la Mueva Espanya. Munchos sefaradim fueron arrojados a la diaspora, algunos deyos ayegaron konversos al kristianismo katoliko kon los konkistadores, fundaron chikos kazales i sivdades mineras para salir i bivir fuera dela Peninsola Iberika. Denantes los espanyoles komenzaron kampanyas de evanjelizasion para okupar las grandes tierras de la Mueva Espanya, hue difisil en munchos territorios por la su ostilidad de los aborijinalos, la lutas kon puevlos nativos i el klima hueron dos faktores emportanes para la kolonizasion de las muevas tierras. 
La baza de la ekonomia de la Mueva Espanya fue la mineria. El deskobrimiento de oro i plata permitio ke okupara una posision emportante dentro del reyno de Espanya. La mineria, el principal buto, permitio el desvelopamiento de la agrikultura i la ganaderia; ansi mismo, komo el komersio i la transportasion por la mar i la tierra, se konstruyeron kaminos reales i las muevas rutas maritimas.


=== Independensia de Meksiko ===

El movimento independentista se manifesto en el anyo de 1810, el paroko Miguel Hidalgo fue uno de los prinsipalos lideros, todos eyos jueron parte de la konspirasion de Keretaro kon el korrejidor de la sivdad i alkunos soldados reyalistos. La lucha duro munchos anyos, dio kontinuidad el paroko Jose Maria Morelos i Pavon, posteriormente kontinuo la luta Vicente Guerrero i otros insurjentes ke akavarono la gerra de independensia.
Agustin de Iturbide hue proklamado primero emperador del Meksiko, en 1821 enla Katedrala Metropolitana dela Sivdad de Meksiko. Ansi pues, la djente de Meksiko kijo una republika i proklamaron al djeneralo Guadalupe Victoria komo el primero prezidente de Meksiko.
Deskues, los konservadores impusieron un segundo imperio, la korona meksikana hue dada a Maximiliano de Absburgo i a la su mujer, Karlota Amalia de Beljika. Eyos ayegaron a la sivdad de Verakruz, para deskues afinkarse en el Kastiyo de Chapultepec, en la Sivdad de Meksiko. La estavilidad del paiz no era buena, la pobreza era muncha i los problemas polítikos tenyian al paiz en konfliktos konstantes.


=== Gerra de reforma ===

La gerra prinsipió kon la amortamiento del emperador de Meksiko, Maximiliano de Habsburgo, akto ke hue ajustiziado ensima del monte de las Kampanas, en la sivdad de Santiago de Querétaro.
Una de las prinsipalas personas en la Gerra de reforma, hue Benito Juarez Garcia, un letrado indijena ke ayego a la prezidensia del paiz, a baza de una politika onde se kriaron leyes reformadoras para el govierno meksikano I el direto. La luta se dio en kaji todo el paiz.


=== Porfitiato ===
El Porfiriato es el governo diktatorio de Porfirio Diaz, fue un periodo longo de governo de kaji trinta anyos, durante este periodo, el desvelopamiento del paiz fue bueno afilu las diferensias ekonomikas akresentaron entre puededores i proves.
Una de las grandes ovras del Porfiriato hue la introduksion de industria i una grande red de trenos desde la mar al interior del paiz.


=== Sieklo XX ===

La revolusion Meksikana hue un movimiento armado ke enkavezaron los lideros revolusyonarios komo Francisco Villa, Emiliano Zapata i Fransisco I. Madero.
En el año de 1968 se akontesio el amortamiento de Tlatelolco, kuando el governo atako a los estudiosos rapazes de las universidades publikas ke pidian manifiesto, dias antes de ke komenzaran los djuegos olimpikos.


=== Sieklo XXI ===
En el anyo 2000, komenzando el sieklo XXI, pierde la prezidensia dela Repuvlika el partido PRI, kon el ganyador, Vicente Fox Quesada, kandidato del partido PAN.
La gerra kontra el narkotrafiko fue uno de los grandes akontesimientos ke impaktaron en el paiz, fue deklarada durante el governo de Felipe Calderón.
Entre los akontesimientos mas emportantes, es una aktividad sismika manifestada en ultimos momentos, en el mes de septoembre de 2017, dos grandes sismos izieron destruksion en munchos kazales i sivdades del paiz.


== Jeografia ==

El territorio meksikano komparte frontieras terrestres kon Estados Unidos al nord i kon Guatemala i Belize al sud. Komparte frontieras maritimas kon Kuba i Honduras por la Mar Karibe. El paiz es divisado en 32 entidades federalas o estados, la kapitala es la Sivdad de Meksiko, la orbe mas povlada del paiz i provablemente del kontinente.
Indemas, Meksiko se enkuentra entre las sus koordinadas 32° i 14° norte i 86° i 118° oeste; jeografikamente se konforma por una grande masa kontinentala de la plaka norteamerikana, al oeste se topa la Peninsola de Basha Kalifornia i aleste se topa la Peninsola de Yukatan, al zentro es el Altoplano Centralo una planada serkada por katenas montanyosas asima de 2000 metros de altitud, tiene otras posesiones minores no kontinentales komo las Izlas Revillagigedo, las izlas Marias, la izla Guadalupe, la izla Tuburón, la izla Cedros, la izla Cozumel I el banko Chinchorro.


=== Orografia ===
Meksiko es un paiz muncho aksidentado, las serraladas komo Serralada Madre Orientala, Serralada Madre Oksidentala, Serralada Madre del Sud es apartajada en tres katenas montanyosas, ansina la Serralada de San Pedro Martir i la Serralada Juárez al norte en la vora del belediye de Tecate. La mayorita altitud es el Piko de Orizaba montanya ke se topa entre los estados de Puebla i Verakruz, i la minora altitud es la depresion de Laguna Salada en Basha Kalifornia.


=== Idrografia ===
El belediye de Ensenada es rodeado por dos mares, per las aguas del Oseano Pasifiko i las aguas dela Mar de Cortés, la bahia de Todos Santos és onde se topa el Porto de Ensenada i del lugar yamado La Bufadora, mas abasho topa la bahia Colonet. En la mar de Cortés es la bahia de Los Ángeles.
Uno de los rios mas emportantes, es el Rio Kolorado, ke desemboka en la Mar de Cortés, onde ay un delta ke aze la korriente del rio, en lindero kon el estado de Sonora. Los korpos de agua zon la Laguna Handson en la Serralada Juárez i Laguna Agua Amarga en el Vaye de los Sirios.


=== Klima ===
El klima es diverso, en alkunos lugares la temperatura es alta i kalorosa, en otros lugares la temperatura es basha kon inyeve en el inverno. En Meksiko ay Shara Tropikal al sud i sudeste del paiz.

	Paizajes del Meksiko
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


=== Biodiversidad ===
El paiz konta kon una biodiversidad grande, la flora i la favna de Meksiko es entre las mas diversas del olam, ay munchas espesies animales komo pasharos, reptiles, mamiferos, insektos i peshes (pishkados), eyos todos de diferentes famiyas. Alkunas plantas del paiz zon endemikas, lo que signifika ke solo hay ayi, i muchiguan dentro de las sus frontieras.


== Governo i administrasion ==
Los Estados Unidos Meksikanos es una repuvlika federal i representativa, el su major shefe de estado es el prezidente de la repuvlika, kien representa el poder exekutivo de la nasion, ma tambien konta kon la otoridad de la Kamara Ledjilastiva, Kamara del senado i la suprema korte djutisia.


=== Organizasion territoriala ===
Politikamente, Meksiko es partajado en 32 entidades federalas, la su kapital politika es la Sivdad de Meksiko, sede onde kedan todos los poderes de governo. Kada estado o entidad federala tiene soberania propia, leyes propias i simbolos propios, pero todos estos, sertamente estan sujetos a la Kostitusion Politika de los Estados Unidos Meksikanos.
Kada estado esta sub-dividido en belediyes, el su representante de governo es el alkakde i el su korpo admnistrativo del ajuntamiento, los belediyes tienen una kavesera o kapitala del belediye komo sede del governo lokal. Las sus leyes lokalas zon representadas por el Bando Municipal de Policía y Buen Gobierno, onde se diktan las reglas de urbanidad i komportamiento sivdadano.


== Ekonomia ==

Meksiko es una de las prinsipalas ekonomias de Amerika, al nivel mundial es un territorio bien ubikado, lo ke desvelopa la industria petrolera, el komersio i el turismo komo prinsipalas fuentes de kapital. La su moneda es el peso meksikano, endemas el dolar amerikano es una prinsipala divisa ke se uza para el komersio i la eksportasion al eksterior del paiz para merkar.
Una de las prinsipalas aktividades del paiz es la ekstraksion de oleo, el kual esta en venda komo petroleo krudo para ser refinado. El lavoro tiene la Ley Federal del Lavoro para desvelopamiento i ixekusion de las aktividades laborales de los trabajadores.
El turismo es parte importante de la ekonimia del paiz, Meksiko es el paiz mas vistado de Amerika Latina i uno de los diez mas vistados del mundo. Los sus atraktivos son las playas, la rikeza kulturala de la antikas sivilizasiones, los parkes nasionalos, el arte kolonialo de las sus sivdades espayolas, el komersio i la serkanyia kon los Estados Unidos. La Riviera Maya es el prinsipalo foko de atraksion de turistas nasionales i ekstranieros, endemas la Sivdad de Meksiko es una de las kapitalas amerikanas mas visitadas del kontinente, ansi komo la sivdad de Tijuana, la sivdad fronteriza ma kruzada del mundo.
Monterrey es una de las sivdades ma industriosas del paiz, las fundidoras de metalo, la favrikasion de semento i las institusiones bankarias son la majora aktividad empresariala de la rejion.
Meksiko es el mayor produktor frutos y zarzavates komo el avokado, el limon, i uno de los grandes produktores de maiz.


== Infraestruktura ==


=== Komunikasion i transporto ===

Meksiko kuenta kon una vasta rede de estradas kue kovren un elevado porsentaje del territorio nasionalo, mesmamente es aprovechado por la una grande kantidad de linyas de autobusos kue konektan todo el paiz. Meksiko tiene un sistema de ayroportos internasionalos ke konektan kuasi toda la Amerika, i paizes de Evropa i Asya, los sus ayroportos mas emportantes son el Ayroporto Internasional Benito Juarez de la Sivdad de Meksiko i el Ayroporto Internasional de Cancún.
Las redes de trenos sirven para transporte de merkadurias i la industria, es chiko el uzo de transporte kolektivo o de personas, anke agora mesmo, esta amuchiguando el uzo de trenes de sekanias komo el de Sivdad de Méksiko-Toluca o el Tren suburbano azia Cuautitlán, sen olvidar los trenes metropolitanos o metros de la Sivdad de Meksiko, Guadalajara i Monterrey.


=== Televizyon ===
Meksiko es uno delos paizes ande la televizyon a tenido grande desvelopamiento en el olam de avla espanyola.
Meksiko es uno de los paizes mas komunikados kon el mundo, ay una grande kobertura de telekomunisiones komo el telefone mobil.


== Demografia ==
Ay una povlasion por arriva de 120 milyones de personas, la mayor parte bive enel Vaye de Meksiko, partikularmente en Sivdad de Meksiko i Estado de Meksiko, aldredor de El Bajío enel oeste del paiz i en las sivdades kon la frontiera delos Estados Unidos. El 70% dela povlasion mora en sentros urbanos, el 30% mora en zonas ruralas.
Entre la diaspora, la mayor komunita meksikana fuera del paiz, mora en los Estados Unidos, son kaji el 70% de los imigrantes meksikanos eafinkado en kaji todo el territorio nasyonal, el sigundo paiz es Kanada, endeluego sige la Espanya i la Almania kon emportantes komunitas meksikanas, dempues sige una grande komunita menonita meksikana afinkada en Paraguay, Bolivia i Belize.
Las kinsenas prinsipalas sivdades meksikanas por nifus (2010) son las sigientes:

En Meksiko ay un grande nifus de mansebos o djente djovena, la tasa povlasional muchigua azia arriva kon la tasa de natalidad i una basha tasa de mortalidad; endagora el nifus edado es mas basho ke la povlasion manseba i madura, el nivel de vida del paiz es 72 anyos en ombres i de 78 anyos en mujeres, ma los estadistikos dizen ke va a muchiguad en una vintena de anyos por el aumento del nivel de vida i por las politikas aplikadas para reduzid la tasa de nasimientos.


=== Etnografia ===
José Vasconcelos yamo a Meksiko, el kresol de todas las razas, una grande diversidad etnika ay enel paiz, el mestizaje es la mayor komponente raziala de la sosiedad meksikana, endemas ay las otras razas komo los puevlos aborjinalos o puevlos orijinalos desta tierra, los primeros ombres ke avitaron lo ke oy konosemos komo Meksiko; los negros afrikanos ayegaron a la Mueva Espanya en kalidad de esklavos, estos hueron liberadados de la esklavitud kon la independensia de Meksiko i endagora konforman tambien parte de la diversidad eknika.
La inmigrasion de Evropa i Asia komenzo kon la yegada de los kolonizadores, dempues de la independensia de Espanya, muevas olas migratorias ayegaron a Meksiko durante el Porfiriato, endemas kon la Primera i Segonda Gerra Mondiala, yegaron otros inmigrantes evropeos i asiatikos. La gerra sivil espanyola hue otro akontesimiento ke atrajo muevos inmigrantes espanyoles a la Repuvlika Meksikana.


=== Linguas ===
Los idiomas ofisialos de Meksiko son el kastilyano i 62 lenguas indijenas. Meksiko es uno de los paizes amerikanos kon major diversidad linguistika del mundo, endemas solo komparado kon el Brasil, Peru i los Estados Unidos. Las linguas nativas de Méksiko mas avladas zon las linguas nahuas, las linguas mayas, las linguas zapotekas, las linguas mixtekas, las linguas otomis, las linguas mazatekas i las linguas mazahuas. Las linguas kon menos avlantes i en alto riezgo de desapareser zon el ayapaneco, el kiliwa, el solteco i el cucapá.
Las suas linguas ajenas mas avladas zon el inglez, por sirkania kon los Estados Unidos i el franzes, por relasiones diplomatikas kon la Evropa; otras linguas evropeas avladas en Meshiko son la lingua chipilenya, una variedad de la lingua venetika de Italia, el basho alman, lingua jermanika avlada por los menonitas, endemas se avla tambien el katalan, el basko, el alman, el italiano i el portugez.


=== Relijion ===
La mayorita del paiz son kosiderados kristyanos, el 86% de la povlasion se konsidera praktikante katoliko; la kilisia katolika esta ligada a la kultura de los meksikanos, ay una huerte devosiyon a la Virjin de Guadalupe i el su sanktuario keda en la Sivdad de Meksiko, en un lugar afamado komo la Viya de Guadalupe; es la relijion ke provino de Espanya i la ke ma konversos tuvo de otros kultos anteriores, komo la de otros kultos aborijinalos (relijion azteka, relijion maya, relijion purepecha, entre otras mas) i el kulto kryptodjudio o el kulto islamiko ke tamien tuvo konversos katolikos ke yamaron muevos kristyanos. Endagora konta kon un Arzobispado Primado, arkidiosesis, diosesis, parrokias y munchas kapiyas para praktikar el kulto katoliko.
Hay otros kultos kristyanos; agora mesmo, las sus eglesias evangelikas i pentekostalas, el mormonismo ke yamada ansina komo, Eglesia de Jesukristo de los santos de los ultimos dyas, los Testemunyos de Jeova i el luteranismo alman por la su diaspora.
El paiz kuenta con una povlasion djudia de 60.000 (en la su mayorida askenazis), de la kuala 6,000 son sefaradim; endemas, Meksiko tiene una povlasion de orijen sefaradi ke emigro a la Mueva Espanya i ke fue aksorvida i akobijada por el katolisismo en tiempo de la kolonya espanyola, mayormente hueron portugezos, gayegos, andaluzos, katalanos, estremenyos, kastilyanos, leonezos i aragonezos.
Los ateos zon otro grupo sin relijion i ke es akresiente entre los djovenos meksikanos i los akademikos de las institusiones edukativas del paiz. Tambien otras relijiones komo el budezmo, el shintoismo, el induismo i el islam komienzan a tener kreyentes meksikanos, prensipalmente djovenos.


== Edukasion ==

La edukasion en Meksiko ha tenido emportansia, endenantes, desde tiempos prekolombinos, los puevlos orijinalos dyeron seriedad al sistema edukasionalo desde la chikez del ninyo o ninya, a la vita adulta. La konosensia dela vida se da de padres a ijos i esos zon los valores dela edukasion de los pueblos orijinarios del paiz kuando se komienza a embezar los siklos dela vida umana.
La edukasion en Meshiko inisia a la edad de la chikez, los mansebos komienzan la su primera eskola en el jardin de kriaturas o pre-eskolar, deskues komienza la edukasion primaria, sekondaria y nivelo medio alto komo el bachiyerato o preparatoria a la Universidad.
Meksiko konta con una grande oferta de institusiones importantes de nivel superior, la Universidad Nasionala Otonoma de Meksiko, es la eskola de edukasion superior de mayora emportansia en el mundo de avla espanyola, asegun varios estudios internasionales. Otras emportantes institusiones son Insittuto Politekniko Nasionalo, el Instituto Teknolojiko de Estudios Superiores de Monterrey, la Universidad Metropolitana, la Universidad de Guadajara, la Universidad Otonoma de Muevo Leon, entre otras mas.


=== Sensia i teknolojia ===
Meksiko a sido ganyador de tres galardones Novel en sensia i teknolojia; Mario Molina fue ganayador en el anyo el galardon novel de Kemika.


== Kultura ==

Meksiko es una delas nasiones mas puededoras en patrimonio kulturalo, la tierra fue povlada endenantes, desde miles de anyos atras, los primeros ombres aborijinalos desharon objetos preyistorikos dela presensia umana enel territorio nasionalo. Las sivilizasiones prekolombinas i el periodo kolonial espanyol desharon una rika erensia kulturala en arkitektura, muzika, pintura, danza, teatro, literatura, eskultura i kuzina. Komo nasion independiente, el buto fe kriar muevas manisfestasiones artistikas komo el filmo i el teatro por modre de uns sosiedad kulta de puedores meksikanos del seiklo XIX. En anyos aktuales, durante el seiklo XX i seiklo XXI, Meksiko es una nasion de emportantes manifestasiones kulturalas komo el filmo, el muralismo, el djunalismo, el muevo teatro, la literatura i la mueva danza.


=== Arkitektura ===
El desenyo arkitektoniko es presente ansina en los edifizios prekolombinos de las kulturas afinkadas en el territorio del aktualo Meksiko. Una kompleja egzpresion de formas aparesen en el arte de edifikasiones komo piramides, plazas, templos o kazas.
La mueva arkitektura es representada en los muevos edifisios, komo kulas korporativos, parkos, avenidas, kales, komersios, kazerios o unidades avitasionales.


=== Kuzina ===

La kuzina meksikana hue deklarada komo Erensia dela Umanitad enel anyo 2010, forma parte de una rika mistura de alimentos orijinarios de la tierra kon alimentos venidos de la Evropa i Asia.
El maiz es parte emportante de la komida de los meksikanos, es erensia delos puevlos orijinarios, alimento sagrado delos indijenas i emportante alimento dela nutrision basika i kotidiana de los avitantes del paiz. Del maiz, ay munchos alimentos tradisionalos komo el tamal, el atole, las tortiyas de maiz, las garnachas ke zon, ansina, platos kotidianos de los meksikanos. Otros zarzavates de la kuzina meksikana es la kalavaza, el frejol, el tomat, el aguakat, el chumbero, el amaranto, el chayot, el chile, endemas.
Una de los aportes sefardis en la kuzina meksikana es la tortiya de trigo, ya ke sustituyo a la tortiya de maiz de los puevlos indíjenos, en el Norte de Meksiko ay munchos platos hechos kon tortiya de trigo, komo los burritos. otros aportes de kuzina djudeo-espanyola en Meksiko zon los bunyuelos, la kajeta, los mazapanes, las tortas de pishkado, la ropa vecha, los panbashos, el kavritiko i provablemente la barbakoa de borrego tambien seya un aporte sefardi.


=== Muzika ===
El arte muzikal es desvelopado ansina, desde tiempos prekolombinos, los puevlos aborijinalos krearon una kultura muzikala de munchas sonoridades. El payiz kunta kon el su konservatorio de muzika enla Sivdad de Meksiko ande se puede tanyer diversos instrumentos. En Meksiko ay el Konservatorio Nasionalo de Muzika, ayi ande se tenye los instrumentos komo gitarra, piano, kontrabasho, violin, tambor o timbal.


=== Pintura ===

El arte plastiko en la pintura, komienza desde timepos antikos, las kuevas hueron espasios onde los primeros ombres pintaron grandes murals ensima de las piedras, por eshemplo; las kuevas de San Fransisko en Basha Kalifornia.
Los mayas hueron grandes artistos de la pintura mural, en Bonampak, Yakxilan ay una ekspresion rika en kolorido.
Meksiko es tierra de munchos muralistos pintadores komo Diego Rivera, David Alfaro Siqueiros i Frida Kahlo.


=== Erensia kulturala ===

En la erensia kulturala ay dos tipos kategorias, la erensia freguada i la erensia inmemorial komo el tradision i las kostumbres antikas de los puevlos ke afinkaron en el Meksiko; el paiz es uno de los mas grandes poseyedores dela erensia kulturala de la umanitad.
En la erensia fraguada o memorial zos akeyas fraguas de las antikas sivdades prekolombinas, las iglezias, kazas, kapiyas i fraguas administrativas del periodo kolonial espanyol, ansina las fraguas del sieklo XIX i sieklo XX ke zon parte de un estilo arkitektoniko emportante en el disenyo.
En la erensia inmemoriala, es la kuzina tradisionala de los puevlos indijenas, misturada kon la erensia iberika i asiyatika; ansina la diada de Muertos, una festividad ko orijin indijena ke rekuerda kaji toda la povlasion, pensipalmente en el sentro y sud del paiz. Endemas ay komo tradision kulturala i relijioza es la Semanada Santa, las Posadas i natal; i el dia de la virjin de Guadalupe el 12 de diziemvre de kada anyo.


== Espor ==

Los esportes se djogan ansina desde tiempos prekolobinos por los aborijinalos de estas tierras, el tlachco arkitektonikamente es un kampo esportivo para djogo de pilota, ay evidensia deyo adentro de zonas arkeolojikas en diversas sivdades prekolombinas.
Uno de los djogos nativos es el ulama, espor ke usa una pilota de piel, es djogado en el estado de Sinaloa.
La charreria se konsidera el espor nasionalo de los meksikanos. Este espor comenzo de las sus fayenas de los jinetos en las haziendas ganaderas de la vita rurala, Los Yanos de Apan i Calpulalpan son konsiderados komo la kuna de la charerria. El su orijen data de la epoka koloniala espanyola.
EL futbol es uno de los esportes mas djogados enel paiz, ay ekipos de primera division i ekipos de segunda division enlas grandes ligaduras.
Los djogos olimpikos fueron selevrados enel anyo de 1968, la Sivdad de Meksiko hue sede del evento esportivo.


== Ver endemas ==
Amerika del Norte
Bandera de Meksiko
Portal:Meksiko


== Bibliografia ==
Clavijero, Francisco Javier (1844). Historia antigua de México y de su conquista, Biblioteca digital de la Universidad Autónoma de Nuevo León: Imprenta de Lara. Consulta 29 de mayo de 2016.


== Referensias ==


== Atamientos eksternos ==

Pajina web (en lingua kastilyana)