Berlin is de Hööftstadt vun de Bundsrepubliek Düütschland un en Bundsland, wat vun dat Land Brannenborg umgeven is. Berlin hett 3.769.495 Inwahners (2020) un hett en Flach vun 89.169 ha. Berlin liggt bi 70 km af vun de Grenz to Polen.
Vör de Weddervereenigung vun de beiden düütschen Staaten Bundsrepubliek Düütschland (BRD, West) un Düütsche Demokraatsche Republiek (DDR, Oost) in't Johr 1990 weer Bonn (an’n Rhien) de provisoorsche Hööftstadt vun de Bundsrepubliek Düütschland (West) un Oost-Berlin Hööftstadt vun de DDR (Oost). Dat gesamtdüütsche Parlament hett na de Weddervereenigung besloten, dat Berlin de niege Hööftstadt vun dat vereente Düütschland is.


== Historie ==
De bedüütsamste historisch Daten:

1237 De Naam vun Berlin steiht to’n eersten Mol in en Urkunn
1307 Berlin un Kölln weert vereenigt
1451 Berlin warrt Residenzstadt vun Markgrafen un Kurförsten
1701 Berlin warrt Hööftstadt vun dat Königriek Preußen
1871 Berlin warrt Hööftstadt vun dat Düütsche Riek
1918 Na den eersten Weltkrieg warrt in Berlin de Republiek utropen
1920 veele Gemenden kaamt to Berlin hento vunwegen dat Groot-Berlin-Gesett
1933 Berlin warrt to de Machtzentrale vun’e Natschonalsozialisten
1945 Berlin warrt na den Tweten Weltkrieg „Veer-Sektor-Stadt“
1949 politisch Updeelung vun Berlin in’n Oost-West-Konflikt
1961 de Muur warrt an’n 13. August boot
1989 de Wenne in'e DDR, Fall vun'e Muur
1990 Weddervereenigung vun Düütschland un vun beide Stadtdelen, Berlin warrt Hööftstadt vun dat weddervereenigt Düütschland


== Verwaltungsbezirken vun Berlin ==
Berlin-Mitte (3.947 ha, 322.577 Inw.)
Börgermeester: Christian Hanke, SPD
Friedrichshain-Kreuzberg (2.016 ha, 252.495 Inw.)
Börgermeester: Franz Schulz, Bündnis 90/De Grönen
Pankow (10.301 ha, 343.228 Inw.)
Börgermeester: Matthias Köhne, SPD
Charlottenburg-Wilmersdorf (6.472 ha, 315.854 Inw.)
Börgermeestersche: Monika Thiemen, SPD
Spandau (9.191 ha, 255.488 Inw.)
Börgermeester: Konrad Birkholz, CDU
Steglitz-Zehlendorf (10.250 ha, 288.149 Inw.)
Börgermeester: Norbert Kopp, CDU
Tempelhof-Schöneberg (5.309 ha, 337.535 Inw.)
Börgermeester: Ekkehard Band, SPD
Neukölln (4.493 ha, 307.038 Inw.)
Börgermeester: Christian Rehm, SPD
Treptow-Köpenick (16.842 ha, 233.010 Inw.)
Börgermeester: Oliver Igel, SPD
Marzahn-Hellersdorf (6.174 ha, 257.324 Inw.)
Börgermeester: Dagmar Pohle, De Linke.
Lichtenberg (5.229 ha, 260.908 Inw.)
Börgermeestersche: Christina Emmerich, De Linke.
Reinickendorf (8.946 ha, 245.844 Inw.)
Börgermeestersche: Marlies Wanjura, CDU


== Wat een sik ankieken schall un wo een hengahn kann ==

In Berlin gift dat völ Sehnswördigkeiten, so to’n Bispeel, den Neptunbrunnen, dat Rode Raathuus, de Funktoorn, Gendarmenmarkt, Brannenborger Door, de Holocaust-Gedenksteed, Berliner Dom, St. Marienkark, Siegesgöddin, Siegessüül, Slott Bellevue un mehr.


== Söhns un Döchter vun de Stadt ==
Heinrich Louis d’Arrest, düütsch-däänsch Astronom (1822-1875)
Karin Baal, Schauspelerin (*1940)
Curt von Bardeleben, Schachspeler (1861-1924)
Paul Fentz, Ieskunstlöper (*1992)
Traudel Haas, Schauspelerin und Synchoonsnackerin (*1945)
Heinz Hax, Sportler un Offizier (1900-1969)
Henry Kolarz, Journalist, Schriever un Dreihbookschriever (1927-2001)
Regina Lemnitz, Schauspelerin, Singerin und Synchroonsnackerin (*1946)
Lou Massenberg, Waterspringer (*2000)
Ernst Reuter, düütsch Politiker, Börgermeester von West-Berlin von 1947 bis 1953
Hans Rosenthal, düütsch Moderater un Entertainer (1925-1987)
Rupert Scholz, Politiker un Bundsminister (*1937)
Peggy Schwarz, Ieskunstlöperin (*1971)
Gustav Stresemann, Politiker un Freedensnobelpriesdräger (1878-1929)
Horst Wolter, düütsch Footballnatschonalsspeler (*1942)
Heinrich Zille, Maler un Teekner (1858-1929)


== Borns ==


== Weblenken ==