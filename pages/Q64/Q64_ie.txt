Berlin es li cité capital e li sede del guvernament de Germania. Quam cité-state it es un propri país federal de Germania e forma li centre del metropol-region Berlin/Brandenburg. 
Berlin es situat in li nord-ost de Germania. Li fluvie Spree flue tra li cité.
In li annu 2023 Berlin have 3.782.202 (2023) habitantes e un area de 891,68 quadrat-kilometres. Con 3,82 milliones de habitantes Berlin es li cité con li max alt population e max grand area de Germania. Secun li númere del habitantes it es li secund max grand cité del Europan Union e secun su area li quinesim max grand.
Durant su historie Berlin devenit pluri vez li capitale de german states, p. ex. del margraviatu e poy del duc-electoratu Brandenburg, del reyatu Prussia, del German Imperie e de German Democratic Republica (solmen li oriental parte del cité). Desde li reunification in li annu 1990 Berlin es capitale del tot Germania.


== Li districtes de Berlin ==


== Sport ==
Li football-clubes Hertha BSC Berlin e Union Berlin have su hem in li cité. Li hockey sur glacie-club Eisbären Berlin esset ja 10 vezes champion de Germania in li hockey sur glacie. Li basketball-clube Alba Berlin ja ganiat 11 vezes li championatu de Germania e li handball-club Füchse Berlin es inter li max bon clubes de Germania.
In li annu 1936 li Olimpic Ludes del estive evenit in Berlin. In li Olympiastadion Berlin eveni chascun annu li finale del german football bokale e it es anc li hem du mult grand international sport competitiones.


== Vider anc ==
Germania


== Extern ligamentes ==
Berlin - official site (lingue german)