Berlin is de Bundeshaptstod und da Regiarungssitz vo Deitschland. Aussadem is s a oagnas Bundesland und as Zentrum vo da Metropolregion Berlin-Brandenburg. Berlin is mit uma 3,5 Milliona Einwohna de gresste Stod vo Deitschland (noch da Bevejkarung und noch da Flächn). In da EU is de zwoatgresste Stod noch da Bevejkarung und de fimftgresste noch da Flächn.
Berlin wor in seine Gschicht scho mehrfoch a Haptstod, wia beispuisweis vom Kurfiaschtndum Brandenburg, vum Kinireich Breissn, vum Deitschn Reich und vo da DDR (nua im Osttei vo da Stod). Seit da Wiedavaoanigung im Joar 1990 is Berlin gsamtdeitsche Haptstod. Davor war des Bonn.
Berlin is a bedeitens Zentrum vo Politik, Medien, Kuitua und Wissnschoft in Eiropa. De Stod is a wichtiga Vakeahsknotnpunkt und oane vo de moastbesuchtastn Städt vom Kontinent. Institutiona wia de Universitetn, Forschungseirichtunga, Theata und Museen gniassn internationale Onakennung. De Stod is a Magnet fia Kunst- und Kuituaschoffende aus da ganzn Wejd. As gschichtliche Vamächtnis, as Nochtlem, und de vuifejtige Architektua san iba de Grenzn ausse bekannt.


== Stodgliederung ==
Berlin hod zwejf Beziak, wo insgsamt in 96 Ortstei untateit san. Dazua gibts no Ortslogn, geografische Gebiet aus da Umgangssproch, wo ned genau obgrenzt wean kina. Wei de Ortstei und de Ortslogn historisch gwoxn san, spuins in da Oidogssproch a gressane Roin wia de Beziak.


== Woarzeichn vo Berlin ==

Des Woarzeichn vo Berlin is as Brandenburger Tor.


== Zitat ==

"Ich hab noch einen Koffer in Berlin" (Liad vo da Marlene Dietrich, 1951)
"Ich bin ein Berliner".  (John F. Kennedy, President vo de Vaeinigtn Stootn, 1963 ba seim Bsuach z Berlinh)
"The greatest cultural extravaganza that one could imagine."(David Bowie, Sänga, in de 1970a in Berlin)
"Berlin wead leben und die Mauer wead fallen."  (Willy Brandt, am 10. November 1989)


== Beleg ==


== Im Netz ==

Hoamseitn vum Land Berlin
Stod-Panorama vo Berlin
Berlinlexikon