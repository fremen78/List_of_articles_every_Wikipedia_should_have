Bronz-epoko esas prehistoriala periodo qua iris de cirkume 3300 aK til cirkume 1200 aK, kande kelka kulturi homala komencis uzar bronzo, developar primitiva skribo-sistemi, e kreis l'unesma urbi. Bronz-epoko esas la duesma periodo di tale nomizita "petro-bronzo-fero-epoko", segun klasifikuro propozita da Christian JÃ¼rgensen Thomsen por studiar anciena socii. Bronzo esas aloyuro plu harda e plu duriva kam pura kupro, e permisis la socii qui uzis ol obtenar teknologiala avantaji.
Segun arkeologiala evidentaji, l'unesma kulturi qui developis skribo-sistemi esis Mezopotamia (kuneiforma skribajo) ed Anciena Egiptia (hieroglifo). La civilizuro Sumeriana, qua habitis la sudo di Mezopotamia, komencis uzar bronzo cirkume 3300 yari ante Kristo. Uruk, en la nuna Irak, esis la maxim granda urbo de Sumeriana civilizuro.