Alan Mathison Turing bio je britanski matematičar, logičar i kriptoanalitičar.
Alanov otac, Džulijus Tjuring (Julius Mathison Turing) je radio u Indiji, ali nakon što mu je supruga ostala u drugom stanju, 1911. godine, mladi bračni par odlučuje da je bolje za dijete da odrasta u Engleskoj, pa su se vratili u London, gdje je Alan rođen 23. juna 1912. godine.
Turing se često smatra ocem modernog računarstva. Dao je doprinos konceptu algoritama i računanja Turingovom mašinom.
Od 1938. godine radio je u Britanskoj organizaciji za razbijanje šifara (Government Code and Cypher School - GCCS). Sarađivao je sa Dili Noks (Dilli Knox), koja je također radila u GCCS-u. 4. septembra 1939. godine, dan pošto je Engleska objavila rat Njemačkoj, štab GCCS-a je prebačen u Bletchley Park. Posljedično, Turing je za vrijeme Drugog svjetskog rata radio u Bletchley Parku i sagradio mašinu pomoću koje su Saveznici mogli čitati njemačke poruke šifrirane preko uređaja Enigma. Nakon rata je sagradio prve računare i bavio se problemima umjetne inteligencije. Poznat po ekscentričnom životnom stilu i homoseksualnosti, bio je uhapšen 1952. zbog povrede javnog morala i osuđen na obaveznu hormonsku terapiju. Dvije godine kasnije počinio je samoubistvo iako postoje teorije zavjere koje tvrde da ga je likvidirala britanska tajna služba zbog toga što je pod ucjenom mogao odati državne tajne stranim agentima.
Poznat je i po tome što je definirao test inteligentnosti umjetne inteligencije. Cilj ovog testiranja je da se odredi je li mašina zaista inteligentna ili je tek simulacija inteligencije. Dosad nijedna mašina nije uspjela proći Turingov test, dok ga ljudi prolaze.


== Također pogledajte ==
Igra imitacije
Turingova nagrada


== Reference ==


== Vanjski linkovi ==
 Alan Turing na Wikimedia Commonsu

Nedovršeni članak Alan Turing koji govori o biografijama treba dopuniti. Dopunite ga prema pravilima Wikipedije.