Alan Mathison Turing (Paddington, Lóndyre; 23 jasypoteĩ 1912-Wilmslow, Cheshire; 7 jasypoteĩ 1954) ha'e akue peteĩ Ingyatérra pegua oñemoaranduitéva papapykuaáre, kuaarapére, ñemomarandukuaapýre, ñembopapapýre, arandupykuaatýre ha tekovekuaatýre. Ojehechakuaa chupe oĩhágui umi omboypýva pe papañemohenda rembikuaaty ha ñemomarandukuaapy ko'ágãgua. Hembiapokue rupive, tuichaitépe pe mákina Turing pegua, omyesakã porãite mba'épa he'ise algoritmo ha papañemohenda.
Oiko aja pe Ñorairõ Guasu Mokõiha, ha'e omba'apo omyesakãhápe umi ñe'ẽngue ipapapýva Nasikuéra ojapo. Oĩ umi he'íva hembiapokue rupive ikatu oñemombykyve pe ñorairõ amove mokõi térã irundy ary. Opa rire pe ñorairõ, omba'apo ojapohápe kombutadóra ha mákina ombopapapýva ambuéva.
Turing hembiapokue opa sapy'a ary 1952 jave oñembojovakégui chupe ha'e hague homosexual. Ohasa rire mokõi ary, omano —kuatiápe he'i ojejukaha; hákatu oĩ he'íva ikatu omano ho'úgui tembi'u oporojukáva —. Ára 24 jasypakõi 2013 jave, mburuvichavete Isabel II Tavetã Joaju pegua ojapo tembiapoukapy he'íva Turing iñagaipa'ỹha.


== Mandu'apy ==


== Joajuha ==
 Wikimedia Commons oguereko ta'ãnga Alan Turing reheguaCommons.