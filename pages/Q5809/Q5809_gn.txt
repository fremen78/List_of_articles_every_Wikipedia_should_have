Ernesto Guevara (Rosario, Arhentína, 14 jasypoteĩ ary 1928-La Higuera,  Vorívia, 9 jasypa ary 1967), ojeikuaavéva Che Guevara réraicha, fue un pohanohára, ojokuaikuaáva, guerrillero, haihára, periodista ha revolucionario comunista Arhentína retãygua oñemohetã akue Kúvape.
Ha'e niko peteĩ umi omoñepyrũ ha omotenonde apytépe upe Kúva ñepu'ã omosẽ Fulgencio Batista. Guevara oĩ kuri ñepu'ã ñepyrũme, oikóvo ñorairõ peteĩha ha opyta ary 1965 peve oñemohendávo Kúva retã rekuái. Heta omba'apo tetã remimoĩmbyréme ha tetã rekuáipe, tenondeite omba'apo pirapire ñemono'õme. Ha'e kuri Kúva Viru Róga mburuvicha, Departamento de Industrialización motenondehára upe Instituto Nacional de Reforma Agraria-pe (INRA) ha Tetã Remimoĩmbyre Oporomomba'apóva sãmbyhyhára. Omba'apo avei Kúva jekopyty umi tetã ambuévare.
Ha'e oimo'ã ñorairõ oñemuasãi arã opa "arapy mbohapyha" retãnguéra rupi, omosãso tee hag̃ua, upéicha Che Guevara omoñepyrũ heta guerrilla atymi oparupi Amérika Latínape. Ary 1965 guive 1967 peve, ha'e oho oñorairõ Kóngo retãme ha Vorívia-pe, umi guerrilla ykére. Ko tetã pahápe oñemoĩ chupe ka'irãme ha upéi ñemihápe Vorívia Ñorairõhára Aty ojuka chupe CIA pytyvõre, Tetãvore Joapykuéra retã remimoĩmbyre, ára 9 jasypa ary 1967-pe.
Hekove herakuã guasu oparupi, oĩ umi omomba'eguasu chupe he'ígui hikuái ha'e heta omba'apo toiko tekojoja avano'õme ha opa hag̃ua porokuái hatã, oĩ avei umi he'íva naiporãiha upéva ha'e ojapo.
Che Guevara ra'anga, ojapo Alberto Korda, niko peteĩ umi ta'anga ojeipuruvéva apytépe oparupi.


== Mandu'apy ==


== Joajuha ==

 Wikimedia Commons oguereko ta'ãnga Che Guevara reheguaCommons.