Abū Nuwās al-Hasan Ibn Hāni' al-Hakamī (en arabe أبو نواس الحسن بن هانئ الحكمي) u simplament Abu Nuwas (أبو نواس), naixito d'Ahvaz, Califato abasida (hue en Irán) entre 747 y 762 y muerto arredol de 815 en Bagdad, Califato abasida (hue en Iraq) estió un poeta arabo-persa en luenga arabe, considerato en a suya epoca como o mas gran poeta arabe y que hue ye considerato uno d'os prencipals autors en ixa luenga.


== A suya vida ==
Naixito de pai arabe y mai persa, fue educato en medios arabizatos, fendo os suyos estudios en a ciudat de Basra (en o sud de l'actual Iraq, a man d'o Golfo Persico). Estió amant d'o conoixito poeta arabe (y libertín) Waliba ibn al-Hubab, qui estió amás o suyo mayestro.
Por razons politicas (heba adedicato poesías a os chefes basmakís), fuyió de Bagdad, a on viviba, ta residir en A Meca y en Echipto dica la cayita d'a dinastía Abasida y a muerte de Harun al Raxid en 809.


== A suya obra ==
En a suya poesía destaca o suyo intrés por o hedonismo, encara que con aspectos misticos. Charra asinas d'o placer d'o vin, de l'amor homosexual u d'a cazata, encara que tamién d'o temor por a muerte u por os problemas d'a edat. A suya obra tien muitas influencias d'a poesía pre-islamica.
Sindembargo, en muitas edicions actuals d'a suya obra no se fa referencia a la suya homosexualidat, y a sobén no se publican por censura bellas poesías adedicatas a los suyos amants.


== Bibliografía ==
(es) Adonis. Poesía y poética árabes. Madrit: Ediciones del Oriente y del Mediterráneo, 1997. ISBN 978-84-87198-44-1.
(es) Chebel, Malek. Diccionario del amante del Islam (en castellà). Barcelona: Paidós, 2005. ISBN 9788449317088.
(es) Gil, Anna. Entre el delito y el deleite:la traducción del universo báquico de Abu Nuwás. Quaderns. Universitat Autònoma de Barcelona Facultat de Traducció i d'Interpretació [Barcelona], 2009.
(en) Borg, Gert; Moor, Ed de. Representations of the Divine in Arabic poetry. Amsterdam: Rodopi, 2001. ISBN 9789042015746.
(en) Drory, Rina. Models and contacts : Arabic literature and its impact on medieval Jewish culture . Leiden: Brill, 2000. ISBN 9004117385.
(en) Kennedy, Philip F. The wine song in classical Arabic poetry : Abū Nuwās and the literary tradition. Repr.(Open University Press). Oxford [u.a.]: Clarendon Press, 1997. ISBN 9780198263920.
(en) Kennedy, Philip F. Abu Nuwas a genius of poetry. Pbk. ed. Oxford: Oneworld, 2007. ISBN 1851685103.
(en) Lazar, Moshé; Lacy, Norris J.. The care and feeding of gazelles – Medieval Arabic and Hebrew love poetry. A: Poetics of love in the Middle Ages : texts and contexts. Fairfax, Virginia: George Mason University Press, 1989. ISBN 9780913969250.
(en) Frye, Richard Nelson. The golden age of Persia : the Arabs in the East. New York: Barnes & Noble Books, 1975. ISBN 0-06-492288-X.
(en) Neill, James. The Origins and Role of Same-sex Relations in Human Societies. McFarland, 2009. ISBN 9780786452477.
(en) Encyclopædia Britannica entry for Abu Nuwas.
(tr) Esat Ayyıldız. "Ebû Nuvâs’ın Şarap (Hamriyyât) Şiirleri". Bozok Üniversitesi İlahiyat Fakültesi Dergisi 18 / 18 (2020): 147-173.


== Vinclos externos ==
(en) Poesía d'Abū Nuwās.
(en) The Knitting Circle: Abū Nuwās.
(en) Al-Funu.Org: Abū Nuwās.
(en) Queer Theory: Abū Nuwās.
(en) 1001 Arabian Nights: Harun al_Rashid and the Damsel and Abu Nowas.
(fr) Pachina web sobre "Abou Nawas" con biografía y poemas.
(fr) Les grands libertins de l'islam, TelQuel (semanario marroquín).