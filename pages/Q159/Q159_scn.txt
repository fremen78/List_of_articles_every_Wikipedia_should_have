La Fidirazioni da Russia (o cchiù cumunimenti la Russia) è na cunfidirazioni di ripùbblichi tra cui la cchiù ranni e a cchiù mpurtanti è la ripùbblica di Russia, e la cui pupulazioni totali è di all'incirca 145'000'000 abbitanti. Pi supirfici la Russia avi 17'075'400 chilòmetri quatrati, e si po diri ca è u statu cchiù ranni dû munnu. A so capitali è Mosca.


== Giografìa ==

A Fidirazioni Russa occupa quasi tutta a parti sittintrionali dû cuntinenti eurasiaticu. A ovest cunfina cu li stati dill'Europa orientali e a Scandinavia. A Nord da Russia, si trova l'Ocèanu Articu. A nord est, è siparata dê Stati Uniti da u strittu di Bering. A est avi l'Oceanu Pacificu e a sud cunfina câ Cina, a Mongolia, u Kazakhstan e a Georgia.


=== Li cità dâ Russia ===
Irkutsk
Mosca
Kaliningrad
Kazan
Kasimov
Novosibirsk
Omsk
San Pietruburgu
Volgograd
Vladivostok


=== Etnìi e lingui ===
La Fidirazioni Russa è abbitata principalenti di na pupulazioni di etnia russa e di riligiuni ortodossa. Data a rannizza dû territoriu, si ponnu truvaru diversi etnii originari o storicamenti mpiantati ni diversi parti dû territoriu. Oltri ô russu, si pàrlanu àntri lingui, ca però sunnu ufficiali sulu intra certi ripùbblichi autònomi, comu u baskiru o u tataru. Àntri lingui parlati sunnu m 'priìculu d'enstinzioni, comu a lingua ainu. Lingui comu a lingua mator per esempiu, un si parlanu cchiù.


== Storia ==

A Storia dâ Russia accumencia versu u 900 cu li principati vichinghi, ca si uncirunu versu l'annu 1000 cu û regnu di Oleg a Kiev. A città di Mosca fu funnata sulu versu lu XIII sèculu, e San Pietruburgu, ca addivintà 'n tempi cchiù moderni la capitali di l'imperu zarista, fu funnata di Pietru lu granni all'iniziu dû XVIII sèculu. Vittima di attacchi mongoli duranti tuttu lu mediu evu, nê sèculi chi vinniru, l'imperu russu arriniscì a mantèniri lu cuntrollu dî tirritori asiatici, nzinu all'Alaska, ca po vinnìttiru all'amiricani nô XIX sèculu. Nô 1812, all'èbbica dû zar Alessandru lu ginirali Michail Illarionovič Kutuzov rinesci a battiri l'esercitu di Napuliuni chi avia ggià trasutu a Mosca. La cità avìa statu bruciata dê russi, e l'esercitu francisi, chi avìa già subbitu gravi perditi â battagghia di Borodinu, appi a ritiràrisi a causa du nvernu russu pi cui nun era equipaggiatu. 
Lu XX sèculu è marcatu di la fini di lu putiri mpiriali e la rivoluzzioni bolscevica guidata di Lenin ntô 1917 e chi instaura in Russia e ntê tirritori sutta lu sò putiri, la cusidditta Unioni suviètica, nu riggimi cumunista. Sta fasi dura nzinu ô 1991 cu la dissuluzzioni di l'Unioni suviètica e l'instaurazzioni di nu statu di dirittu sutta na forma di ripubblica prisidinziali. Lu capu di statu attuali è Vladimir Putin.


== Viditi puru ==
Russi celibbri


== Web ==
Economic data of Russia