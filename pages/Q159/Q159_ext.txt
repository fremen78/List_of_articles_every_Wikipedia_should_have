Russia (en russu: Россия; tr.: Rossíya) o, hormalmenti la Federacion de Russia (en russu: Российская Федерация; tr.: Rossíiskaya Federátsiya) es el mayol país del mundu, con una superficii de 17.075.400 Km². S'estiendi entri el esti d'Uropa i tol norti d'Asia acupandu la otava parti de tierra del praneta. La su capital es Moscú, i hazi arrayu con 14 paisis: Noruega, Finlandia, Estonia, Letonia, Bielorrussia, Lituania, Poloña, Ucrania, Georgia, Azerbaiyán, Cazastán, China, Mongolia i Corea del Norti.
La federacion se hormó en 1991 quandu se desolvió la Unión Soviética, enque Russia es considerá el sucesol desta Unión.
La horma de goviernu es la repúbrica semipalramentaria hormá por ochenta i cincu sujetus federalis, i es el novenu país con mayol puebración nel mundu al tenel 145 478 097 abitantis. En Russia essestin onci zonas orarias, dendi UTC+2 ata UTC+12. Russia tien las mayoris reservas de recursus energéticus i mineralis del mundu aún sin esplotal, i es considerá la mayol superpotencia energética. Posei las mayoris reservas de recursus forestalis i la quarta parti del agua duci sin encongelal del mundu.


== Atijus p'ahuera ==
 En Commons ai conteníu multimedia sobre Russia.
Web el estau (en russu)


== Referencias ==