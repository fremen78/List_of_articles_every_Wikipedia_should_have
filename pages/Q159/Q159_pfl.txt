Russlond (r. Россия), amdlisch: Russischi Federadsion, is än Schdaad in Oschdeuropa unn Nordasie. Ugfähr 143.030.106 Lait wohne in Russland unn es hot e Fläch vun mehr als 17.098.242 km², iss dodemid es fläschegreeschde Lond uff de Erd. Weege de grooße Vahäldnis vun de Fläsch zur Oiwuhnerzahl wohne in Russlond ner dorschschniddlisch 8 Lait uff eem km². 


== Geographie ==

Russlond is midd 17.098.242 km² es greeschde Lond uff de Erd unn aaschdreggd sisch sowohl iwwer Oiropa, als aa iwwer Asie. Desweege unnerdääld sischs aa in viele grooße Regione. De greeschde Dääl dudd Sibirje ainemme, welles midd 75% (faschd) de gonze asiadische Dääl vun Russlond bedegge dudd. Im Siede vun Russlond gebbds ä Reschion zwischem Fluss Manytsch unn em Kaukasus-Gebärsch, wu zwische Oiropa unn Asie umschdridde is (siehe Europa#Geographie). Grenze dudd Russlond im airopäische Siedweschde beginnend im Uhrzaigasinn: Es schwaddse Meer, Ukraine, Waißrusslond, Leddlond, Esdlond, Oschdsee, Finnlond, Norwege, airopäische Nordmeer, es Waiße Meer, es Nordpolarmeer, die Beringsee, de Pazifische Ozean, Nordkorea, Schina, Mongolai, widda Schina, Kasåchsdan, Asabaidschan, Georgie unn es Schwaddse Meer.
De wischdischsde Fluss im russische, airopäische Kernlond is die Wolga, wu viele grooße Schdädt lieche. De greeschde Fluss in Sibirje is midd 4400 km die Lena. Irtytsch und Ob bilde midd 5642 km es längschde Flusssyschdem in Russlond. Wischdische Gebirsche in Russlond iss es Uralgebärsch, welles de äiropäische Deel vum asiadische drenne dudd es Kaukasusgebärsch, welles Russlond vun Georgie unn Asabaidschan drenne dudd. Hohe Gebirsch find mer aa im middlsibirische bärschlond unn vor allem im oschdsibirische Bärschlond. De heggschde Bärsch vun Russlond is de Elbrus im Kaukasus midd 5642 Meder.


== Vawaldungsgliedarung ==
Russlond is in 83 Federadsionssubjeggde unnerdääld, welle in 8 Federadsionskrääs unnerdääld sinn.

Russlond unnerdääld sisch in folgende Federadsionssubjeggde:

21 Rebubligge, hawwe Vafassung unn Gsedzgeewunge, oigerischd fer die Minderhaide
1 Audonomi Oblaschd
4 Audonome Krääs
9 Regione
46 Gebiede
2 Schdädt midd Subjeggdschdadus (Moschgau, Sångd Pedasbursch)


== Webpeidsch ==

Bundeszentrale für politische Bildung: Dossier Russland
Länderinformationen zu Russland (Auswärtiges Amt, Berlin)
Länderprofil