La Federazion Russe (rus , trasliterat Rossijskaja Fjedjeratsija), o ancje dome Russie, e je il stât dal mont cun la superficie plui grande, che e va de Europe fin te Asie, confinant cuntun grum di paîs. E je nassude tal moment de dissoluzion de URSS, che e jere la sô republiche plui impuartante; ancjemò vuê e à une alte influence su lis altris republichis nassudis dal URSS, riunidis inte Comunitât dai Stâts Indipendents. 
Intai ultins agns, la popolazion inte federazion e je calade a fuart, ancje se e reste un dai paîs dal mont che al ospite il plui grant numar di imigrâts. Dal pont di viste aministratîv, la Russie e je dividude in 88 sogjets minôrs, ognidun cuntun grât plui o mancul alt di autonomie.