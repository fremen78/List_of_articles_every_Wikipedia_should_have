Rusland (Russisch: Россия, Rossija), officieêl Russische Federaotie (Russisch: Российская Федерация, Rossijskaja Federatsija), is een land, hedeêltelijk helegen in Europa en vo hroste deêl in Azië. Het land ligt echter vanuut 'n politiek perspectief in Europa, omdat d'n belangriekste delen d'r van int Europese deêl liggen en ruum 70% van d'n bevolking ier weunt. D'n oôdstad is Moskou.
Mie 'n oppervlakte van ruum 17 miljoen km² is Rusland het hroôtste land ter wereld, biena tweê mael zo hroôt als het diropveulgende land, Canada. In't inweunertal is Rusland het achtste land ter wêreld. Rusland deelt zien hrenzen mie de volgende landen (tegen den klok in van NW naor ZO): Noorwegen, Finland, Estland, Letland, Litouw'n, Poôl'n, Wit-Rusland, Oekraïne, Georhië, Aâzerbeidzjan, Kazachstan, China, Mongolië en Noôrd-Korea. Varder is het door een zeê of door een relatief smalle zeêstraot gescheie van de volgende lan'n: Vereênigde Staeten (Alaska), Canada, Turkmenistan, Iran, Turkije, Zweden en Japan.
In de 17e en de 18e eeuw wiere groôte delen van Siberië veroverd. In de 19e eeuw wiere volken in centraal-Azië ongerworpe as de Oezbeken, de Turkmenen en de Kirgiziërs. De invloed van de Russen reikte tot an Alaska, wa-a in 1869 wier verkocht an de Vereênigde Staeten. Het land vormde van 1917 toet an 1991 as Russische Socialistische Federatieve Sovjetrepubliek (RSFSR) de kern van den Sovjet-Unie. Rusland is noe een onafhankelijk land en een invloedriek lid van't Gemenebest van Onafhankelijke Staten (GOS). In diplomatieke zaken wor Rusland gezien as den opvolgerstaete van de Sovjet-Unie. 
In 1917 kwamt in Rusland tot een revolutie. Toe kwam Lenin an de macht, leater op'egovolgt deur Stalen. Na de overwinning van Stalin op Adolf Hitler wier de Sovjetunie een supermacht. Mee de Vereenigde Staeten vochte ze de Kouwe Oorlog uut. In 1989 viel het iesdere gerdien tussen oôst en west. Boris Jeltsin wier premier vant land, wa-a een zwaere crisis deurmikte in de jaeren '90. Na 2000 kwamt land deer weer aerdig bovenop. Rusland eit vee inkomsten uut olie en gas. Een belangriek staetsbedrief is Gazprom.
De munteênheid van Rusland is de Russische roebel. Tehenwoordig president is Vladimir Poetin.


== Noôten ==