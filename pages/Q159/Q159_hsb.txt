Ruska (rusce Россия/Rossija, oficielnje Российская Федерация/Rossijskaja Federacija) je stat we wuchodnej Europje a sewjernej Aziji a zdobom po přestrjeni najwjetši kraj swěta. Stolica a najwjetše město je Moskwa. W Ruskej je – nimo Rusow – wjele mjeńšinow žiwe, kotrež maja zdźěla swójske awtonomne republiki we wobłuku federacije.


== Geografija ==
Ruska saha wot wuchodneje Europy a brjohow Baltiskeho, Čorneho a Kaspiskeho morja přez Ural a Sibirsku hač k Ćichemu oceanej a Beringowemu přeliwej. Najwjetši dźěl kraja je jara rědko wobsydleny. W Ruskej nadeńdu so najwjetši jězor swěta (Kaspiske morjo) a najwjetšej jězoraj Europy, Ladogaski a Onjegaski jězor. Bajkalski jězor w Sibirskej je najhłubši na swěće. Wažne rěki su Wolga, Dnjepr a Don w europskim a Lena, Jenisej, Ob a Amur w aziskim dźělu Ruskeje. Najwjetša kupa Ruskeje je Sachalin před wuchodnym brjohom Sibirskeje.


=== Najwjetše města ===
Moskwa (11,54 mil. wobydlerjow)
Pětrohród (4,85)
Nowosibirsk (1,47)
Jekaterinburg (1,35)
Nižny Nowgorod (1,25)
Samara (1,16)
Omsk (1,15)
Kazań (1,14)
Čeljabinsk (1,13)
Rostow nad Donom (1,09)
Ufa (1,06)
Wolgograd (1,02)
Woronjež (1,02)


== Žórła ==


== Wotkaz ==