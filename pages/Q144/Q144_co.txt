U ghjacaru (Canis lupus familiaris), ancu chjamatu cane; hè un mammiferu carnivuru domesticu.


=== Lingua ===
U ghjacaru hè mintuvatu à spessu in a cultura corsa. Par esempiu in i pruverbii:

U ghjacaru chì suvita, ùn ha bisognu di dà li u bucconu.
À un bon' cani li si dà un bon ossu.
Cani chì abbaghja ùn mordi micca.
Omi, cani è cavalli, piglia li di razza.
Bonghjornu li si dice anch'à un cane.
Cane abbaghja è porcu manghja.
Cane chì abbaghja ùn piglia caccia.
I ghjacari traghjosi facini i cateddi orbi
L'anchi di i ghjacari ùn si poni addirizzà
À cane chì abbaghja, o pane o bastone.
o in a sprissioni:

una risa ghjacarina


=== Razzi tradiziunali corsi ===
A razza di ghjacaru «Cursinu» hè stata ricunnisciuta ufficialmenti da a sucietà canina francese (SCC) dapoi pochi anni. I so particularità (altura, pesu, culori è qualità di u pelu...) so micca bè stabilizzati quantunqua, mà calchi allevatori provani à sceglia i ghjacari chì s'assumigliani megliu à ciò chì sariani idealementi i cursini. Par avà, si pò prisintà li cum'è ghjacari di 20-30 chilò, cù capu graioidu (musu longu), pelu cortu è bringhjatu. Servini generalmenti par a caccia à u cignali.
Certi pensani chì a razza taliana «Cane Corso» saria d'urigina corsa, mà u so nomu veni piutostu di parchì serviani in Italia per à caccia à corra.


== Da veda dinò ==
u cane pasturecciu
u Cursinu
u cane umarecciu
U Alabai


== Riferimenti ==


== Liami ==