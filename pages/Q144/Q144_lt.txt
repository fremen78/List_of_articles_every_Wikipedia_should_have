Petras Nonhartas (ol. Peter Nonhart, g. 1550 – m. apie 1633 m.) – olandų kilmės architektas, gyvenęs Lietuvos Didžiojoje Kunigaikštystėje.

Sunku nustatyti, kuriuos pastatus projektavo tiesiogiai pats P. Nonhartas – kai kurių atveju atliko statybų priežiūros pareigas. Iš tų pavyzdžių, kurie tiesiogiai yra susiję su P. Nonharto vardu (Gaičiūniškės), galima spręsti, kad architektas atstovavo manieristinei Šiaurės Europos (konkrečiai Nyderlandų) Renesanso krypčiai, kuriai būdingas orderinės kompozicijos stilizavimas, paprastumas ir monumentalumas, dar egzistavusių gotikinių sprendimų naudojimas (išilgintos proporcijos, flankuojantys reprezentaciniai bokštai), atikų naudojimas.


== Biografija ==


=== Užimamos pareigos ===
Už karinius nuopelnus Livonijos kare ir Abiejų Tautų Respublikos kare su Švedija, 1609 m. gavo indigenatą.
Nuo XVI a. pabaigos iki 1633 m. ėjo Vilniaus pilininko pareigas, rūpinosi Vilniaus pilių priežiūra ir statybomis.


=== Darbai ===

XVI a. pabaiga – XVII a. pradžia – asmeninė rezidencija Antakalnyje (Vilnius) – vėliau Sapiegų rūmai;
1604–1610 m. – Panemunės pilis;
1610 m. – nuo gaisro nukentėjusios Vilniaus Žemutinės pilies restauravimo ir atstatymo darbai (statybų priežiūra);
po 1610 m. – Aušros vartų (galbūt ir kitų vartų Vilniaus miesto gynybinėje sienoje) rekonstravimas ir restauravimas;
1613 m. – namas-tvirtovė ir protestantų maldos namai Gaičiūniškėse (dab. Baltarusija) – asmeninė P. Nonharto rezidencija;
po 1624 – Vilniaus katedros ir Šv. Kazimiero koplyčios restauravimo ir statymo darbai.


== Šaltiniai ==