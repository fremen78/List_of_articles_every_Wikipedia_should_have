O can o l'è in mammifeo de l'ordine d'i Carnivòï. I chen son stæti addomestegæ da i lovi 15.000 anni fa. Di studdi reçenti dixan che i chen son stæti addomestegæ pe a primma votta in Cinn-a e portæ in America da i primmi abitanti. De riçerche genetiche han individuôu catorse rasse de can antighe, e ciù vegie seijan: Chow Chow, Shar Pei, Akita Inu, Shiba Inu e Basenji.
In ti secoli i chen son divegnui çentanæa de rasse de tutti i coï e dimenscioin. 
I chen son animæ soçiæ comme i ommi, e pe questa raxòn son fassili da addomestegà e addestrà, se integran in ta famiggia e in to lou d'i  padroin e indi i chen ha guagnoô unna poxiçion unica in ta soçietæ. A fedeltæ e devosion d'i chen, derivâ da o lô istinto de vive in branco, a l' è assoçiä a l' amô e l' amicissia, e a portôu tantiscime personn-e a vedde o can comme un membro da famiggia, e comme o megiö amigo de l'ommo. De inverso, i chen veddan l'ommo comme parte do branco e comme cappo ascì.
Numerose rasse de chen son stæte creæ pe louâ con e pe i ommi, comme pastô, can da caccia, can da guardia, fin a divegnì bagnin e can pe ciechi ascì. Purtroppo son stæti e son usæ pe crudeltæ ascì, comme i combattimenti e e corse di chen, dovve i chen son spunciæ a di comportamenti innaturæ pe o divertimento d'i  ommi soö.In ätre cöltùe i chen non g'han a mæxima poxisiòn, e son de converso scimbolo de impuressa e spesso vegnan allevæ comme alimento soö.


=== Taxonavigaçion ===
Canis Lupus Familiaris - Can

Superregno: Eukarya
Regno: Animalia (Metazoa)
Subregno: Eumetazoa
Superphylum: Bilateria: Deuterostomia
Phylum: Chordata
Subphylum: Vertebrata
Infraphylum: Gnathostomata
Classi: Mammalia
Sottoclasse: Theria
Infraclasse: Placentalia
Ordine: Carnivora
Sottordine: Fissipedia
Famiggia: Canidae
Genere: Canis
Speçie: Canis lupus
Sottospeçie: Canis Lupus Familiaris
Nomme: CanisLinnaeus 1758


== Ràsse ==
A partî da-o Canis lupus l'òmmo o l'ha seleçionòu ciù de 450 ràsse de can, tra e quæ a gh'è, prezénpio, o càn da càccia marémmàn.


== Vôxe corelæ ==
Grand bleu de Gascogne


== Âtri progètti ==

 Wikimedia Commons a contêgne di files in sce can
 Wikispecies a contêgne informaçioìn in sce can