Iste articlo ye sobre un animal canido. Ta d'atros usos se veiga Can (desambigación).

O can (fem. canya u cana, tamién dito cocho u gos, y familiarment chucho) ye un mamifero que perteneixe a la familia Canidae (Canidos), o mesmo que o lupo, o raboso y o coyote.
En cheneral s'emplega o vocable 'can' ta referir-se a la raza domestica (Canis familiaris), que se creye que desciende d'un ancestro parellano a o lupo. Bels cientificos creyen, manimenos, que o can ye una subespecie d'o lupo, dita Canis lupus familiaris.
O promeyo de vida ye de 12 a 15 anyadas, encara que isto pende en a grandaria d'o can. Se diz que contra mas gran ye o can, vive menos anyadas, y viceversa.
As crietas d'o can se dicen cadiellos, cadillos, cosques, caninos, chuchez u cachurros.
Existen a-saber-las razas de cans (bellas razas con nombre vernaclo son: semiso, lébris, mostín). A mayor parti d'ellas han siu creyadas por l'hombre por meyo d'a triga artificial.
L'hombre utiliza os cans ta diferents fainas, la las cuals istos son entrenaus, como por eixemplo:

Can de chira o Can de picala (pastor).
Can de caza.
Can de circo.
Can guardador.
Can de detección.
Can de guida (ta ciegos).
Can policía.
Can esportivo.
Can de salvamiento.
Can d'eslisadera.


== Mazadas ==
En coixera de can, aire de Sarrués y glarimas de muller, nunca i has de criyer.


== Galería d'imachens ==

		
			
			
		
		
			
			
		


== Referencias ==


== Vinclos externos ==
 Se veigan as imáchens de Commons sobre Dog.
 Wikispecies tiene un articlo sobre Canis lupus familiaris.