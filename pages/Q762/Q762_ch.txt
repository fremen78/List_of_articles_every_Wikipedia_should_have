Leonardo di ser Piero da Vinci , (Abrit 15, 1452 – Måyu 2, 1519) taotao Italia ni sientista, matematiku, enhinieru, imbentadot, pintot, eskuttot, atkitektu, danderu, yan tituge' gue'. Guiya mafana'an i mas gåtbo na ihemplon taotao Renaissance. Makonsidera gue' unu gi i mas maolek na pintot gi historia, ya fana'an gue' i taotao ni mas gaitalento yan mítalento gi historia.
Mafañågu gue' baståtdo as Piero da Vinci ni notariu yan Caterina ni poble gi iya Vinci, un lugåt Florensia. Mafa'nå'gue si Leonardo gi papa' Verrocchio ni pintot Florensia gof matungo'. Annai mas hoben gue', macho'cho' gue' gi setbision Ludovico il Moro gi iya Milan. Annai mas åmko' gue', macho'cho' gue' gi iya Roma, Bologna, yan Venisia, ya gi finakpo' lina'la'-ña, gaige gue' giya Fransia gi gima' ni manå'i gue' as Rai Francisco I.