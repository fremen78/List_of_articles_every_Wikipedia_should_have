Leonardo di Ser Piero da Vinci (Anchiano, Italia, 15 de avril de 1452 – Le Clos Lucé, Fransia, 2 de mayo de 1519), arkitekto, eskultor, pintador, inventor i injeniero.
Leonardo bivio en la epoka de Renesans. En akeya epoka el fue un savio en el pensar architekto, engenior enventador, matematisien, anatomist, muzisien, eskulptor, botanisto, geologo, kartografo eskrivano i pintor. La ovra maz konosida fue Mona Liza  1503-1507 "I el de  pranso de alkavo" 1495-1497.  El se konta uno de los mas grandes savios en el mundo en el tiempo de Renesasns (ke ez naser de muevo) I fue konosido en el mundo pos sus bushkedad I los engenios. El fue eskojido el ombre del segundo milenyum.


== Su vida ==
Leonardo nasio en un kazal yamado Anchiano serka del kazal Vinci, fue ijo afuera de kazamyento, el padre Piero da Vinci i la madre al pareser ija de un kazalino ke se yamava Caterina. En la Evropa antes ke se diera nombre moderno de famiya el se yamava ijo del maestro Piero da Vinci. Loz lavoros ke aziya loz afirmava Leonardo o sino Yo Leonardo. Ay dizientes ke el padre de Caterina Piero era un esklavo del medio oriente. El anyo ke nasio Leonardo el padre se kazo kon la primera mujer yamada Albiera. En la cikes de Leonardo lo miro su madre, despues ke fue kazada kon otro se aresento en el kazal vizino, el empeso a bivir en la kaza de su gran papa ande su padre no viniya akuruto, den ve en kuando se iva a Floransa a la kaza de su padre. El padre no tuvo ijos de su primera mujer, i Leonardo fue akseptado de parte de la famioya. 
Aprte de su tio Francesko no vido kerensia de dingun miembro de la famiya.
Leonardo bivio en Vinci fina la edad de 14 anyos. En el 1466 su nono i nona se murieron uno detras de otro i el se fue a Floransa. No tuvo el mazal de pueder estudiar e la universita por modo ke era nasido afuera de kazamiento.
El padre de Leonardo vido ke su ijo de su chika edad pintava muy ermozo, las pinturas las ampstro a un famozo pintor i sculptor Yamado Andrea del Verrocchio, I el lo tomo a su lado komo ayudante. Leonardo allado de su patron tuvo la opportunida de lavorar kon Lorenzo di Credi i Pietro Perrugino ke eran artistos famozoz. En la atolye aparte de pintar se ambezo a tanyer lir, lavorava muy bueno.
En el 1482 salyo de Floransa i entro allado del Duk de Milano Sforza. Para pueded entrar allado del Duk eskrivio una letra diziendo ke el ez kapaci de fraguar pontes, armas, vapores i status de marmol, bronza i de tyerra. Pero esta letra no fue embiyada, aun esto fue aresivida komo una demanda de echo.
Leonardo lavoro 17 anyos allado del duk de Milano fina el anyo 1499 ke fue ablokada la sivdad de parte de loz Fransezez. Al favor del Duk aparte de pintar i azer status el organizo festivales. Se okupo kon fraguaz, makinas i armas. En los anyos 1485-1490 allado de la natura, mekanizmo geometria makinas ke bolan se okupo kon eglisiyas i arkitektura i pasajez en la mar. Apartye de esto ensenyo estudiantes. Su saviduria i lo ke engenyo eran tan grandes ke no pudiya alkansar a eskapar loz echos ke empeso. En los anyos 1490-1495 empeso a notar los lavoros ke izo.
Estas notas I las pinturas fueron arekojidas todas I se topan en los muzez i en koleksionez personal. Uno de los ke arekojeron las kolexiones ez Bill Gates.
En el anyo 1499 salyo de Milano i empeso a bushkar muevo kollaborador, en enterval de 16 anyos kamino en Italya. Lavoro para muncha gente  i lo mas de sus lavoros loz desho en medio.
Se dize ke en el anyo 1503 empeso a lavorar enriva de la pintura Mona Liza ke fue kontada una de las mas mijores pinturas en la estoria de la umanidad.
Despuez ke termino este tablo a todos los viyajes ke se iva se lo yevo kon el. En el anyo 1504 ke muryo el padre torno a Floransa. Tuvo kesiones kon suz ermanos achakes de la erensia del padre ke no parvino a nada. El tiyo ke lo keria muncho bien le desho todas la rikezaz.
Leonardo en el anyo 1506 se konosyo kon el ijo de un aristokrat de Lombardia yamado Kont Francesco Melzi ke teniya 15 anyos. El fue su mijor amigo fina el kavo de su vida. Aparte de esto en el 1490 tomo a su protexion un ijiko de 10 anyos ke se yamava Salai. 30 anyos estuvo kon el era su elevo pero no iso dinguna pintura en el enterval de estos anyoz.
En los anyos 1513-1516 bivio en Roma i lavoro en munchos proyektos para el Papa. Kontinuo a lavorar enriva de anatomia i fizyolojia, pero el Papa lo defendio de lavorar sovre los kadavres.
En el 1516 despues ke murio Giuliano de Medici ke era el protejador del rey Fransis 
El I, el tomo envitasion para ser el primer pintor, enjenior i architecto de Fransia. En el sudueste de Paris serka de Amboise allado del palasio Real aparejaron un palasio para el.
El rey ke sintiya una admirasion a Leonardo viniya a vijitarlo, I konversavan. A Leonardo le kayo gota al braso derecho, empeso lavorar en saviduriyas.
El amigo Melzi le ayudo muncho. Dospues ke vino a Fransia Salai lo abndono.


== La muerte ==
El muryo en edad de 67 anyos en el 2 de Mayo 1519. Dizen ke muryo en los brasos del Rey, pero el Rey en el primo de mayo estava en otra sivdad, una grande parte de su erensia se lo desho a Melzi. El fue enterrado en la eglisia San Florentin en la sivdad Amboise.


== Su vida privada ==
Se dize ke no le gustava laz relasionez fizikaz. Suz ideas fueron analizadaz de parte de Freud i disho ke Leonardo era yelado.
En el 1476 en biviendo kon su amante Verrocchio un deskonosido lo akuzo kon tener relasionez sodomistas kon el modello de 17 anyos Jacobo Saltarelli. Las enterrogasiones kontinuaron doz mezez i  porke el padre de Leonardo era una persona onoravle, i no se topo dingun testimonio, el djuzgo kayo.
Dospuez de este kavzo Leonardo I sus amigos fueron sigidos de parte de una union yamada loz bekçis de la noche. Salai o el Salaino fue rekonosido de parte de Giorgio Vasari komo un luminozo i ermozo mansevo, i ke a Leonardo le plazia muncho este mansevo. El Salaino en el 1490 kuando teniya 10 anyos empeso a lavorar komo moso en la kaza de Leonardo. Laz relasiones de los doz no eran fasil. En el 1491 Leonardo lo akuzo komo ladron, mintirozo i avliston. Por esto lo yamava el chiko satan. Aun esto el Salaino durante 30 anyos fue su amigo, sirviente i ayudante.
En las ojas de Leonardo El Salaino esta pintado dezmudo un ermozo mansevo kon buklas. Ay dizientes ke el Salaino era persona de Vitruvius.
En el anyo 1506 Leonardo se konosyo kon el Konte Fracesco Melzi ke tenia 15 anyos. En una letra eskrivio ke Leonardo esta sintiendo por el un fuerte i apasionante amor. El Salaino en akeyoz anyos tuvo ke akseptar la prezensia de Melzi allado de Leonardo. Melzi fue emprimero elevo i dospuez kompaniero de la vida de Leonardo.
Aparte de esto se supo ke Leonardo munchos anyos antes en el anyo 1099 fue kapo de la organizasion Sion. 
Entre los anyos 1510-1519 la relasion de Leonardo kon loz ombres mansevo fue kavza de diskusion. En el 1563 el livro de los esfuenyos ke fue eskrito de parte de Gian Paolo Lomazzo en un dialogo
"El amor del ombre", Leonardo esta komo el primer aktor. Fue eskrito ke el amor ke existe entre los ombres ayuda a aunarlos i los aze a loz ombres maz amistozoz. Esto fue dicho de parte de Leonardo asigun las eskriturias eskritaz de parte de eskrivanos se entyende ke Leonardo era muy sensible i dava valor a la vidam, i ke era vejetarien.


== Los anyos de los estudios primeros ==
Leonardo da Vinci en los primeros anyos de sus estudios enkontro a sus maestros i kon las repuestas ke les dyo adelanto muy presto en los estudios de aritmetika i geometriya. En su chika edad era muy enteligente i kapachi en todo. Se enteresava en muzika i jugava lir. En los anyos de su chikes se okupava kon pintura. El padre ke vido esto lo embiyo a una muy emportante atelye para ke adelante.


== Loz adelantamientos ke izo por el puerpo de las personas ==
Leonardo se entereso i kon el puerpo de la persona. Para pueder desinar el puerpo no le abasto la forma de afuera kijo ver i los guesos, las muskles i la forma ke estan aunados unos kon los otros. La bushkidad de la anatomia den vez en vez le tomo mas muncho tyempo. Se entereso en el puerpo de la persona komo una makina perfekta.
En akeya epoka el antiko mediko Galen le ayudo muncho a entender el estudio de la sensia.
Leonardo estava desinando todo lo ke mirava. Kon las provas por diferente parte ke izo dospuez desino enriva de la anatomia i estava kitando todos los detalyoz.
Los disenyos eran muy klaros. Izo provas en las vakas para pueder desinar los bebikos aryento de la tripa de la madre. I el resultado ke topo en esta analiza lo aklaro en la anatomiya de la persona.
El Papa no permetio a Leonardo ke aga provas en el puerpo de las personas i el kontunuo ensus bushkidaz enriva de los korasonas de los torros.