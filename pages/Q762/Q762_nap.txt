Leonardo da Vinci (Vinci, 15 'e abbrile 1452 – Amboise, 2 'e maggio 1519) è stato nu pittore, ngegnere e scienziato taliano. Ommo 'e ngegno e talento aneverzale d'ô Rinascemiento taliano, rapprisentaje 'o spirito 'a ll'ebbreca soja, sperementanno 'e cchiù grandi fforme d'espressione dint''e cchiù vvarie campe 'e ll'arte e d'â canoscenza. Fuje pittore, disegnatore, scultore, architetto, ngegnere, scenografo, anatomista, alletterato, musecista, pruggettista e mmentore, ed è cunsiderato une d''e cchiù granne genie 'e tutt'e tiempe.


== Biografia ==

Leonardo jera 'o figliuolo 'e nu nutaio, Piero di Antonio, ca cercatte 'e dargle na bbona educazzione, mpure musecale. Int'ô 1469 trasette int'â puteca d'ô Verrocchio, a Sciorenza. Nzemmola 'a isso accumenciatte a ffà esperienza cummo pittore 'e pale 'e autare e quatre ncopp''a tavula, e cummo scurtore 'e avrunzo e marmularo. Int'ô 1472, steva ggià messo int''a Cumpagnia 'e San luca, na chiumma 'e pitture sciurentine, ma 'e rappuorte cu 'o Verrocchio fernettero sulamente int'ô 1476: int'ô Battesemo 'e Cristo (1475-1478), se penzaje verè 'a mano 'e Leonardo int''o paisaggio e ll'anghelo addenucchiato 'ncopp'o lato 'e smerza.
Int'ô 1478, aprette na puteca e avette 'mpurtante servizie. 'E monace 'e San Dunato a Scupeto (abbeceno â Sciurenza) 'o facettero pittà na Adorazione dei Magi (mmo cunservata int'â ll'Uffizzi), ca mperò accumenciaje ô 1481 sanza 'a fernì maje. Ll'ate fatece 'e guaglione 'e Leonardo songo nu ritratto 'e Ginevra Benci, n'Annunciazzione, 'a Maronna 'e Benois, 'a Maronna 'e Garofano e San Girolamo, pur'isso fernuto maje.


=== Â Milano ===
Int'ô 1482, Leonardo jette â faticà pe Ludovico o' Moro, 'o duca 'e Milano, aroppo ca je screvette na lettera pe trasì nt'â corte soia. Pigliaje na fateca 'e ngegnere d''e campagne meletare d'ô duca e disegnaje tante apparate p''e ffeste 'e celebrazzione. Ntramente, pigliaje amicizzia ch'o matemateco Luca Pacioli. Sempe â Milano facette tante pruggette 'e guerra, maje rializzate, sturianno 'o cuorpo 'e ll'anemale e d'ê cristiane e scrivenno.

Na d’’e ffatiche cchiù mpurtante d'ô periodo milanese è 'a primma verzione d'â Vergine d'ê Rrocce, a Femmena cu ll'arminio, 'o ritratto d'â dama (canosciuto mpure co 'o nomme La bella Ferronière) e 'o ritratto 'e nu museco. Leonardo, forze scuntente 'e chello c'aveva accumenciato, turnava spisso ncopp'ê ffateche soie. Int'ô 1495 e nfino ô 1497 fatecaje ncopp'â pittura 'e ll'Urdema cena, affriscata ncopp’’a nu muro d'o refettorio d’’o cunviento 'e Santa Maria dd'ê Grazie â Milano. Tuttavòta, 'e speremiente suoje ncopp'ê ttempere facettero sgarrupà 'a fateca ggià quacch'anno aroppo. Grazzie a nu 'mpurtante programma 'e restauro, int'ô 1977, na parte d'â pittura reggenale venette ricuperata, luanno â miezzo chello ca facettero e malecuonce restaure 'e primma. Songo addonce vvenute â luce 'e cculure brillante e 'e pennellate reggenale 'e Leonardo.
Int'ê tiempe milanese, Leonardo fatecaje mpure ncopp''a ati quatre, disegni e scenografie, sturianno 'a ngegnarìa e 'e pruggette pp'ô Duomo d'â cità. Ludovico 'o Moro 'o facette fà na statua equestre 'e avrunzo. 'A statua raffegurava 'o pate 'e Francesco Sforza, ma int'ô decembre 1499 'e Sforza venettero vuttate â fora â Milano p'ê ll'eserceto franzese e 'o avrunzo d'a statua venette pigliato ppe nce fà 'e cannune. Leonardo fujette primma ppe Mantova e Venezia, p'aroppo turnà ô 1500 a Sciorenza.


== A siconna vota a Sciorenza ==
Int'ô 1502, commo ngegniere meletare, Leonardo trasette 'e servizzie 'e Cesare Borgia, duca 'e Romagnia e Ummbria. Int'à premmavera d'ô 1503, a Sciorenza, avette na commissione ppe ll'affrisco d'a Battaglia 'e Anghiari po' Salone dd'ê cincuciento int'o Palazzo Vecchio. Ll'opera nun venette maje fernuta, ma Leonardo ce facette nu cartone, ca venette sturiato p''e cchiù granne artiste nfin'ô Setteciento, quanno fuje ristrutto. Mmo se pò veré 'o prugietto p'e mmiezo dd'ê ccopie, e a cchiù famosa è chella ca facette Pieter Paul Rubens. 'O dipito heva essere miso azzeccato â n'affrisco 'e Michelangelo Buonarroti, 'a Battaglia 'e Cascina, ma nun venette fernuto maje manco chisto.
Int'ó siconno periodo sciurentino suio, Leonardo facette vvarie immaggene â devierze femmene, comm'a Monna Lisa, canusciuta ch'o nomme 'e Gioconda, p'o cognomme d''o marito, Franceso Bartolomeo d'ô Giocondo. Leonardo portaje cu isso granne interesse speciale ppe chisto ripinto, 'a Gioconda, purtandolo cu isso int’’a tutte 'e sfratti suoie.


=== Ll'uteme anne d'â vita ===
'O grande artista tornaje a Milano into o' 1506, chiamato ra ô guvernature francese Charles d'Ambroise, e venette annominato pitture 'e corte d'ô rrè 'e  Franza. Faticaje a opere 'e ngegnaria e a n'ato monumento equestre.
A Milano facette Sant'Anna, a Maronna, 'O criaturo e San Giuannino, ppe chisto heva fatto già nu cartone, e a secunna versione d'â Vergine d'ê rrocce.


== Morte ==
Leonardo morette into 'o castiello e Cloux a Ambroise, int’’o 1519 aroppo nu longo periodo 'n Franza c'ô rrè Franceso I.


== Nutarelle ==


== Bibbliografia ==
Anonimo Gaddiano (o Magliabechiano), edizione di Berlino 1892.
H. Wölfflin, Die klassische Kunst, 1899.
A. de Beatis, Relazione del viaggio del cardinale Luigi d'Aragona, Freiburg 1905.
Luca Beltrami, Documenti e memorie riguardanti la vita e le opere di Leonardo da Vinci in ordine cronologico, Milano 1919.
O. Sirén, Léonard de Vinci, Paris 1928.
Bibliografia vinciana, Bologna 1931.
Lionello Venturi, Leonardo da Vinci e la sua scuola, Novara 1941.
Francesco Flora, Storia della Letteratura italiana, II, Milano 1947
Charles de Tolnay, Remarques sur la Joconde, in "Revue des Arts", 1951.
C. Baroni, Tutta la pittura di Leonardo, Milano 1952.
Emilio Cecchi, Considerazioni su Leonardo, in «Lo smeraldo», 1952.
Atti del Convegno di studi vinciani. Documenti, analisi e inediti leonardeschi, Firenze 1953.
AA. VV., Leonardo da Vinci, Novara 1956.
André Chastel, Arte e Umanesimo a Firenze al tempo di Lorenzo il Magnifico, Torino 1964.
Raccolta vinciana, Milano 1964.
Hippolyte Taine, Voyage en Italie, 2 voll., Parigi 1965.
(a cura di), Leonardo, Scritti, Roma 1966.
A. Ottino Della Chiesa, L'opera completa di Leonardo pittore, Milano 1967
Giulio Carlo Argan, Storia dell'arte italiana, Firenze 1968
Alberto Carlo Carpiceci, L'architettura di Leonardo, Firenze 1978 (1984 2ª ed.)
Carlo Pedretti, Leonardo architetto, Milano 1978, ISBN 88-435-2519-0
G. Bologna, Leonardo a Milano, Novara 1982
Bibliografia vinciana 1964-1979, 1982.
Marco Carpiceci, Leonardo: la misura e il segno, Roma 1986.
C. Vecce, Leonardo da Vinci, Roma 1998
Wolfgang Goethe, Viaggio in Italia, Milano 1999.
S. Alberti De Mazzeri, Leonardo. L'uomo e il suo tempo, Milano 1999. ISBN 88-18-23921-X
S. Bramly, Leonardo da Vinci, Milano 2000.
Bruno Santi, Leonardo, in I protagonisti dell'arte italiana, Scala Group, Firenze 2001. ISBN 88-8117-091-4
E. Villata, Leonardo, Milano 2005.
M. Kemp, Leonardo, Torino 2005.
Mark Elling Rosheim, Leonardo's Lost Robots, Springer 2006. ISBN 3-540-28440-0
P.C. Marani (a cura di) Leonardo. Dagli studi di proporzioni al Trattato della pittura, catalogo della mostra (Milano 2007-2008), Milano 2007.
Milena Magnano, Leonardo, collana I Geni dell'arte, Mondadori Arte, Milano 2007. ISBN 978-88-370-6432-7
Carlo Pedretti, Leonardo & io, Mondadori 2008. ISBN 978-88-04-56005-0
Marco Horak, "Una versione della Madonna dei fusi nelle raccolte piacentine", in "Piacentinità", anno XI n.2 (2009).
Pietro Montorfani, Leonardo poeta. Una provocazione in versi, in "Testo", LX (luglio-dicembre 2010), pp. 7–16.
Marco Horak, "Il mistero della Madonna dei fusi", in "Panorama Musei" anno XV n.3 (2010).
Carmelo Occhipinti, Leonardo da Vinci e la corte di Francia. Fama, stile, ecfrasi, Roma, Carocci, 2011. ISBN 8843057456


=== Correnti artistiche ===
Rinascimiento taliano


=== Altro ===
Italia


=== Omaggi ===
3000 Leonardo, asteroide d''a fascia princepale addedecato a isso;
Da Vinci, cratere lunare addedecato a isso;
Da Vinci, cratere marziano addedecato a isso.