Leonardo di ser Piero da Vinci (15 April 1452 – 2 Mei 1519), lebih dikenali sebagai Leonardo da Vinci merupakan pakar dalam pelbagai bidang Itali pada Zaman Pembaharuan.
Leonardo lebih masyhur sebagai seorang pelukis. Lukisan Mona Lisa ialah karyanya yang paling terkenal dan merupakan potret manusia paling masyhur dalam sejarah. The Last Supper ialah lukisan keagamaan yang paling sering direka semula sepanjang masa, sedangkan lakaran L'uomo vitruviano sering dianggap sebagai ikon budaya. Potret Salvator Mundi terjual dengan harga AS$450.3 juta dalam acara lelong yang diadakan Christie’s di New York pada tanggal 15 November 2017, menjadikan lukisan tersebut sebagai karya seni termahal dijual di dunia. Karya Leonardo yang lain dalam bentuk lukisan, gambar persiapan, hingga buku catatan yang berisi sketsa, diagram ilmiah, dan pemikirannya tentang lukisan, memberikan kontribusi besar bagi para seniman dalam generasi setelahnya. Hal itu dikatakan hanya mampu ditandingi oleh Michelangelo.
Beliau telah digambarkan sebagai tokoh (archetype) kepada "lelaki Renaissanse" dan oleh sejagatnya sebagai seorang pintar. Leonardo termashyur kerana lukisannya yang mengagumkan, seperti Ultima Cena dan Mona Lisa. Leonardo dihormati kerana menunjukkan keaslian dalam inovasi teknologinya. Beliau pernah membuat konsep mesin terbang, kendaraan perang bersenjata, hingga kalkulator. Namun begitu, hanya sedikit daripada rekaannya yang benar-benar dibangunkan atau boleh dibangunkan pada masa itu kerana perkembangan ilmu kejuruteraan dan metalurgi yang masih pada tahap awal selama era Renaissance. Apapun begitu, beberapa penemuan kecilnya berhasil menjadi kenyataan tanpa diketahui, seperti alat penggulung automatik dan mesin menguji ketegangan dawai. Ia juga sering dianggap sebagai penemu parasut, helikopter, dan kereta kebal. Selain itu, Leonardo juga membuat penemuan penting dalam bidang anatomi, kejuruteraan awam, geologi, optika, dan hidrodinamik. Namun begitu, beliau tidak pernah terbitkan penemuannya semasa hidupnya, sehingga tidak mempunyai pengaruh langsung terhadap perkembangan sains pada zaman setelahnya.


== Kehidupan peribadi ==
Kisah hidupnya digambarkan dalam biografi Vite oleh Giorgio Vasari.
Leonardo dilahirkan di Vinci, Itali. Bapanya, Ser Piero da Vinci, merupakan tuan tanah dan tukang yang kaya manakala ibunya Caterina merupakan seorang anak gadis petani. Ada yang menghujah bahawa Caterina merupakan keturunan hamba yang berasal dari Timur Tengah yang dimiliki oleh Piero, tetapi tiada bukti kukuh.
Zamannya merupakan zaman sebelum kelaziman penggunaan nama keluarga di Eropah, oleh itu nama penuhnya adalah "Leonardo di ser Piero da Vinci", yang bererti "Leonardo, anak lelaki Piero, dari Vinci". Leonardo sendiri menandatangani hasil kerjanya sebagai "Leonardo" atau "Io, Leonardo" ("Saya, Leonardo"). Dengan itu, kebanyakan pakar merujuk hasil kerjanya sebagai "Leonardos," bukannya "da Vincis." Kemungkinannya beliau tidak menggunakan nama bapanya kerana statusnya sebagai seorang anak luar nikah.


=== Bersama-sama Verochhio ===
Pada tahun 1460-an, keluarga Leonardo hijrah ke Florence (Firenze) ketika berusia 14 tahun. Di sana, beliau bekerja di sebuah studio seni milik Verrocchio yang merupakan pelukis dan pemahat patung terkenal pada masa itu. Leonardo menjadi anak murid Verrocchio pada usia 17 tahun dan terus menjalani latihan hingga tujuh tahun kemudian. Ketika di sana, Leonardo mempelajari pelbagai bidang ilmu seperti ilmu kimia, metalurgi, pengolahan besi, kulit serta kayu, mekanik, dan kemahiran menggambar, melukis, memahat, dan membuat model.
Banyak lukisan daripada studio seni Verrocchio sebenarnya dikerjakan oleh para karyawannya. Menurut Vasari, Leonardo berkolaborasi dengan Verrocchio dalam pelukisan The Baptism of Christ. Leonardo melukis suatu malaikat kecil yang sedang memegang jubah Yesus, dan dikatakan lukisannya sangat baik hingga melampaui mutu lukisan-lukisan Verrocchio yang lain. Hal ini membuat Verrocchio dikhabarkan kemudian menyerah diri dan tidak pernah melukis lagi, meski kebenaran cerita ini adalah meragukan. Pengamatan teliti terhadap lukisan tersebut menemui penggunaan tempera dan teknik pelukisan cat minyak yang baharu. Hal ini terlihat pada gambar pemandangan sebagai latar belakang, batuan di sebalik aliran sungai dari pergunungan, dan sebahagian besar badan Yesus, dan dijadikan bukti sumbangan Leonardo. Beliau juga disebut-sebut menjadi model untuk dua karya Verrocchio yang lain, yaitu patung gangsa David di Bargello dan Rafael di lukisan Tobias dan Sang Malaikat.


== Kerjaya ==


=== Kejuruteraan ===
Makalah-makalah milik da Vinci mengandungi lakaran pelbagai ciptaan, tidak kiralah sama ada ia bisa berfungsi setelah dibina mahupun sebaliknya; ia merangkumi alat muzik, jentera mekanikal, pam hidraulik serta meriam wap. Beliau turut minat akan aspek fizik di sebalik penerbangan melalui penghasilan banyak kajian terutamanya dalam Codice sul volo degli uccelli ("Kodeks perihal Penerbangan Burung" - Codex on the Flight of Birds, s. 1505) serta juga lakaran mesin tertentu seperti suatu mesin terbang yang mengepak sayap pesawat seakan burung (ornithopter) dan sejenis mesin dengan rotor berpilin.


== Impak dan reputasi ==
Minat terhadap Leonardo tidak pernah pudar, dengan khalayak ramai berpusu-pusu untuk melihat karya-karya lukisannya, dan para penulis tetap menyanjunginya sebagai seorang pintar meskipun berdebat tentang kehidupan peribadi serta kepercayaannya.


== Rujukan ==


=== Bibliografi ===
Arasse, Daniel (1998). Leonardo da Vinci. Old Saybrook, Connecticut: Konecky & Konecky. ISBN 978-1-56852-198-5.CS1 maint: multiple names: authors list (link)
Capra, Fritjof (2007). The Science of Leonardo. US: Doubleday. ISBN 978-0-385-51390-6.
Vasari, Giorgio (1965) [1568]. Lives of the Artists. Diterjemahkan oleh George Bull. Penguin Classics. ISBN 978-0-14-044164-2.
Wallace, Robert (1972) [1966]. The World of Leonardo: 1452–1519. New York, New York: Time-Life Books.


== Pautan luar ==
Karya-karya oleh Leonardo da Vinci di Projek Gutenberg
'Leonardo da Vinci by Maurice Walter Brockwell, sebuah buku elektronik bebas di Projek Gutenberg
The Notebooks of Leonardo da Vinci
Leonardo da Vinci - BBC Science
Karya oleh atau tentang Leonardo da Vinci di Internet Archive