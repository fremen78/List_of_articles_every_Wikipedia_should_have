Установа адукацыі «Мінскі дзяржаўны энергетычны каледж» — дзяржаўная сярэдняя спецыяльная навучальная ўстанова энергетычнага профілю. Каледж з’яўляецца адзінай навучальнай установай у краіне, якае рыхтуе спецыялістаў сярэдняга звяна для энергетычнай галіны Рэспублікі Беларусь.


== Гісторыя ==
24 сакавіка 1971 года загадам міністра энергетыкі і электрыфікацыі СССР № 94 у горадзе Мінску быў створаны энергетычны тэхнікум. Першы набор складаў — 288 чалавек па спецыяльнасцях: «Электрычныя станцыі, сеткі і сістэмы», «Будаўніцтва і мантаж ліній электраперадачы», «Прамысловае і грамадзянскае будаўніцтва».
25 лістапада 2000 года Мінскі энергетычны тэхнікум пераўтвораны ва ўстанову адукацыі «Мінскі дзяржаўны энергетычны каледж». На базе каледжа адкрыта завочнае аддзяленне, курсы павышэння кваліфікацыі і перападрыхтоўкі кадраў. У каледжы створаны вылічальны цэнтр, распрацаваны новыя адукацыйныя стандарты па спецыяльнасцях каледжа.


== Дырэктары ==
Аляксандр Пятровіч Віркоўскі (1971—1972)
Валерый Кірылавіч Судзілоўскі (1972—1979)
Віктар Піліпавіч Ляшчынскі (1979—1998)
Леанід Нікіфаравіч Герасімовіч (1998—2015)
Сяргей Міронавіч Аляксееў (2015—2020)
Аляксандр Анатольевіч Новікаў (з 2020)


== Спецыяльнасці ==
Каледж ажыццяўляе падрыхтоўку па наступных спецыяльнасцях:

Прамысловае і грамадзянскае будаўніцтва (па напрамках);
Аўтаматызацыя і кіраванне цеплаэнергетычнымі працэсамі;
Электрычныя станцыі;
Цеплавыя электрычныя станцыі.


== Зноскі ==