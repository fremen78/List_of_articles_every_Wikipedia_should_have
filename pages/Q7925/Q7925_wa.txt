Li plouve, c' est d' l' aiwe ki tchait djus des nûlêyes.


== Motlî ==
Ele pout toumer tins d' ene walêye ou tins d' èn oraedje.
S' i fwait moens ki 0 grés Celsius, li plouve divént del nive.
Li plouve pout eto edjaler e l' air et toumer a môde di gurzeas.
Ene pitite plouve si lome ene plovinete.
Cwand l' brouheur scheut, on dit k' i brouhene. Ci n' est nén del vraiye plouve, poy ki ça n' vént nén des nouwêyes.
Cwand i ploût foirt et lontins, on s' pout atinde a-z aveur les grossès aiwes.


== Muzeure do plovaedje ==
On mzeure li plovaedje a ene metowe plaece pal voye d' on plouvmete.


== Såjhon des plouves ==
Inte les tropikes et les pôles, les plouves vinèt purade les moes ki l' solea est li pus awiyant (waeyén-tins, ivier et bontins). Ki : pus k' on va a Bijhe, pus ki c' est del nive, e l' ivier.
Inte les deus tropikes, les plouves si passèt inte deus passaedjes do solea å scwere do payis. On-z a adon deus såjhons des plouves, li ptite eyet l' grande. Li musson est comprinjhe dins ci sistinme la.


== Sintumint del djin eneviè l' plouve ==
El Walonreye, on voet sovint l' plouve evi.
Dins les setchs payis (metans les payis del Mîtrinne Mer) li plouve est veyowe voltî, paski tote li campagne endè dipind.