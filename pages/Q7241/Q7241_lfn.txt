Rabindranath Tagore ia es un autor e poesiste de Bengal, India. El ia nase a 6 maio 1861 e ia mori a 7 agosto 1941. El ia nase e vive en un familia de comersiores rica, conoseda per sua jenerosia e capasia. El ia es jeniosa e amirable. El ia es ance un filosofiste, musiciste e depintor. El representa la leteratur bengla de la sentenio dudes a stranjer, e es ance popular en sua propre pais. Traduinte un parte de sua obras a engles, el crea un ponte entre la cultures de Asia e Europa.
Tagore ia crea la canteta nasional de Barat (India), en testo e musica. En 1913, el ia gania la premio Nobel per leteratur. El ia espresa en modo eselente la crede spirital de sua popla, nomida vixnuisme. El ia usa parolas romantica, imajes e sentis comprendable tra la mundo. El ia fundi un universia per sperde sua pensas idealiste. El ia scrive sua nara grande de 84 partes sur la vive de campaniores en viletas misera. Tra cuatrodes anios, el ia viaja nonsesante sirca 30 paises, do poplas diversa conose e ama sua obras. Sua colie de naras (golpoguxo) es la plu amirada, e on ia deriva filmas e pesos teatral de los.
Un sita de sua "gitanjali" en poesia libre: