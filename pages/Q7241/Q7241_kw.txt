Rabindranath Tagore (Bengalek: রবীন্দ্রনাথ ঠাকুর; 7ves a vis Me 1861 – 7ves a vis Est 1941) o lieskonnyk bengalek a oberi avel prydydh, skrifer, komposydh, skrifer gwariow, filosofer, dasfurvyer sosyel ha lymner. Ev a janjyas lien bengalek, ilow bengalek hag art eyndek y'n 19ves kansvledhen diwedhes ha'n 20ves kansvledhen a-varr. Y'n gelwir "Bardh Bengal", hag ynwedh an leshenwyn Gurudev, Kobiguru ha Biswakobi.
Brahmin bengalek a Kolkata, Tagore a skrifa bardhonieth hag ev eth bloodh. Hwetek y vloodh, ev a dhyllas y gynsa bardhonogow meur yn-dann fughanow Bhānusiṃha ("Lew an Howl"). An re ma a veu gwelys avel klassogow kellys gans tus liennek. Erbynn 1877 ev a dhallathas skrifa hwedhlow berr ha dramas, dyllys yn-dann y hanow gwir. Skrifer bardhonieth henwys Gitanjali, ev a waynyas Pewas Nobel yn Lien yn 1913, a kynsa skrifer telynek ha'n kynsa den di-europek dh'y wul.
Avel mabdenydh, ollkemynydh, keswlaseger ha krytyk kenedlegieth, ev a guhudhas Raj Bretennek ha skoodhya anserghogeth a Vreten Veur. 
Y oberow ilow a veu dewisys gans dew genedhel avel antempnys kenedhlek: "Jana Gana Mana" gans Eynda ha "Amar Shonar Bangla" gans Bangladesh. Ynwedh, antempna Shri Lanka a veu awenys gans y ober.

Yma'n erthygel ma owth usya an Furv Skrifys Savonek a-barth Kernowek kres.