S. Petruburgu, 4.600.000 abbitanti circa, è la sicunna citati dâ Russia pi mpurtanza ecunòmica. Funnata ntô 1703 dû zar Pietru lu granni, fu capitali dû mpiru russu. Duranti lu pirìudu cumunista, si chiamau Leningradu 'n onuri dû rivuluzziunariu bolscèvicu Valdimir Ilic Lenin, funnaturi di l'Unioni suviètica.
S. Petruburgu si sviluppa loncu li rivi e la fuci dâ Neva, ca si jetta ntô mar Bàlticu. E' ntonsi unu di l'accessi ô mari cchiù mpurtanti pi la Russia. La citati òspita nu nùmmuru granni di monumenta. Arricurdamu lu palazzu dû nvernu e lu museu di l'Hermitage.