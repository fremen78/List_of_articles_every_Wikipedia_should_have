Sant-Petersbourg pe Sankt-Peterbourg (Санкт-Петербу́рг, Sankt-Peterbourg e rusianeg, stumm berr ha pobl : Пи́тер, Piter), a zo ur gêr vras eus gwalarn Rusia. War delta ar stêr Neva emañ, er reter da bleg-mor Finland war ar Mor Baltel. Eil kêr bobletañ Kevread Rusia eo gant 5 281 579 a dud e 2017, goude Moskov. Ur greizenn vras greanterezh, enklask, kelenn ha sevenadur eo. Eil porzh rusian war ar Mor Baltel eo, goude Primorsk.
Lakaet e oa bet savet gant ar tsar Pêr Veur er bloaz 1703. Fellout a rae dezhañ sevel ur gêr nevez ha modern a vefe « ur prenestr digor war Europa » evit lakaat Rusia da vezañ unan eus riezoù bras ar c'hevandir. Kêr-benn impalaeriezh Rusia e oa eus 1712 betek an Dispac'h e Rusia e 1917. Anvet e oa Petrograd (Петрогра́д) etre 1914 ha 1924, ha Leningrad (Ленингра́д) etre 1924 ha 1991 araok kaout e anv orin en-dro da heul ur referendom.
Brudet eo Sant-Petersbourg gant he savadurioù hep o far eus an XVIIIvet kantved. He c'hened hag he c'hanolioù niverus o deus lakaet anezhi da vezañ lesanvet « Venezia an Norzh ». War roll Glad bedel ar bed an UNESCO emañ abaoe 1990.


== Douaroniezh ==
Savet eo bet war delta geuniek an Neva, e lost Pleg-mor Finland war ribl ar Mor Baltek.


== Monumentaoù, mirdioù ha traoù heverk ==
Mirdi ar Peniti
Kreñvlec'h Pêr-ha-Paol
C'hoariva Mariinski
Nevski prospekt
Ar marc'heger arem


== Istor ==
Eil brezel bed: Seziz Leningrad a voe hirañ emgann ar brezel.


== Tud dibar ==


=== Ganet e Sant-Petersbourg ===
Vladimir Poutin, prezidant Kevread Rusia.
Eugene Znosko-Borovsky, mestrc'hoarier echedoù , skrivagner ha kelennour
Sophie Rostopchine, kontez Ségur (1799-1874), skrivagnerez
Sacha Guitry (1885-1957), skrivagner ha filmaozer gall
Dmitri Medvedev (1965- ), kentañ ministr Kevread Rusia
Svetlana Kuznetsova (1985-), c'hoarierez tennis


=== Marvet e Sant-Petersbourg ===
Pêr ar Braz (1672-1725), diazezer ar gêr
Katelin II (1729-1796), impalaerez
Aleksandr Sergeyevitch Pouchkin (1799-1837), skrivagner
Fiodor Dostoyevski (1821-1881), skrivagner
Piotr Ilitch Tchaikovski (1840-1893), sonaozer
Grigori Raspoutin (tro-dro 1869-1916), starets breud warnañ
Bobby Farrell (1949-2010), kaner strollad Boney M


=== Beziet e Sant-Petersbourg ===
Jean Victor Marie Moreau, jeneral breizhat.


== Kêrioù gevellet ==
Gevellet eo Sant Petersbourg gant :

 Isfahan (Iran)
 Manchester (Bro-Saoz)
 Haifa (Israel)


== Skeudennoù ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Notennoù ha daveennoù ==