San Petersburg (rus: Санкт-Петербург, pronunzià [ˈsankt pʲɪtʲɪrˈburk] (scota su)), nce ladinisà coche San Piereburg, ie la segonda majera zità de la Ruscia do Moscau. La ie sul ruf Neva tl golf de la Finlandia sul mer Baltich. Plu da giut ovela inuem Petrograd (1914–1924) y daldò Leningrad (1924–1991).
N cont de populazion ie San Petersburg la cuarta majera zità de l'Europa y la majera sul mer Baltich cun ntëur a 5,4 milions de abitanc. La ie la zità plu a nord dl mond che à na populazion de plu de na milion de abitanc. L fova la zità mperiela de la Ruscia, n port cun na gran mpurtanza strategica y ie guverneda al didancuei coche na zità federela.
La zità fova stata fundeda dal zar Piere l Grant ai 27 de mei dl 1703 sun l post ulache fova stata na fortificazion svedeja. N ti ova dat l'inuem aldo dl apostul San Piere. A San Petersburg fova nasciù l Mper Rus y la zità vën assozieda cun l scumenciamënt de la storia moderna de la Ruscia coche na putënza europea. L fova la capitela dl Zarat de la Ruscia y daldo dl Mper Rus dal 1713 al 1918. Do la revoluzion de Utober tl 1917 ova i Bolscevichs spustà la sënta dl guviern a Moscau.
A San Petersburg ti dijun suënz de vester la capitela culturela de la Ruscia y la ova giatà plu de 15 milions de turisć tl 2018. La ie n zënter mpurtant de l'economia, scienza, cultura y turism per la Ruscia y l'Europa.


== Storia ==


== Geografia ==


=== Tlima ===


== Cëla nce ==
Lista de la majera ziteies te la Ruscia


== Referënzes ==