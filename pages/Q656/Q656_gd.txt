‘S e baile mòr air an àirde an iar-thuath na Ruise a th’ ann an Санкт-Петербург neo Sankt-Peterburg (IPA: sankt pʲɪtʲɪr’burk, Beurla: Saint Petersburg, Gaeilge: Cathair Pheadair, Fionnais: Pietari). Chaidh am baile a stèidheachadh ann an 1703 leis an Rìgh Peadar Mòr mar phrìomh-bhaile ùr airson an dùthaich a leasachadh is leis gu robh e na b' fhaisge air an Roinn Eòrpa na Mosgo. Tha e suidhichte ri taobh na h-Aibhne Neva, anns an roinn (Ruiseis: Okrug) Iar-Thuath na Ruise, 633km air falbh bho Mhoscobha (prìomh-bhaile na dùthcha) agus 18km bho Kronshtadt agus Am Muir Baltach (Camas Shuòmaidh) air an taobh thall a’ bhàigh Nevskaya Guba. Tha 4,661,219 duine a’ fuireach anns a’ bhaile, an darna baile as motha na dùthcha. 
Bha ainm a' bhaile gu math connspaideach fad an 20mh linn. Thug Peadar Mòr ainm le coltas Gearmailteach air a' bhaile ùr aige is e ag iarraidh prìomh-bhaile na b' Eòrpaiche agus na b' adhartaiche. Ach b' fheudar dhan Tsar an t-ainm atharrachadh gu Petrograd aig àm a' chiad cogaidh ann an 1914. Chaidh an t-ainm air atharrachadh a-rithist gu Leningrad mar chuimhne air Lenin nuair a bha na Comannaich os cionn riaghaltas na dùthcha ann an 1924. Chaidh an t-ainm tùsail a thoirt air ais ann an 1991 nuair a bhrist an t-Aonadh Sobhiat a-mach a chèile.


== Daoine Ainmeil ==
Leonid Kantorovich (1912 – 1986)
Joseph Brodsky (1940 – 1996): Sgrìobhadair a bhuannaich an Duais Nobel ann an 1987.
Dmitry Medvedev (1965 -): Ceann-suidhe na Ruise.


== Ann an Leabhraichean ==
Anna Karenina
Vojna i mir


== Bailtean Co-cheangailte ==
 Adana
 Almaty
 Antwerpen
 Astana
 Cape Town
 Gdańsk
 Graz
 Hamburg
 Kharkiv
 Khartoum
 Kraków
 Los Angeles (Calafòrnia)
 Ocala (Florida)
 Oslo
 Rotterdam
 Saint Petersburg (Florida)
 Turku
 Vilnius
 Warsaw


== Iomraidhean ==


== Ceanglaichean a-mach ==
FC Zenit, sgioba ball-coise a' bhaile
Riaghaltas a' bhaile
Riaghaltas na Roinne