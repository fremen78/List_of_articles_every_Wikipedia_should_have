La Luna (simbole astronomial: ) es la sola luneta natural de la Tera.
La distantia promedia de la Tera a la Luna es 384 399 cilometres, o sirca la diametre de la Tera multiplida par 30. A esta distantia, lus de la sol vade de la un a la otra en 1,3 secondos. La diametre de la Luna es 3474 km, plu peti a 3,7 veses ca la Tera, un cuantia par cual la Luna es la numero sinco de la lunetas la plu grande en la sistem solal, en e diametre e en masa, pos Ganimede, Titan, Callisto, e Io.
La atrae de gravita de la Luna es lo cual crea la mareas sur la Tera. La Luna fa un orbita completa de la Tera en cada periodo de 27,3 dias. Par causa de varias periodal en la jeometria de la sistem Tera-Luna-Sol, la fases de la Luna apare, cual repete en 29,5 dias.


== Naras ==

Car la mundo aspeta diferente en la note, on ave multe naras de ama e cosas strana en cual la luna es un ator. Fio de la luna es un fable vea de Espania e ia es cantada par la grupo musical Meccano en 1990.