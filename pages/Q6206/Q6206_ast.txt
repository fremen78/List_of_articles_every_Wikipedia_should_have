El capitalismu ye'l sistema económicu nel que los medios de producción son privaos o de propiedá corporativo y son operaos en fonción del beneficiu y ganancies. El desendolque d'esta mena d'organización de la economía creo na sociedá dos clases estremaes, burguesía, propietaria de los medios de producción y proletariáu, que vive de la venta de la so fuercia de trabayu. Estes rellaiciones económiques son desiguales y una minoría, la burguesía, se aprovecha de la fuercia de trabayu del proletariáu, (la mayoría de la población) combinada colos medios de producción ya el capital usáu pa mercar la fuercia de trabayu y los medios de producción. Esto ye nomáu beneficiu o plusvalía.
La ideoloxía que sofita'l llibre funcionamientu del capitalismu y que aidó na so llantadera ye'l lliberalismu, esta ideoloxía puxa por un estáu mínimu nel que'l llibe xuegu del mercáu movido pola llei de la oferta y la demanda sería la medida pa too y toos. El capitalismu tamién ye sofitáu pola socialdemocracia, que quier un estáu regulador de los escesos del capitalismu, (monopolios, acumulación de les riqueces, abusu empresarial) pero nun propón el pasu a un sistema estremau. El socialismu científicu o comunismu busca finar el capitalismu socializando los medios de producción y dar el poder políticu al clas obreru pa construyir un estáu socialista que culmine nel so desenrollu nel comunismu, la sociedá ensin clases sociales, esplotación nin estáu.


== Ver tamién ==
Anticapitalismu
Anarcocapitalismu


== Referencies ==


== Enllaces esternos ==