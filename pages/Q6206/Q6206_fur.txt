Il capitalisim al è un sisteme economic, dula' lis impresis o i privâs citadins an le proprietât dai mieç di produzion e fasin ricôrs al lavôr subordinât par la produzion di bens o servizis, scomençant da lis materas primis lavoradis, par gjenerâ un profit traviars le vendite direte o indirete. Cheste produzion, basade su la domande e le ofiarte dal mercjât, ven clamade economie di mercjât e si cuintripon a le economie planificade, caraterizade inventi da une pianificazion centrâl de bande dal Stât. Invezit di planificâ lis decisions economichis cun traviars le politiche come in tal câs dal feudalesim o dal socialisim, venlassade plene e libare iniziative ai imprenditôrs.
Pui in particolâr, par capitalisim si puès intindi lis teorîs utilizadis par spiegâ il funzionament di chests mercjâts, e a dirigi l'aplicazion o ancje l'eliminazion di regulis governativis di proprietât. Le stesse peraule ven doprade ancje par le definizion dal sisteme economic e par estension di dute le societât indulâ il funzionament al è basât su la posibilitât di cumulâ e concetrâ le richeze in une forme trasformabil (i beçs) che puedin jessi invistûts in mût che cheste concentrazion sedi doprade come mieç produtîf.