Vietor je pohybujúci sa vzdušný prúd, ktorý vzniká v dôsledku vyrovnávania tlaku medzi oblasťami s rôznym atmosférickým tlakom. Je to prízemný horizontálny prúd vzduchu prúdiaci z tlakovej výše do tlakovej níže. Pri jeho popise je podstatný jeho smer, rýchlosť a ochladzovací účinok.
Rýchlosť (sila) vetra sa klasifikuje buď presným určením jeho rýchlosti (kilometre za hodinu, metre za sekundu, míle za hodinu), alebo v stupňoch, ktoré sa určujú odhadom podľa Beaufortovej stupnice.
Rýchlosť vetra sa v čase výrazne mení, preto sa často udáva priemerná rýchlosť vetra (za určité obdobie, napr. 1 alebo 5 minút) a nárazová rýchlosť vetra (maximálna rýchlosť pri jednorazovom náraze).
Smer vetra sa udáva podľa smeru odkiaľ vietor fúka - buď presnejšie pomocou azimutu (0 až 360°), alebo v meteorológii pomocou svetových strán (spravidla s presnosťou na 22,5°, t. j. s rozlíšením napr. na S, SSV, SV, VSV, V, ... smer).
Rýchlosť i smer vetra sa meria anemometrom.
Vietor je odpradávna ničiacim živlom i pomocníkom človeka. Víchrice spolu s povodňami sú najväčším zdrojom škôd v podmienkach strednej Európy, pri poslednej veľkej víchrici v novembri 2004 bola zničená veľká časť lesov Vysokých Tatier. Vietor je jedným z hlavných činiteľov spôsobujúcich eróziu a zvetrávanie hornín.


== Pozri aj ==
Pevninová bríza
Košava
Orkán
Váju
Miestne názvy vetrov
Halný
Chinook
Joran
Revúce štyridsiatky


== Iné projekty ==

 Wikicitáty ponúkajú citáty   od alebo o Vietor
 Commons ponúka multimediálne súbory na tému Vietor


== Zdroj ==
Tento článok je čiastočný alebo úplný preklad článku Vítr na českej Wikipédii.