Angin nyaéta pindahna hawa dina luar bumi nu ngésér ti daérah nu miboga témperatur handap ka daérah nu miboga témperatur luhur. 

Angin téh  tina ayana béda suhu di sababaraha tempat  nu  ngabalukarkeun robahna tekenan hawa disababaraha tempat ogé.
Tekenan hawa bakal naék mangsa suhu keur panas jeung bakal turun deui mangsa suhuna niisan, niupna hawa ti tempat panas ka tempat anu leuwih tiis disebut angin. Niup tina daérah anu tekenan hawana luhur ka daérah anu tekenan hawana leuwih handap.
Pindahna hawa bisa dibédakeun kana tilu rupa :Adveksi hawa anu pindahna horizontal atawa datar ka gigir, konveksi hawa anu pindahna kaluhur atawa vertikal, jeung turbulensi  anu hawa pindah ku alatan sabab musabab anu tangtu.
Dina météorologi, angin nu mindeng disebut dumasar kana kakuatanna,sarta ti mana angin téh niupna. Angin bisa dimangpaatkeun pikeun ngahasilkeun Énergi. Kayaning muihkeun kincir angin, alat anu dipaké piken muterkeun turbin pikeun ngahasilkeun listrik  maké tanaga angin. Angin ogé dimangpaatkeun pikeun pamayang indit katengah laut, kaperluan panalungtikan, olah raga, jeung réa-réa deui.


== Babasan ==
Aya babasan tina kecap angin; 'kuring geus meunang angin', hartina kuring geus meunang béja atawa kuring geus nyaho. 


== Dicutat tina ==