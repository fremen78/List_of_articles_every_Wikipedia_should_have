Wind is im engan Sinn de Bewegung vo an Haufa Luft in ana bschtimmtn Richtung auf da Eadn. Im weidan, kosmischn Sinn vaschtäd ma drunta de Bewegung vo Gasmassn. Da Sunnawind kimmt vo Ausgasunga vo da Sun. Da Planetnwind kimmt vo Ausgasunga vo Planetn. Wind gibts owa aa auf oin Planetn mid ana Atmosphea. De schteakstn Wind in insan Sunnasystem gibts aufn Neptun und aufn Saturn.
De Haupttreiwa vom Wind auf da Eadn san de Teparatuauntaschied vo de Poi zun Equatoa und de Eadrotation.


== Uasoch ==
Wind entschtähd do, wo s Regiona mid an vaschiednan Luftdruck gibt. Vo an Hochdruckgebiet bewegt si de Luft imma so lang in a Diafdruckgebiet bis da Luftdruck wieda ausglicha is. Je gressa da Untaschied vom Luftdruck is desto schteaka da Wind und de Windgschwindigkeid. De Untaschied im Luftdruck entschtenga wiedarum dauand duach en Temparatuagengsozz vo de Poi zun Equatoa.
Duach de Eadrotation (Corioliskroft) wead da Wind auf da Noadhoibkugl auf rechts obglenkt und auf da Siidhoibkugl auf links. Da Wind wead owa aa duach Hindaniss beeinflusst, wia zan Beispii Beag.


== Im Netz ==