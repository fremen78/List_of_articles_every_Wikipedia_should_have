Samuel Langhorne Clemens, ojeikuaaporãvéva Mark Twain rupi (Florida, Misuri, 30 jasypateĩ ary 1835 – Redding, Connecticut, 21 jasyrundy ary 1910-pe), ha'e akue peteĩ karai haihára guasu, mombe'uhára ha pukarã apohára Tetã peteĩ reko Amérikagua pegua. Ohai heta ñe'ẽporãhaipyre herakuã: Mburuvicha ha tupãmba'ejára térã Peteĩ jángi Mburuvicha Arturo rogaguasúpe, hákatu ojeikuaave chupe upe mombe'upyrusu heraha Tom Sawyer Rembiasa guasu ha upe riregua heraha Huckleberry Finn Rembiasa guasu.
Twain okakuaa táva Hannibal-pe, upe tetãvore heraha Misuri-pe, upe táva oipuru mokõi mombe'upyrusúpe hendarã, Tom Sawyer ha Huckleberry Finn rembiasa guasu. Omba'apo heta rendápe, peteĩ ñemuhápe ha peteĩ kuatia momaranduhápe avei. Omba'apo avei ygarata mboguatahára ysyry Misisipi-pe, ha itaju povyvyhára, ha upei oho jey kuatia momaranduhápe. Omba'apóvo kuatia nmomaranduhápe, ohai peteĩ tembiasagua'u pukarã, Ju'i popo herakuã tava aty Calaveras pegua (1865), ku tembiasagua'u herakuãite, ohai avei aranduka ambuéva ha ohechakuaa hembiapo iporãva.
Twain ohenói jaguaveve Halley ohasa Yvy yvága rupive ha ohecha mboyve avei «aháta jaguaveve ndive»; omano rire, jaguaveve Halley ohasa jey Yvy yvága rupive, 74 ary rire. William Faulkner he'i akue Twain ha'e "Tetã peteĩ reko Apeikagua Ñe'ẽporãhaipyre Ruguasu".


== Mandu'apy ==


== Joaju ==
 Wikimedia Commons oguereko ta'ãnga Mark Twain reheguaCommons.