Samuelis Langhornas Klemensas (angl. Samuel Langhorne Clemens), labiau žinomas slapyvardžiu Markas Tvenas, (angl. Mark Twain; 1835 m. lapkričio 30 d. Floridos kaime, Misūrio valstijoje – 1910 m. balandžio 21 d. Redinge, Konektikuto valstijoje) – amerikiečių rašytojas, žurnalistas, visuomenės veikėjas.


== Biografija ==

Samuelis Klemensas gimė Floridos kaime, Misūrio valstijoje, buvo trečias iš keturių išgyvenusių Džono ir Džeinės Klemensų vaikų. Ankstyvoj vaikystėj jo šeima persikraustė į Hanibalo miestelį, šis miestelis ir jo gyventojai aprašyti žymiausiuose Marko Tveno kūriniuose.
Tėvui 1847 m. mirus, vyriausias brolis Orionas pradėjo leisti laikraštį, į kurį Samuelis rašė straipsnius. Vėliau įsidarbino garlaivyje, kur dirbo iki pilietinio karo. Karo metu išvyko su broliu Orionu į Nevadą, kur šis įsidarbino gubernatoriaus sekretoriumi.
Vėliau įsidarbino šachtininku, tikėdamasis praturtėti. Nepasisekus, pradėjo dirbti Virdžinijos miesto laikraštyje, kur pirmą kartą panaudojo Marko Tveno slapyvardį.


== Kūryba ==
Markas Tvenas publikavo per 50 literatūrinių darbų. Žinomiausi – „Tomo Sojerio nuotykiai“ (1876), „Princas ir elgeta“ (1882), „Heklberio Fino nuotykiai“ (1884). 1906–1907 metais jis pats publikavo savo autobiografiją dvidešimt penkiais atskirais straipsniais žurnale „North American Review“. Pilna jo autobiografija atskiru leidimu pirmą kartą buvo publikuota tik po jo mirties 1924 metais.


== Šaltiniai ==


== Nuorodos ==
Vikicitatos