Philip Milton Roth (19 Maret 1933 â€“ 22 Mei 2018) adalah seikung nopelis Amirika.
Buku piksinya biasa belatar balakang Newark, New Jersey, dikenal maraga karakter autobiografinya, nang secara filsafat wan formal menyamarakan perbedaan antara kenyataan wan piksi, maraga "gaya supel, ingenious"nya wan maraga eksplorasi provokatifnya nang matan Yahudi wan Amirika.
Roth adalah salah saikung penulis Amirika Sarikat nang pembanyaknya dapat penghargaan di generasinya: buku-bukunya dua kali dapat Penghargaan Buku Nasional, dua kali dapat penghargaan Lingkaran Kritikus Buku Nasional, wan tiga kali dapat Penghargaan PEN/Faulkner. Inya jua dapat Penghargaan Pulitzer gasan nopel 1997-nya, American Pastoral, nang malihatakan salah sabuting matan karakter terkenalnya, Nathan Zuckerman, subyek matan beberapa nopel Roth nang lain. The Human Stain (2000), nopel Zuckerman nang lain, nang dapat Penghargaan Sastra WH Smith di Inggris gasan buku pembaiknya tahun ini. Pas 2001, Roth dapat Penghargaan Franz Kafka.


== Karya-Karyanya ==
Karya-karya Roth rancak diulah satir nang dicampur wan pantasi ala Kafka nang maangkat sejarah Amirika imbah-Perang Dunia Kedua. Kumpulan cerpen pemulaannya, Goodbye, Columbus (1959), makin maulah ngarannya jadi penulis harat Amirika. Tahun 2002, inya dicalonakan dapat Hadiah Nobel Sastra, tapi kalah wan Imre Kertesz pas parak habis.
Beberapa nopelnya nang lain cuntuhnya Portnoy's Complaint (1969) nang dianggap lanji, The Professor of Desire (1977), The Ghost Writer (1979), I Married a Communist (1998), The Dying Animal (2001) wan nang pehanyarnya, Plot Againts America (2004). Tahun 2017 cungul kumpulan karya lengkapnya The Library of America's Definitive Edition of Philip Roth's Collected Works (2005-2017).
Nopel American Pastoral mengisahakan hidup Seymour "Swede" Levov nang kesana kemari membangun tiga generasi keluarga Yahudi Amirika imbah Perang Dunia Kedua nang tarait jua wan sejarah Amirika garis besarnya. Kehidupan Swede nang jadi bintang bisbol pas lagi anum imbah tu kawin wan Dawn, bakas ratu kecantikan New Jersey, nang bahagia wan parak sempurna, sampai kejadian bencana. Pada suatu hari di tahun 1968, anaknya, Meredith (dikiyau Merry), tekait wan buhan kelompok radikal imbah tu membom kantor pos. Imbah tu Merry hidup dalam pelarian, menyamar jadi banyak urang wan sempat dua kali diperkosa dalam pelariannya. Hidup keluarga, nang paling utama Swede, jadi camuh. Apa nang sudah dibangun Kai Swede puluhan tahun semalam jadi migran Yahudi di Amirika nang disempurnakan oleh anak cucunya, hancur maraga kelakuan Merry nang jadi teroris. Pas tuha, Swede Levov cuma kawa mengganang kelakuan lagi halusnya aja. Inya keganangnan wan suasana pedesaan Amirika nang tentram nang kada kawa lagi dirasakannya. Mimpi pacang nyaman, keadaan nang damai, wan bahagia lawan kaluwarga hancur maraga kekerasan.


== Bahan Itihan ==