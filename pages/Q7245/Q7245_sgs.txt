Mark Twain (Marks Tvens, tėkruojė pavardie Samuel Klemens Samuelis Klemensos 1835-1910) - JAV rašītuos, ėšgarsiejės nuotiu ruomanās „Tuoma Suojerė nuotės“ ė „Hekleberė Fėna nuotės“.


== Biograpėjė ==
Samuelis gėmė 1835 metās lapkristė 30 dėina Fluorėduo, Misūrė vasltėjuo. Pu ketoriū metu uns so tievo persikielė i Hanibala miestieli, asontė tuo patiuo Misūrė vasltėjuo.
Vėitas pakeitėms toriejė didlies itakas tuolesniam būsėma rašītuojė gīvenėmou. Hanibals bova isėkūrės ont opės kranta ė pru anū liuob pravažious šmuots ivairiausiu keleiviu. Vieliau vėsos anos Klemensos aprašīs sava knīnguos.
Būsėms rašītuos dėdlē žaviejės garlaiviu kapituonās ė pats nuoriejė kumet nuorintās palėktė tuokio.
Kumet Samueliou bova 12 metū pasėmėrė anuo tievs. Pu tieva smertėis Marks Tvens metė muokīkla ė stuojė muokītėis spaustovėninka amata.
Ėlgainiou uns pradiejė rašīt straipsnios i laikraštios, vuo zars ėšsėpėldė ė vaikīstės svajuonė - Klemensos ketorios metos vairava garlaivi Misisėpės opė.
Ėš tū čiesu, ka plaukiuojė garlaivio ė atejė slapīvardis Marks Tvens, bo onglėškā pasakīms marking the twain znuočie, ka jūras gėloms īr ožtektėns.


== Korība ==
Marka Tvena dėdliausē ėšgarsėna ėš pradiū joukėngs apsakīms "Garsiou šuokėniejontė varlie ėš Kelavera grafīstes", vieliau anū garsėna humuorėstėnē ė rėmtė ruomanā. Ėš anū geriausē žėnuomė "Tuoma Suojerė nuotės", "Heklbera Fina nuotės", "Prėncos ėr obags", "Jankis karaliaus Artūra dvarė" ė šmuots kėtū.
Marks Tvens pasėmėrė 1910 metās. Api ton rašītuojė daug teigiamu atsėlėipėmu. Pvz., "Bat mėlėjuonams skaitītuoju vėsam svietė ons būs omžėnā gīvs kāp nepakartuojamu literatūrėniu heruoju kūries" (E. Joškīs).


== Nūruodas ==