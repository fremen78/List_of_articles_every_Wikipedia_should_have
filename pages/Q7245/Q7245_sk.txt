Mark Twain, vlastným menom Samuel Langhorne Clemens (* 30. november 1835, Florida, Missouri, USA – † 21. apríl 1910, Redding, Connecticut, USA), bol americký spisovateľ, satirik a humorista. Preslávil sa najmä knihami Dobrodružstvá Toma Sawyera a Dobrodružstvá Huckleberyho Finna. Svojho času patril medzi najpopulárnejšie americké celebrity. William Faulkner ho označil za prvého skutočného amerického spisovateľa.


== Životopis ==
Narodil sa ako šieste zo siedmich detí. Narodil sa predčasne a počas prvých desiatich rokov života bol pomerne slabé dieťa. Jeho matka sa počas týchto prvých rokov pokúšala zlepšiť jeho zdravotný stav rôznymi prostriedkami a jeho spomienky na tieto z tohto obdobia (spolu s ďalšími spomienkami na jeho dospievanie) sa nakoniec dostali do Toma Sawyera a ďalších diel. Keďže bol chorľavý, bol často rozmaznávaný, najmä matkou, a skoro sa uňho vyvinula tendencia skúšať jej trpezlivosť prostredníctvom zlomyseľností, pričom za domáce prečiny, ktorých sa dopúšťal, ponúkal len svoju dobrú povahu.
V roku 1839 sa jeho rodina presťahovala do mesta Merovice. Jeho otec zomrel, keď mal Mark 11 rokov. V rokoch 1853 - 1856 pracoval ako kníhtlačiar v New York City, Philadelphii, St. Louis a Cincinnati. V rokoch 1857 - 1861 pracoval ako kormidelník na rieke Mississippi. Táto časť jeho života neskôr inšpirovala jeho román Život na Mississippi ako aj jeho výber pseudonymu. "Mark Twain" bol totiž jeden z pokrikov, ktorým sa udávala hĺbka rieky, znamenal hĺbku 2 siahy (asi 12 stôp, alebo 3,7 m), čo bola bezpečná hĺbka pre plavbu. Clemens sa neskôr začal živiť ako profesionálny novinár, dopisovateľ a spisovateľ. V roku 1870 sa oženil s Oliviou Langdonovou. V roku 1871 sa presťahoval aj s rodinou do Hartfordu v štáte Connecticut. V posledných rokoch svojho života čelil finančným problémom. Ťažko znášal smrť svojej manželky, ako aj dvoch z jeho troch detí. Zomrel v roku 1910 a pochovaný je v Elmire v štáte New York.


== Tvorba ==

V roku 1865 prenikol prvýkrát do širšieho povedomia vďaka poviedke Slávna skákajúca žaba z okresu Calaveras.


== Dielo ==
1867 - The Celebrated Jumping Frog of Calaveras County, poviedka
1869 - Innocents Abroad, cestopis
1871 - Autobiography and First Romance, fikcia
1872 - Roughing It
1873 - The Gilded Age: A Tale of Today, fikcia
1875 - Sketches New and Old, poviedky
1876 - Old Times on the Mississippi
1876 - The Adventures of Tom Sawyer, fikcia
1877 - A True Story and the Recent Carnival of Crime, poviedky
1878 - Punch, Brothers, Punch! and other Sketches, poviedky
1880 - A Tramp Abroad, cestopis
1880 - 1601: Conversation, as it was by the Social Fireside, in the Time of the Tudors, fikcia
1882 - The Prince and the Pauper, fikcia
1883 - Life on the Mississippi
1884 - Adventures of Huckleberry Finn, fikcia
1889 - A Connecticut Yankee in King Arthur's Court, fikcia
1892 - The American Claimant, fikcia (v češtine Americký nápadník)
1892 - Merry Tales, fikcia
1893 - The £1,000,000 Bank Note and Other New Stories, fikcia
1894 - Tom Sawyer Abroad, fikcia
1894 - Pudd'n'head Wilson, fikcia
1896 - Tom Sawyer, Detective, fikcia
1896 - Personal Recollections of Joan of Arc, fikcia
1897 - How to Tell a Story and other Essays, eseje
1897 - Following the Equator, cestopis (v češtine Podél rovníku)
1900 - The Man That Corrupted Hadleyburg, fikcia
1901 - Edmund Burke on Croker and Tammany, politická satira
1902 - A Double Barrelled Detective Story, fikcia
1904 - A Dog's Tale, fikcia
1905 - King Leopold's Soliloquy, politická  satira
1905 - The War Prayer, fikcia
1906 - The $30,000 Bequest and Other Stories, fikcia
1906 - What Is Man?, esej
1907 - Christian Science
1907 - A Horse's Tale, fikcia
1907 - Is Shakespeare Dead?
1909 - Captain Stormfield's Visit to Heaven, fikcia
1909 - Letters from the Earth, fikcia
1916 - The Mysterious Stranger, fikcia (vydané posmrtne)
1924 - Mark Twain's Autobiography (vydané posmrtne)
Joan of Arc (v češtine Panna ve zbroji)


=== V slovenčine ===
1922 - Humoresky a črty
1929 - Dobrodružstvá Toma Sawyera (The Adventures of Tom Sawyer)
1941 - Princ a žobrák (The Prince and the Pauper)
1952 - Život na Mississippi (Life on the Mississippi)
1953 - Humoresky a satiry Marka Twaina
1954 - Dobrodružstvá Huckleberyho Finna (Adventures of Huckleberry Finn)
1956 - Ukradnuté diamanty
1968 - Listy zo Zeme (Letters from the Earth)
1968 - Tajomný cudzinec (The Mysterious Stranger)
1972 - Yankee z Connecticutu na dvore kráľa Artuša (A Connecticut Yankee in King Arthur's Court)
1993 - Ako som krotil bicykel (Taming the Bicycle)
1994 - Tom Sawyer detektívom (Tom Sawyer, Detective)


=== Diela o autorovi ===
1982 - Julian Stawinski : Mark Twain


== Referencie ==


== Iné projekty ==

 Wikicitáty ponúkajú citáty   od alebo o Mark Twain
 Commons ponúka multimediálne súbory na tému Mark Twain