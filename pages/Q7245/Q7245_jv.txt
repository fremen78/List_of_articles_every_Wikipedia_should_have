Samuel Langhorne Clemens (lair  30 Novèmber 1835 – pati  21 April 1910 ing umur 74 taun), luwih kondhang miturut jeneng sesinglon Mark Twain, ya iku novèlis, penulis, lan guru kabangsan Amérika Sarékat. Karyané kang paling kaloka ya iku The Adventures of Huckleberry Finn, The Adventures of Tom Sawyer, The Prince and the Pauper, A Connecticut Yankee in King Arthur's Court lan buku non-fiksi kang sesirahé, Life on the Mississippi.
Mark Twain dilahirké ing taun 1835. Mark digedhèké ning Hannibal, Missouri, kutha cilik ing pinggir kali Mississippi, ing Amérika Sarékat. Nalika rumaja dhèwèké seneng kapal-kapal uwab kang liwat ana ing kali gedhé kang ana ing Amérika Sarékat iku.
Nalika isih nom, Twain wis kerja dadi juru cétak ing percétakan, lan uga nulis ing koran. Minangka nom-noman kang nembé umur las-lasan, Twain wis dadi nakhoda kapal kali lan 4 taun ning kali Mississippi.
Nalika Perang Sadulur Amérika pecah ing taun 1860, Mark pindhah menyang tlatah kulon ya iku California. Nalika iku dhèwèké wiwit ganti jeneng dadi "Mark Twain" kang tegesé "rong dhepa jeroné". Kuwi ya iku istilah kang dienggo para awak kapal nalika ngukur jeroné banyu.


== Cathetan suku ==

Mark Twain Hakkında (ing basa Turki)