Menstruo esas la nomo por la monatala sango-fluo ek la utero de mulieri e kelka femina mamiferi quale simii. La menstruo esas parto di la femina ciklo de fertileso. Che homini la menstruo duras cirkume quar til kin dii. La tota ciklo dil muliero duras cirkume 27 dii. Ofte mulieri havas dolori dum la menstruo.
L'unesma menstruo nomesas menarko. Lu event che puerini dum la pubereso en la evo inter 10 e 16 yari. Per la unesma menstruo la puerino esas fekunda e povas divenar gravida. La lasta menstruo nomesas menopauzo. Lu signifikas la cesigo de fertileso di la muliero.


== Higieno ==
Dum la menstruo hodie multa mulieri uzas tamponi por haltar la sango-fluo o higienala bendi.