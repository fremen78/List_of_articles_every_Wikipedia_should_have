ايملي هاز (انگريزي ٻولي: Emily Hauze)، جيڪا پاڻ کي آمريڪي سنڌياڻي سڏائي ٿي، آمريڪا جي هڪ فوٽوگرافر ۽ بلاگر آهي. ايملي سنڌ کي پنهنجو اصل ديس ڪوٺيندي آهي. هي آمريڪي رياست  ٽينيسي ۾ پيدا ٿي.


== ذاتي زندگي ==
ايملي آمريڪي رياست  ٽينيسي جي هڪ ننڍي ٽائون ۾ پيدا ٿي ۽ پوءِ پينسلوينا لڏي آئي. پينسلوينا جي يونيورسٽي مان هن بي. اي. ۽ ايم. ايم جرمن ادب ۽ موسيقي ۾ ڪئي. ايملي جي شادي اينڊريو هاز سان ٿيل آهي.


== سنڌ بابت ==
ايملي سنڌ کي پنهنجو اصل گھر ڪوٺيندي آهي ۽ سندس خواهش آهي ته سندس سنڌ کي دنيا جا ماڻهو گهمڻ اچن. آمريڪا ۾ ماڻهو شاهه لطيف کي نه سڃاڻين، پر سنڌ اچي خبر پئي، ته لطيف شيڪسپيئر جي پائي جو شاعر آهي.


=== مسئلا ===
ايملي سنڌ جي مسئلن تي مختلف سيمينارن ۾ ڳالهائي ۽ مقالا پيش ڪري چڪي آهي، هن جي نظر ۾، پوري دنيا ۾ عورتن سان مسئلا آهن، پر سنڌ ۾ مختلف رسمن رواجن ۽ مرد جي هڪ هٽيءَ سبب عورتن جا مسئلا وڌيڪ نظر اچن ٿا.


== هم اثر رايا ==
شاهه عبداللطيف ڀٽائي رح جي گادي نشين سيد وقار حسين شاهه لطيفي ايملي هائوزي شاهه جي سورمي ڪوٺيو. نامياري ليکڪ حسن مجتبي جي بقول سنڌ ۾ مون کان ۽ نثار کوکر کان وڌيڪ سنڌي ايملي هاز کي سڃاڻين.


== حوالا ==