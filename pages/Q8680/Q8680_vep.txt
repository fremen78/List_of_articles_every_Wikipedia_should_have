Britanine imperii vai Britanijan imperii (angl.: British Empire) oli kolonialine valdkund vižsadad vot (1497−1997). Se oli üks' kaikiš järedambišpäi ristitkundan istorijas, oli olmas kaikil kontinentil.
Imperii oli kaikiš suremb 1920−1930-nzil vozil, sen pind da ristitišt saiba nelländest kaikes maspäi. Erazvuiččen aigan Afrikan i Valdmerimaiden äjad mad, AÜV, Avstralii, Indii, Pakistan, Bangladeš, Kanad oliba Britanižen imperijan palaks. Vn 1997 heinkuspäi andoihe Honkong Kitaile, sen jäl'ghe pened sared mail'madme da sodameribazad jäiba Suren Britanijan palaks Kunigahusele ližaks. Nügüd' enččiden kolonijoiden enambuz mülüb Nacijoiden Ühtištushe.
Om äi jäl'gusid imperijan olendaspäi:

anglijan kelen dominiruind mail'mas, anglosaksalaižiden parembuz AÜV:oiš;
enččiden kolonijoiden ižandusen kävutand odvan torhuden samižhe tobjimalaz;
territorialižed ridad enččiš kolonijoiš, sikš miše röunad i valdkundad ei sätkoi etnižidenke territorijoidenke;
erasiš maiš jäiba: britanine (imperijan) märičendühtnikoiden sistem, hurapol'ne telikund, sportan britanižed toižendad (kriket, regbi, gol'f), anglijalaine oiktuzsistem.


== Homaičendad ==