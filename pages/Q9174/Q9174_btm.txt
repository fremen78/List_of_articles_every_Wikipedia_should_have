Agama ima sada koleksi tarorganisir tingon kapurcayoan, sistem budayo, dot pandangan dunia na manyambungkon jolma dohot tatanan/parentah tingon hangoluan. Bahat agama puna narasi, simbol, dot sejarah naias na imaksudkon giot manjelaskon artian ningolu dot / sanga manorangkon asal usul hangoluan sanga alam semesta. Tingon kayakinan nialai tontang kosmos dot pangalao jolma, alak mandapotkon moralitas, etika, uhum agama sanga pangalahomangolu najoproa. Manurut sadebana parkiraan, adong sakitar 4.200 agama i dunia.
Bahat agama na mungkin madung mangorganisir hangoluan, definisi tontang aha na manjadi namangoloi sanga naipaiut, ganan-ganan naias, dot kitop naias. Praktik agama juo bisa mancakup ritual, khutbah, paringotan sanga mamuji tuhan, dewa sanga dewi, pangorbanan, festival, horja, trance, inisiasi, jasa panguburan, pature namarripe, meditasi, doah, musik, seni, tari, masyarakat pature sanga aspek lain tingon kabiasoan nijolma. Agama juo mungkin marisi mitologi.
Hata agama dodas ipake margontian dohot iman, sistem kapurcayoan sanga manombo mangatur karejo; Tai, i hata-hata Émile Durkheim, agama marbeda tingon kayakinan sasada alak ibagasan molo i ima "sada na nyato sosial"  Émile Durkheim juo mandokon molo agama ima sada sistem na marsambung na tardiri tingon kapurcayoan doy praktik na marsangkut dohot hal na ias. Sada jajak pandapot global 2012 malaporkon molo 59% tingon populasi dunia ima maragama, dot 36% inda maragama, tarmasuk 13% na ateis, dohot panurunan 9 persen i kayakinan agama tingon taon 2005. bahatan do adaboru na um kuat maragama pado alaklai . Sadebana alak paiut deba agama sanga deba prinsip-prinsip agama i woktu na sarupo, malua tingon aha sanga inda prinsip-prinsip agama nialai paiut kabiasoan na mamungkinkon tu tarjadi unsur sinkretisme.


== Catatan ==


== Mandokna ==