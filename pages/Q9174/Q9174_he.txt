אסתי עצמוני (נולדה ב-10 במרץ 1949) היא אשת חינוך ישראלית, מחברת ספרי לימוד בנושא זהירות בדרכים.


== ביוגרפיה ==
עצמוני נולדה, גדלה והתחנכה ברעננה. בצה"ל שירתה בפיקוד צפון. לעצמוני תואר ראשון בפסיכולוגיה ותואר שני בחינוך קהילתי, והיא שימשה שנים רבות כמחנכת במערכת החינוך בכפר סבא.
עצמוני הייתה הראשונה בישראל שהתגייסה לכתוב ספרי הוראה לתלמידים ולמורים בנושא זהירות בדרכים, שנמנו כחלק מרשימת ספרי הלימוד המאושרים של משרד החינוך. ספריה משמשים להוראת חוקים ותקנות דרך משחקים, טקסטים מחורזים וקליטים ומגוון אמצעי הוראה שמעשירים את הפן החווייתי והרגשי, ומהווים גורם מפתח בלמידה ובסיס לחינוך לערכים והתנהגות בטיחותית. ספריה משמשים אלפי תלמידים ומורים בהוראת זהירות בדרכים, במערכת החינוך בישראל.
בשנת 1996 יצא לאור ספרה, "בצעד זהיר ובטוח", הראשון בסדרת ספרי הלימוד "בצעד". הספרים הבאים בסדרה זו היו "בצעד נבון" (1999), "בצעד שקול" (2003), "בצעד ראשון" (2006), ו"מורה דרך" (2012). בשנת 2009 יצאו לאור ארבעה סיפורים מעשייה לגיל הרך שנקראים: סדרת "חיוכים בדרכים" (בשיתוף עם נחמה חרמון), במטרה ללמד תכנים מורכבים של נושאי זהירות בדרכים בצורה חווייתית ומהנה. בשנת (2018) יצא ספרה "סימני דרך" ובשנת (2019) יצא לאור ספרה "הליכה כהלכה".
ב-2011 פסק בית המשפט המחוזי בתל אביב כי ספרה של דתיה בן דור, "חכמים בדרך", מועתק בחלקו מהספר "בצעד שקול", ופסק לעצמוני פיצויים בסך 150 אלף ש"ח.
ב-2013 יזמה אסתי עצמוני את הפרויקט של משרד החינוך שנקרא "בית הספר של החופש הגדול", על מנת לתת מענה לתלמידים והורים בחופשות. עצמוני סברה שמורים רבים יסכימו להמשיך ולעבוד חודש נוסף ולקבל על כך משכורת נוספת, חודש זה יהיה כולו חודש של כיף וחוויה כמו בקייטנה. ובכך לאפשר לאלפי ילדים/הורים להמשיך ללמוד/לעבוד במסגרת חינוכית תומכת ובטוחה ובעלות כספית נמוכה. עצמוני העלאת את הרעיון, ברשתות התקשורת, פייסבוק, (ופוסטים בעמודים של יאיר לפיד ששימש כשר האוצר, ובעמוד של שי פירון ששימש כשר החינוך), בתוכנית "הכל כלול" עם סיון כהן ונוגה ניר נאמן. ההצעה זכתה מיד לתמיכה ומענה, וכך עלה הפרויקט של בית הספר של החופש הגדול.
ב-24 באוקטובר 2019, בהסכם פשרה שקיבל תוקף של פסק דין, שבו כל זכויות היוצרים של הספרים: "בצעד ראשון" "בצעד שקול" "בצעד זהיר ובטוח" ו"בצעד נבון" (שיצאו בעבר בהוצאת רכגולד), למחברת אסתי עצמוני.
על תרומתה למערכת החינוך בישראל קיבלה עצמוני ב-2008 פרס "אשת המופת" על מפעל חיים מטעם סניף מועדון "ליונס" בכפר סבא.


== ספרים ==
בצעד זהיר ובטוח (1996) - הוצאת לֶמוּר (תורגם לערבית)
בצעד נבון (1999) - הוצאת לֶמוּר
בצעד שקול (2003) - הוצאת לֶמוּר (תורגם לערבית)
בצעד ראשון (2006) - הוצאת לֶמוּר
מורה דרך (2012) - הוצאת בונוס יבנה
חיוכים בדרכים (2009, בשיתוף עם נחמה חרמון) - הוצאת בונוס יבנה:
האח לרמזור המוצלח!
חגיגה בשחור לבן
אופניים לשועל
התמרור ששאג צרח ולחש עצור!
סימני דרך (2018) - הוצאת לֶמוּר
הליכה כהלכה (2019) - הוצאת לֶמוּר


== קישורים חיצוניים ==
האתר של עצמוני על זהירות בדרכים
אסתי עצמוני, באתר סימניה
 אסתי עצמוני, דף שער בספרייה הלאומית
פרסום הצעת בית הספר של החופש הגדול ברשתות תקשורת.


== הערות שוליים ==