Agamo adolah suatu sistem nan mangatur tata kaimanan (kapicayoan) dan paribadatan kapado Tuhan Nan Mahakuaso sarato tata kaidah nan bahubuangan jo pagaulan manusia dan manusia sarato lingkuangannyo.
Kato "agamo" baasa dari bahaso Sanskerta, āgama nan baarati "tradisi".. Sadangkan kato lain untuak manyatokan konsep iko adolah religi nan barasa dari bahaso Latin religio dan baraka pado kato karajo re-ligare nan baarati "mangikek baliak". Makasuiknyo jo bareligi, sasaurang mangikek dirinyo kapado Tuhan.
Émile Durkheim mangatokan baso agamo adolah suatu sistem nan tapadu nan tadiri ateh kapicayoan dan praktik nan bahubuangan jo hal nan suci. Kito sabagai umaik baragamo samaksimal mungkin bausaho untuak taruih maningkekan kaimanan kito malalui rutinitas baibadah, mancapai rohani nan samparono kasuciannyo


== Definisi ==
Definisi tantang agamo dipiliah nan sadarano tapi manyaluruah. Aratinyo definisi iko diharokan indak talampau sampik atau talampau lungga tatapi dapek dipakai kapado agamo-agamo nan salamo ko dikatahui malalui panyabuikan namo-namo agamo nantun. Agamo marupoan suatu limbago atau institusi pantiang nan maatua iduik rohani manusia. Untuak itu taradok apo nan dikana sabagai agamo-agamo itu paralu dicari titiak pasamoannyo dan titiak pabensoannyo.
Manusia punyo kamampuan tabateh, kasadaran dan pangakuan akan katabatehannyo manjadikan kayakinan baso ado sasuatu nan lua biaso di lua dirinyo. Sasuatu nan lua biaso itu tantu baasa dari sumber nan lua biaso juo. Dan sumber nan lua biaso itu ado bamacam-macam sasuai jo bahaso manusianyo surang
. Misal Tuhan, Dewa, God, Syang-ti, Kami-Sama dan lain-lain atau hanyo manyabuik sipaik-Nyo sajo sarupo Nan Maha Kuaso, Ingkang Murbeng Dumadi, De Weldadige, jo lain-lain.
Kayakinan iko mambaok manusia untuak mancari kadakekan diri kapado Tuhan jo caro mangambokan diri, yaitu:

manarimo sagalo kapastian nan manimpo diri dan sakaliliagnyo sarato yakin baasa dari Tuhan
manaati saganok katatapan, aturan, hukum dll nan diyakini baasa dari Tuhan
Jo damikian didapek katarangan nan jaleh, baso agamo itu pangamboan manusia kapado Tuhannyo.
Dalam arati agamo ado 3 unsua, iolah manusia, pangamboan, jo Tuhan. Mako suatu paham atau ajaran nan manganduang katigo unsua pokok arati tadi dapek disabuik agamo.
Labiah lawehnyo lai, Agamo juo dapek diaratikan sabagai jalan iduik. Yakni baso saluruah aktivitas lahia jo batin pamaluaknyo itu diatua dek agamo nan dianuiknyo. Bagaimano awak makan, bagaimano awak bagaul, bagaimano awak baibadah, dan sabagainyo ditantukan jo aturan/tata caro agamo.


== Agamo di Indonesia ==

Anam agamo nan paliang banyak dianuik di Indonesia marupoan agamo Islam, Kristen Protestan, Katolik, Hindu, Buddha, jo Konghucu. Sabalunnya, pamarentah Indonesia pernah malarang panganuik Konghucu malaksanoan agamanyo sacaro umum. Namun, malalui Keppress No. 6/2000, Presiden Abdurrahman Wahid mancabuik larangan tu.


== Daftar agamo-agamo ==


=== Jumlah pamaluak agamo jo kapacayoan di dunia ===
Agamo jo kapacayoan nan bacantuman di bawah iko marupoan agamo jo kapacayoan jo jumlah pamaluk nan signifikan di saluruah dunia. Babarapo komunitas di babagai balahan dunia juo mamaluak babagai aliran kapacayoan nan dianggap sabagai golongan minoritas dan alun dikamukokan. Babarapo agamo jo kapacayoan jo jumlah pamaluak nan gadang antaro lain:


== Catatan kaki ==


== Rujuakan ==


== Literatur ==
MH, Amin Jaiz, Pokok-pokok Ajaran Islam, Korpri Unit PT. Asuransi Jasa Indonesia Jakarta, 1980
Monier Williams, 1899, A Sanskrit English Dictionary. Oxford University Pressa


== Caliak pulo ==
Agamo asli Nusantara
Kabudayoan
Masyarakaik
Nilai sosial
Norma sosial


== Pautan lua ==

(Indonesia) KeMantarian Agama (Kemenag) Indonesia Archived 2019-08-31 di Wayback Machine.
(Inggirih) Religion and Science. Archived 2009-08-29 di Wayback Machine. Lev Regelson