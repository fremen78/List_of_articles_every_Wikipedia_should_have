Automobilo esas veturo movata per motoro qua alimentesas de exploziva substanci (kerozeno, benzino, alkoholo edc.).
L'unema du parametri qui determinas la konsumo esas la maso dil vehilo, e pose l'aerodinamikala rezisto, qua divenas preponderanta kande la rapideso superiras 80 km/h.


== Historio ==
Nicolas-Joseph Cugnot judikesas kom la persono qua konstruktis en 1769 l'unesma mekanikala vehilo, triciklo propulsata per vaporo. Cugnot anke konstruktis du traktori propulsata per vaporo por Franca armeo. Tamen, lua vehili havis problemi pri mantenar la preso di la vaporo. En 1801, Richard Trevithick konstruktis l'unesma lokomotivo, surnomizita Puffing Devil. Tamen, ol anke havis problemi pri mantenar la preso vaporala dum longa tempo.
La moderna automobilo naskis en 1886, kande Karl Benz fabrikis en Mannheim charioto movita per la forco di motoro di interna kombusto. Poke pose, altra du pioniri, Gottlieb Daimler e Wilhelm Maybach prizentis lia modeli.
On kalkulas ke en 2010 la quanto di automobili en la mondo ja superirabis 1 miliardo.