Otomobil, yolcu veya yük taşımak üzere tasarlanmış, motorlu ve tekerlekli kara ulaşım aracı. Otomobil, yakıtla çalışan bir motor sayesinde hayvan gücü kullanılmadan, itmeden veya çekmeden hareket edebilen ve üzerindekileri de taşıyabilen bir taşıttır. Halk arasında -ve bundan sonra bu maddede de- "araba" olarak isimlendirilir ve bilinir.
Genel olarak otomobiller içten yanmalı motorlarla ve dört lastiğin dönmesiyle çalışır. Ancak 2001 yılı itibarıyla, hibrit motorlu otomobiller satılmaya başlamıştır. Elektrikle çalışan hibrit motorlar için şu an Amerika Birleşik Devletleri de başta olmak üzere, birçok ülke vergilerini minimuma indirmiş ve ücretsiz elektrik dolum istasyonlarını otoparklara ve benzincilere yerleştirmiştir.
3 teker üzerinde hareket edebilen arabalar da üretildi, ancak ortaya çıkan denge ve dayanıklılık sorununa bağlı olarak kullanışlı olamadığı için yaygınlık kazanamadı.


== Kelimenin kökeni ==
Otomobil sözcüğü Türkçeye, Fransızca automobile sözcüğünden geçmiştir. Fransızca sözcük ilk kez 1865 dolayında elektrikli motorlar için kullanılmış, 1894 dolayında Daimler-Benz ve Peugeot'nun imal ettiği benzin motorlu araçlara uygulanmıştır.
Fransızca kelime, Grekçe "kendi" anlamındaki αὐτός (autós) ve Latince "hareket eden" manasındaki mobilis sözcüklerinin birleştirilmesiyle oluşturulan ve başka bir hayvan ya da araç tarafından itilmek ya da çekilmek yerine kendi kendine hareket eden araç anlamına gelir. Yunanca zamire Latince sıfat eklenerek yeni sözcük üretilmesi zamanında eleştiriye tabi tutulmuştur. Türkçede ilk olarak Ahmet Rasim tarafından Şehir Mektupları yapıtında 1898'de kullanılmıştır.


== Otomobillerin teknolojik gelişim kronolojisi ==

1670'ler — Sözcük anlamına uygun olarak kendi kendine hareket eden ilk araç büyük olasılıkla 1679-1681 yılları arasında Pekin'de Cizvit misyoner Ferdinand Verbiest tarafından Çin imparatoru için bir oyuncak olarak yapılan küçük buharlı araçtır.
1680 — Çalışabilen ancak kullanışlı olmayan ilk içten yanmalı motor 1680 yılında Hollandalı Christiaan Huygens'in yaptığı barutun yanması ile çalışan pistonlu makine oldu. Kapalı bir silindir içinde patlayan barut kayabilen bir pistona etki ederek pistonun hareket etmesini sağlamaktaydı.
1698 — İngiliz Thomas Savery ilk buharlı makineyi yaptı
1769 — İngiliz James Watt uzun süreli çalışan buharlı makineyi yaptı
1769 — Kendi kendine hareket eden ilk araç Fardier Fransız mühendis ve topçu yüzbaşı Nicolas Joseph Cugnot (1725-1804) tarafından yapıldı.
1787 — Oliver Evans Amerika'da yolcu taşıyan araç yapmıştır.
1801 — Birleşik Krallık'ta Richard Trevithick buharlı otomobil yaptı.
1824 — İçten yanmalı motorların, özellikle dizel motorlarının temel ilkeleri, genç bir Fransız mühendisi Sadi Carnot tarafından ortaya atıldı
1830 — 15–20 km/h hızla giden buharla çalışan 14 yolcu taşıyabilen yolcu otobüsleri imal edildi.
1860 — İngiliz Parlamentosu bütün arabaların iki sürücüsü ve önünde gündüz kırmızı bayrak gece kırmızı fener bulunmasını şart koşan kanun çıkardı. Bu kanun motor gelişim hızını biraz durdurdu. 1896 yılında bu yasa kaldırıldı.
1860 — Hava gazı ile çalışan ticari bakımdan elverişli ilk motor Belçikalı mühendis Jean Joseph Etienne Lenoir (1822-1901) tarafından yapılmıştır.
1862 — Fransız mühendisi Alphonse Eugène Beau de Rochas (1815-1893) 4 zamanlı çevrimin esaslarını ortaya koydu.
1867 — Alman mühendisler Nicolaus August Otto (1832-1891) ve Eugen Langen (1833-1895), Rochas'ın bulduğu prensipleri pratiğe çevirerek dört zamanlı çevrime sahip motoru yaptılar.
1876 — Nicolaus August Otto, ilk dört zamanlı gaz motorunu üretti.
1877 - Otto yaptığı motorun patentini Amerika'dan aldı.
1878 — İngiliz mühendisi Dugal Clerk iki zaman esasına göre çalışan ilk motoru yaptı.
1880 — Amerika'da George Brayton benzin yakıtlı motor yaptı.
1885 — Benzinle çalışan içten yanmalı motora sahip ilk otomobil Alman mühendis Karl Benz tarafından yapıldı
1889 — Viyanalı Siegfried Marcus (1831-1898) geliştirdiği motorla viyana sokaklarında 12 km hızla gezerken halkın panik yaşamasına sebep olmuş birkaç kaza yapmıştır. 17 suçtan mahkemeye verilen Marcus keşif yapmayı bıraktı.
1890 — Herbert Akroyd Stuart, bir kaza sonucu kızgın bir yere değen gaz yağının hava ile karışarak yandığını gördü. Bu olaydan etkilenerek yaptığı deneylerle motorunu geliştirdi ve patentini aldı. Motorunda yakıt emilen ve hafifçe sıkıştırılan hava içerisine bir memeden gönderilerek patlayıcı ve yanıcı bir karışım oluşturulmaktaydı. Bu karışımın yanabilmesi için cidarları yüksek derecede ısıtılan ve buharlaştırıcı adı verilen bir ön yanma odası vardır. Ana yanma odasına bir kanalla birleştirilen bu oda ilk hareket için dışarıdan alevle ısıtılmaktadır. Bu motorda havanın ısısının sıkıştırma oranıyla arttığı düşünülmediğinden verim düşük olmuştur.
1890 — Bir Alman mühendis olan Capitaine, Akroyd'un motoruna benzeyen bir motorun patentini aldı. Bu motorlar yarım dizel (kızgın kafalı) motorların esasını oluşturdu.
1890 — İlk otomobillerin çoğu, dişlileri olmadığı için yokuş çıkamıyor, önce durup sonra geriye doğru inmeye başlıyordu. 1893'te yapılan Benz Victoria marka arabada bir deri kayışı küçük bir kasnağa bindiren bir kol kullanılmıştı. Bu düzenek tekerleklerin daha yavaş dönmesini ve yüksek manivela gücünün arabayı yokuş yukarı tırmandırmasını sağlıyordu. Zincir çekişli velo tipi araçtada bu şekilde üç ileri bir geri kasnağı vardı. Çekişin kolaylıkla arka tekerleklere iletilmesi için motor her zaman arkaya ya da sürücünün altına konuyordu.
1892-1897— Münih yüksek teknik okulu mühendislerinden Rudolf Diesel dizel motoru yaptı ve geliştirdi.
1893 — Amerika'nın ilk başarılı otomobili “Duryea”, J. Frank ve Charles Edgar Duryea tarafından yapılmıştır.
1894 — İlk resmi otomobil yarışı düzenlenmiştir, Paris-Rouen, 22 Temmuz.
1898 — Fransa Otomobil Kulübü (AFC) Paris'teki Les Tuileries'nin güneşli bahçelerinde ilk otomobil fuarını organize etmiştir.
1902 — İstenildiğinde benzinli istenildiğinde elektrik motoruyla ilerleyebilen ilk aracı 27 yaşındayken Ferdinand Porsche yapmıştır. 1902 yılında “Mixte-Wagen” adını verdiği aracı tanıtmıştır. Viyanalı bir fayton üreticisi olan Ludwig Lohner ile birlikte çalışan Porsche 4 silindirli bir Daimler motoruna aküler, bir jeneratör ve elektrik motorları ekledi. Bu haliyle Mixte benzinli motor stop edildiğinde bile akülerin çalıştırdığı elektrikli motorla ilerlemeye devam edilebiliyordu.
1903 — Fransız Gustave Liebau ilk emniyet kemerini tasarladı ve patentini aldı
1904 — Kısa adı FIA olan Uluslararası Otomobil Federasyonu kuruldu
1905 — İsveçli mühendis Alfred Büchi egzoz gazlarından yararlanarak çalışan bir türbin vasıtasıyla dört silindirli bir motora aşırı hava yüklemeyi başardı.
1905 — İlk 4WS ve 4WD sistemi Latil marka traktöre uygulandı

1905 — İlk tampon takılan araç İngiltere'nin Kilburn kentindeki "Simms Manufacturing Co." tesislerinde üretilen 20 beygir gücündeki Simms-Welback marka araçtır. Aynı yıl tamponun patentinin F. R. Simms tarafından alınmıştı, fakat aslında bu fikir yeni değildi. 1897 yılında Moravya’daki "Imperial Nesseldorf" vagon fabrikasında yapılan çek malı Prasident marka otomobilin önüne tampon konmuş, ancak Viyana yakınlarında yapılan denemelerde tampon düştüğü için bir daha takılmamıştır.
1908 — Amerikalı Henry Ford T modeli adındaki ilk seri üretim otomobili yaptı. İlk üretim bandı fikrinin babası da Henry Ford oldu. Ford'un tasarladığı fabrika, 1913'te günde 1000 araba üretebiliyordu.
1918 — Birleşik Krallık'ta “ Royal Aircraft Establishment “ fabrikaları mekanik püskürtmeli dizel yakıt sistemini geliştirdi. Böylece yüksek devirli dizel motorları oluşturularak hafif taşıtlarda kullanılmasına zemin hazırlandı.
1919 — Avrupa'nın ilk seri üretim otomobili Type A Citroën tarafından piyasaya verildi. Citroen aynı yıl dünyada ilk organize satış sonrası hizmetleri yapılandırdı.
1920 — Voisin firması hidrolik olarak çalışan ABS'nin atası üzerine çalışmalar yaptı. "Fren yapıldığında tekerleklerin kilitlenmesini önleyici donanım" tanımıyla da Almanya'da 671925 nosuyla ilk patentini aldı.
1924 — Citroën, ilk çelik kasaya sahip arabası B10'u imâl etti.
1924 — MAN'ın ürettiği bir kamyon, direkt enjeksiyonlu dizel motoru kullanan ilk vasıta oldu.
1934 — Citroën, seri olarak önden çekişli araç üretmeye başladı.
1938 — Citroën, Hidropnömatik süspansiyon sistemini icat etti.
1938 — İsviçreli kamyon üreticisi Saurer ilk turbo motorlu kamyonu üretti.
1938 — Klima'yı standart olarak kullanıma sunan ilk marka Studebaker Commander'dir.
1938 — GM tasarımcısı Harley Earl ilk elektrikli cam sistemini Buick'ye monte etti.
1954 – Döner Pistonlu Motor (Rotary-Wankel motoru) Felix Wankel tarafından geliştirildi.
1957 — İlk hız sabitleyicisi (cruise control) Imperial marka araçta kullanıldı.
1958 — İsveç'teki Volvo Fabrikasında mühendis olan Nils Bohlin üç noktalı emniyet kemeri olarak bilinen sistemin patentini aldı.
1961 — Türkiye'de %100 yerli imâlat ilk araba "Devrim"in üretimi tamamlandı.
1962 — İlk seri üretim turbo motorlu otomobil Chevrolet Corvair Monza tanıtıldı. Daha sonra bu modeli Oldsmobile F85 Jetfire takip etti.
1963 - Wankel motoru ilk kez NSU Spider marka araçta kullanıldı.
1967 — İngiliz otomobil firması Jensen ilk ABS'yi otomobillerine uyguladı.
1973 — Avrupa'da seri olarak turbo motorla üretilen ilk otomobil BMW 2002 oldu.
1978 — Modern ilk ABS sistemi BMW 7 serisi ve Mercedes S serisinde uygulandı.
1984 — Turbo üreticisi Garrett, "intercooler" adını verdiği yeni bir turbo soğutucu düzen geliştirdi. Bu sayede türbine giren hava soğutularak turbonun performansı artırıldı.

1986 — Çift turbo takılan ilk araç Porsche 959 oldu.
1987 — Bosch ilk üretici olarak ABS sisteminin daha gelişmişi olan ASR sistemini piyasaya sürmüştür.
1993 — Fiat Croma Tdi, değişken geometrili turboyla donatılan ilk otomobil oldu. Sistem düşük motor devirlerinde turbonun verimini önemli oranda artırıyordu.
1995 — Bosch, seyir hâlinde arabanın emniyetini sağlamak üzere ESP sisteminin seri üretimine başladı. ESP sistemi, özellikle virajlarda ve ani yol değişikliklerinde motor, vites ve fren düzenine müdahale ederek aracın savrulmasını önler. İlk kez Mercedes S sınıfında kullanıldı.


== Binek taşıtlarında karoseri yapı çeşitleri ==
Karoseri Şasiye monte edilen, aracın saçtan yapılmış kısmı. Bu kısımda pencereler, kapılar, koltuklar, yolcu ve motoru koruyan kısımlar bulunur. Otomobiller birçok form altında karşımıza çıkmaktadır:


== Otomobil tekniği ==


== Otomobillerin gelişmesine katkıda bulunan kişiler ==
(Doğum yıllarına göre kronolojik sıra ile)

Nicolas Joseph Cugnot (1725-1804) İlk motorlu taşıt Fardier'i yapan Fransız mucit
Eugène Beau de Rochas (1818-1893) 4 zamanlı çevrimin esaslarını ortaya koyan Fransız mühendis
Jean Joseph Etienne Lenoir (1822-1901) Ticari ilk motoru yapan Belçikalı mucit
Eugen Langen (1833-1895) Rochas'ın bulduğu prensipleri kullanarak ilk dört zamanlı motoru yapan Alman mucit
Gottlieb Daimler (1834-1900) Motor endüstrisinin öncüsü ilk Mercedes otomobillerinin üreticisi
Karl Friedrich Benz (1844-1929) İlk motorlu aracın patent sahibi
Henry Ford (1863-1947) Ford Motor Company kurucusu
Ransom Eli Olds (1864-1950) Olds Motor Vehicle Company (Olds Motorlu Araçlar Şirketi)nin kurucusu
Rudolf Diesel (1873-1913) Dizel motorunun mucidi
Ferdinand Porsche (1875-1951) Porsche firmasının kurucusu, Volkswagen kaplumbağanın tasarımcısı
Louis Renault (1877-1944) Renault firmasının kurucusu
André Citroën (1878-1935) Citroën firmasının kurucusu
Ettore Bugatti (1881-1947) Bugatti firmasının kurucusu
Kiichiro Toyoda (1894-1954) Toyota firmasının kurucusu
Enzo Ferrari (1898-1988) Ferrari firmasının kurucusu
Ferruccio Lamborghini (1916-1993) Lamborghini firmasının kurucusu


== Tüm Zamanların Dünyanın En Çok Satan Otomobilleri, Sıralanmış ==
Toyota'nın Corolla'sı (47,5 milyon+) bugüne kadar dünyanın en çok satan otomobili. Bugün, otomobil dünya çapında insanlar için temel bir ulaşım şeklidir. Çin'den Japonya'ya, Amerika'dan Kanada'ya - gezegenin hemen hemen her yerinde bulunabilirler. Hemen hemen her yerde işe ve okula ulaşım, ayak işleri yapmak ve hatta tatile gitmek için kullanılırlar. Toyota'nın Corolla'sı (47,5 milyon+) bugüne kadar dünyanın en çok satan otomobili.
Toyota Corolla, Ford F Serisi ve Volkswagen Golf gibi on yıllar boyunca en çok satan birçok araba oldu. Ancak, güvenilirlik, pratiklik, yakıt verimliliği ve satın alınabilirlik kombinasyonu sayesinde on yıllardır dünyanın en çok satan otomobili olarak sıralanan Toyota'nın Corolla'sı gibi bazıları küresel hisler oldu. Corolla, 1966'daki ilk çıkışından bu yana 47,5 milyonun üzerinde sattı - Bu, 2022'deki birleşik ABD yeni araba satışlarının üç katından fazla.
Aşağıda, tüm zamanların dünyanın en çok satan arabalarının bir listesi bulunmaktadır. Bu liste çeşitli kaynaklardan derlenmiştir ve toplam araba satışlarına dayanmaktadır (üretilmeyen modeller dahil).
Tüm Zamanların En Çok Satan 25 Otomobili (Toplam Satışa Göre)
1. Toyota Corolla(Kompakt araba) 47.500.000 milyon+(1966-günümüz)
2. Ford F Serisi(Kamyonet) 40.000.000 milyon+(1948-günümüz)
3. Volkswagen Golf(Kompakt araba) 35.000.000 milyon+(1974-günümüz)
4. Volkswagen Passat(Orta boy sedan) 30.000.000 milyon+(1973-günümüz)
5. Honda Civic(Kompakt araba) 24.000.000 milyon+(1972-günümüz)
6. Volkswagen Beetle(Kompakt araba) 23.000.000 milyon+(1938-2019)
7. Ford Fiesta(Kompakt araba) 19.000.000 milyon+(1976-günümüz)
8. Toyota Hilux(Kamyonet) 19.000.000 milyon+(1968-günümüz)
9. VAZ-2101(Kompakt araba) 19.000.000 milyon+(1970-1988)
10. Opel Corsa(Küçük araba) 18.000.000 milyon+(1982-günümüz)
11. Ford Escort(Kompakt araba) 18.000.000 milyon+(1980-2003)
12. Honda Accord(Orta boy sedan) 17.000.000 milyon+(1976-günümüz)
13. Chevrolet Impala(Orta boy araba) 16.800.000 milyon+(1958-2020)
14. Ford Focus(Kompakt araba) 16.000.000 milyon+(1998-günümüz)
15. Ford Model T(Ekonomi arabası) 15.000.000 milyon+(1908-1927)
16. Chrysler Minivan(Minivan) 15.000.000 milyon+(1983-günümüz)
17. Renault Clio(Küçük araba) 15.000.000 milyon+(1990-günümüz)
18. Volkswagen Polo(Küçük araba) 14.000.000 milyon+(1975-günümüz)
19. BMW 3 Serisi(Lüks kompakt araba) 14.000.000 milyon+(1975-günümüz)
20. Oldsmobile Cutlass(Orta boy araba) 11.900.000 milyon+(1961-1999)
21. Opel Astra(Küçük araba) 11.000.000 milyon+(1980-günümüz)
22. Mazda Familia(Alt kompakt) 10.000.000 milyon+(1963-2003)
23. Mercedes C-Serisi(Lüks kompakt araba) 10.000.000 milyon+(1993-günümüz)
24. Toyota Camry(Orta boy sedan) 10.000.000 milyon+(1982-günümüz)
25. Ford Mustang(Spor araba) 10.000.000 milyon+(1964-günümüz)
Liste sürekli değişse de, tüm zamanların dünyanın en çok satan arabaları, şimdiye kadar yapılmış en tanınmış araçlardan bazılarıdır. Bu listedeki altı araç 20 milyondan fazla sattı ve toplam satışları tahmini 300 milyon - ancak bu rakam önümüzdeki on yıl içinde önemli ölçüde artacak.
Toyota Corolla — Tüm zamanların en çok satan Kompakt otomobili
Ford F Serisi — Tüm zamanların en çok satan kamyoneti
Volkswagen Passat — Tüm zamanların en çok satan Orta boy sedanı
Opel Corsa — Tüm zamanların en çok satan Küçük arabası (a-segment)
Chrysler Minivan — Tüm zamanların en çok satan Minivanı (kargo minibüsü)
BMW 3 Serisi — Tüm zamanların en çok satan Lüks kompakt otomobili
Ford Mustang — Tüm zamanların en çok satan Spor otomobili


== Otomobil markaları ==


== Otomobil hakkında yayınlar ==
Otomobil dergisi - Otomobil dergileri
Car Talk (Radyo programı)


== Otomobil sporları ==
Otomobil Yarışı
FIA (Uluslararası otomobil sporları federasyonu)
Türkiye Otomobil ve Motorsporları Federasyonu
Formula-G
Ralli
Off-road


== Otomobil ve sektörüyle ilgili diğer bağlantılar ==
Otomobil üreticisi
Otomobil düzenleri
Otomobil segmentleri
Konsept otomobil
Buharlı otomobil
Spor otomobil
Elektrikli araç
Vintage araba
Retro tarzı otomobil
Klasik araba
Antika araba
Yakıt hücreli otomobil
Otomotiv tasarımı
Otomotiv mühendisliği
Yan sanayi (otomotiv)
Otomotiv endüstrisi
Otomotiv kısaltmaları
Otomobil platformu
Otonom araba
Amfibiyen araç
Otomobil fuarı
Oto kiralama Otomobil kiralanması ve kiralama firmaları
Araç takibi Aracın bulunduğu konumu uydu aracılığıyla bulma
Hibrid (otomobil) Çift yakıtlı motora sahip otomobiller


== Kaynakça ==