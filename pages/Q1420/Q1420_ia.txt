Un automobile o auto es un vehiculo a motor con rotas, usate pro transportation private, o pagate in forma de taxi.
Le majoritate de definitiones del termino specifica que le automobiles es designate pro ir principalmente sur stratas, haber provision de sedes de uno a octo personas, haber typicamente quatro rotas, e esser construite normalmente pro le transportation de gente in loco de mercantias. Le anno 1886 es reguardate como le anno natal del automobile moderne. In ille anno, le inventor german Karl Benz creava le Benz Patent-Motorwagen. Le automobiles non deveniva largemente utilisabile usque al precoce Seculo 20. Un del prime automobiles accessibile al populo esseva le 1908 Modello T, un automobile american manufacturate per le Ford Motor Company. Automobiles esseva adoptate rapidemente in le S.U.A., ubi illos reimplaciava cochis e carros tirate per animales, ma requireva multo plus longe tempore pro esser acceptate in Europa del West e altere partes del mundo.
Automobiles es equipate con controlos usate pro guidar, parcar, conforto, e securitate. Nove controlos anque ha essite addite a vehiculos facente los plus complexe. Exemplos include climatisation, systemas navigational, e intertenimento in automobile. Le majoritate del automobiles usate hodie es propellite per un motor de combustion interne, usa deflagration de gasolina (anque appellate petroleo) o diesel. Ambe combustibiles causa pollution del aer. Vehiculos usante combustibiles alternative, tal como ethanol, gas natural, e electricitate gania popularitate in alicun paises.
Accidentes de circulation es le plus grande causa de injuria causante mortes globalmente.
 Le costas del uso de automobiles, que pote includer le costa de: comprar le vehiculo, reparationes e mantenimento de autos, combustibile, depreciation, tempore de guidar, derectos parcante, taxas, e assecurantia, es balanciate contra le costo del alternativas, e le valor del beneficios – percipite e real – del uso de vehiculos. 
e beneficios pote includer transportation sur demanda, mobilitate, independentia, e convenientia. Le costos al societate del uso general de automobiles, p.ex. mantener strata, uso de terra, pollution, sanitate public, custodiation sanitari, e destruction de vehiculos defuncte, es opposite al valor del beneficios al societate que le uso de automobiles genera. Le beneficios pro le societate pote includer: libertate personal, beneficios economic (p.ex., creation de empleos e ricchessa), production e mantenimento de autos, transportation provisional, occasiones pro tempore libere e viages, e generation de receptas de taxas. Le habilitate pro gente de mover se flexibilemente de loco a loco ha implicationes extensive pro le natura del societates.
Il esseva estimate in 2010 que le numero de automobiles in le mundo habeva levate se a supra 1 milliardo de vehiculos, contra 500 milliones in 1986. Le numeros cresce rapidemente, specialmente in China, India, e altere paises recentemente industrialisate.


== Vide etiam ==
Appendice:Galeria de imagines de vehiculos
Transporto
Vehiculo a motor


== Referentias ==