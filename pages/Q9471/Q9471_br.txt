An epistemologiezh pe ar ouiziadoniezh zo un diskiblezh hag ur skourr eus ar brederouriezh a ra war-dro ar skiantoù pe, en henvoaz brederouriel a Vro-Saoz, damkaniezh an anaoudegezh dre vras (epistemology).


== Termenadur ==
Da gentañ ez eo an epistemologiezh an doktrin a vurutell pennaennoù diazez ha martezeadennoù kement skiant a vez evit barn an ergorelezh anezhi. An anv a epistemologiezh a roer d'ar brederouriezh lakaet da dalvezout evit a sell ar skiantoù pe da Istor ar skiantoù.
Er broioù saoznek e vez graet gant ar ger-se evit komz eus damkaniezhioù an anaoudegezh, da lavarout eo eus an doare ma teuer a-benn da anavezout an dra-mañ-dra.


== Prederourion o deus labouret diwar-benn an epistemologiezh ==
An epistemologiezh zo unan eus an diskiblezhioù a vez kelennet er Skol-Veur pa raer studioù war ar brederouriezh pe war ar skiantoù.
Sed ar brederourion hag ar skiantourion bennañ hag o deus labouret war an epistemologiezh : Aristoteles, Stéphane Lupasco, Albert Einstein, Gaston Bachelard, René Descartes, Paul Feyerabend, Thomas Samuel Kuhn, Willard Van Orman Quine, Ludwig Wittgenstein ha meur a hini all.


== Daveoù hanotennoù ==