Epistemologija, gnoseologija, pažinimo teorija (iš gr. επιστήμη, episteme 'žinios' + λόγος, logos 'žodis, mokslas') – filosofijos šaka, tirianti pažinimo (žinių, žinojimo) prigimtį ir principus. XIX amžiuje literatūroje vokiečių ir rusų kalba labiau paplitęs terminas buvo gnoseologija. Terminas pradėtas vartoti nuo XVIII a.
Epistemologija siekia atsakyti į tokius klausimus:

Kas yra žinojimas?
Kuo jis skiriasi nuo tikėjimo, įsitikinimo, nuomonės?
Kokiais būdais yra (ar turi būti) pažįstama tikrovė?
Kiek ji pažini?
Istoriškai tai yra viena iš daugiausiai tyrinėtų ir daug diskusijų sukėlusių filosofinių temų jau nuo antikos laikų.