Erkjennelsesteori eller epistemologi (fra gresk επιστήμη (episteme), «fornuft» og λόγος (logos), «vitenskap») er læren om viten og erkjennelse.
Den er en av de filosofiske grunndisiplinene der sentrale temaer er opphavet til og gyldigheten av vår kunnskap. Epistemologi kan også oversettes som sannhetskunnskap i betydningen sikker kunnskap. Tradisjonelt er det bare matematikk som kan betraktes som eksakt [trenger referanse], men ifølge moderne fenomenologi kan alle vitenskaper fremstilles logisk og eksakt. 
Den mest kjente erkjennelsesfilosofen er Descartes som først fremsatte bevis for vår eksistens. Han tvilte på at verden virkelig var slik som mennesket oppfattet den med sine sanser, og arbeidet seg fra tvil til det han kalte klar og sikker kunnskap gjennom tankeundersøkelser. «Je pense, donc je suis» – («Jeg tenker, altså er jeg», latin: «Cogito ergo sum»). Dette uttrykket kan utvides til alt vi har klare tanker om som bevis for vår eksistens. 


== Se også ==
Episteme
Fenomenologi
Forklaringsmodell
Kognisjonsvitenskap
Ontologi
Paradigme
Realisme
Vitenskapsteori
Antroposofi


== Litteratur ==
Peter D. Klein: «Epistemology» i E. Craig (red.) Routledge Encyclopedia of Philosophy, London 1998.
Matthias Steup: «Epistemology» i Edward N. Zalta (red.): Stanford Encyclopedia of Philosophy


== Eksterne lenker ==
Epistemologi, filosofi.no
David A. Truncellito: «Epistemology» i Internet Encyclopedia of Philosophy