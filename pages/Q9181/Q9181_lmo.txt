Abram (in ebreu: אַבְרָהָם, Avraham, "Pader d'un frach de popuj/di popuj"; arab: ابراهيم, Ibrāhīm) a l'è el prim patriarca de l'Ebraism, del Cristianesim e de l'Islam, che hinn dunca ciamaa anca religiun abramitigh. La sò storia a l'è cüntada sü in del liber de la Genesi e la va inanz anca in del Curan. Gh'en è minga de dati storigh de la sò esistenza fö di test sacher: segund la tradiziun ebrea a l'è nassüü in de l'ann 1948 de la creaziun, che l'è el noster 1812 a.C.. Segund Gen17,5 el sò nom uriginal a l'era אַבְרָם (Avram), ma pöö Diu ghe l'ha müdaa in in Avraham, אברהם.