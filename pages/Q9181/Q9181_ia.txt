Abraham (o Abram; ex hebreo: אַבְרָהָם Avraham; in greco Αβραάμ Avraám; in arabe: ابراهيم Ibrahim‎) esse un nomine del Oriente proxime (Mesopotamia) portate per un personage fundamental in plure religiones. In particular, Judaismo, Christianismo, e Islam son nominate "religiones Abrahamic" gratias al rolo que Abraham habe in lor libros sacre. Secundo le version mythologic in le Torah, Abraham nasceva in Ur del Chaldeos in le secunde millennio EC, e viveva 175 annos. Le deo Jehovah proponeva un pacto con ille: Abraham recognoscerea Jehovah como su unic deo, offerente le su filio como sacrificio, e le deo darea a Abraham progenie innumerabile e le terra de Canaan. Abraham acceptava, e esse ora recognoscite como un fondator del monotheismo; e le divinitate gratiava su filio (Isaac, secundo le Biblia; sia Isaac sia Ismael, secundo le Koran).


== Referentias ==