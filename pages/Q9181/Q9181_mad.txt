Abraham (Ibrani: אַבְרָהָם; Ibrani modern: Avraham; Ibrani Tiberias: ʾAḇrāhām; Yunani: Αβραάμ; Ashkenazi: Avruhom; Ge'ez: አብርሃም; Arab: إبراهيم; Ibrahim), lahèr klabân nyama Abram, aropaaghi sala sèttong tokoh sè palèng pentèng ḍâlem Yahudi, Kristen bân Islam, jhânjhi na Pangèran bân bherkatthâ Pangèran è berri' ka Abraham bân katoronna.
Abraham iyâ arèya nenek moyang ḍâri bhângsa Israèl. Abraham maana'aghi Ishak bân Ismael, Ishak maana'aghi Yakub (sè è sebbhut Israel). Yakub maana'aghi 1 Suku Israel sè noronaghi nabbhi-nabbhi (Musa ḍâri suku Lewi) bân raja-raja (Daud, Salomo ḍâri suku Yehuda), sampè' ḍâ' Mesias sè nyalamâttaghi. Abraham ḍhibi' iyâ arèya orèng Ibrani (katoronan Eber). Eber iyâ arèya kreppek ḍâri Sem, ana'na Nuh.
Sakabbhina kabhâr ella ka tolès coma bisa è ka ollè ḍâri Tanakh, kètab bân al-qur'an ta' ollè ḍâri sè laèn.
È Al-kètab, Abraham è colok pangèran ḍâri Mesopotamia ka neghri Kanaan, ra-kèra taon 2000 SM.. Pangèra mabâḍâ jhânjhi ka Abraham, Abraham bhâkal è bherkatdhi bân katoronna ta' kennèng bitong bânnya'na. Kaoḍiânna sè è carètaaghi è Kètab kejadian (pasal 11-25).


== Nyama ==
Nyama asalla iyâ arèya Abram (bhâsa Ibrani: אַבְרָם, Modern Avram Tiberias ʾAḇrām ; "bapa (ab) yang terpuji" otabâ "bapa[-ku] dipuji/dimuliakan". Samarèna  è colok Pangèran, nyamana bânnè "Abram" polè tapè "Abaham".


=== Carèta ===
È Tanakh dan Alkètab, carèta na Abraham ella katolès è kètab Kejadian pasal 11-25.


==== Katoronan ====
Katoronan Abraham ḍâlem alkètab è molaè ḍâri Sem (ana'na lakè'na Nuh) sampè abraham iyâ arèya:

Sem anḍi' ana' lakè' anyama Arpakhsad prappa'na omor 100 taon otabâ duwâ' taon samarèna kadhâddhiyân bânjir rajâ
Arpakhsad anḍi ana' lakè' anyama Selah prappa'na omor 35 taon
Selah anḍi' ana' lakè' anyama Eber prappa'na omor 30 taon
Eber anḍi' ana' lakè' anyama Peleg prappa'na omor 34 taon
Peleg anḍi' ana' lakè' anyama Rehu prappa'na omor 30 taon
Rehu anḍi' ana' lakè' anyama Serug prappa'na omor 32 taon
Serug anḍi' ana' lakè' anyama Nahor prappa'na omor 30 taon
Nahor anḍi' ana' lakè' anyama Terah prappa'na omor 29 taon
Terah anḍi' ana' lakè' Abram, Nahor bân Haran è omor 70 taon


===== Carèta awwâl =====
Nyama asalla Abraham iyâ arèya Abram. Iyâ arèya ana'na Terah, asalla  ḍâri Ur-Kasdim. Abram lahèr prappan Terah omor 30 taon (Abram omor 75 taon prappa'na Terah wâfat è omor 205 taon)


== Sombher ==