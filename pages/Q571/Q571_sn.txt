Bhuku (Chirungu: book) kana Nwadhi uye N'wadhi chinyorwa chakabatanidzwa mapepa kuva bumbiro rimwe ringava nenyaya imwe kana nyaya dzakawanda.
Bhuku rinonyanya kudhindiswa Pasirose ndiro bhaibheri.


== Vambo rezita ==
Shoko rekuti 'Bhuku' rakabva kuChirungu asi Nwadhi; N'wadhi ishoko reChishona muchinyakare rinowaninkwa muDuramahwi rakanyorwa mu 1932.

Zvakadaro, Shoko rekuti Nwadhi; N'wadhi rinowanikwa muBhaibheri richishandiswa pamusoro peshoko rekuti tsamba. Izvi zvinogona kunge zvakadai nekuda kwekuti muchinyakare cheVashona kunyora kwaveko, uyekutara (draw) nekuvara (colour) zvinhu. Izvi zvinowanikwa pamatombo akamarwa marwa nekunyorwa nyorwa nedhayi neVashona sezvaiitwa neMakhoisan. Asi manwadhi aisavapo nekuda kwekuti Vanhu vaisamanyora, ndoosaka pakazouya Varungu vanhu vakatanga kushandisa shoko ravo, uye shoko rekuti Nwadhi raimirira mashoko akawanda. Tsika iyi yakawanda muChivanhu yekushandisa shoko rimwe kuzvinhu zvakafanana; kana zvinogova chirevo.Shoko rekuti Nwadhi.
Esiteri 9:26 SNA2002
Naizvozvo vakatumidza zita ramazuva iwayo Purimi nezita rePuri. Zvino nokuda kwamashoko ose e’nwadhi iyo, nezvavakaona pamusoro pechinhu icho, nezvavakaitirwa.

Shoko rekuti Tsamba.
VAKOROSE 4:16 (SNA2002)
Kana tsamba iyi yarawa pakati penyu, ngairawewo musangano ravaRaodhikia; imiwo murave tsamba inobva Raodhikia.

Shoko rekuti N'wadhi.
Nehemiya 6:17 SNA2002

Uye, namazuva iwayo vakuru vavaJudha vakatumawo n’wadhi zhinji kuna Tobhia, uye n’wadhi dzaTobhia dzakasvikawo kwavari.Mashoko ese matatu anoshandisirwa kumirira tsamba, asi mazuvano shoko rekuti tsamba ndiro rinomirira letter uye nwadhi robva ramirira book kana novel. Asi zvakanaka kuziva kuti pakazhinji vanhu vachiri kushanidsa nwadhi vachireva tsamba asi pakati pemashoko aya shoko rekuti tsamba rinoshandiswa kudarika nwadhi.


== Tsika ==
Nzvimbo inochengeta mabhuku nemamwe magwaro ichikweretesa kuvanhu vachizodzora inonzi guvamagwaro.


== Mamwe Mazwi ==
Kutsinamira kana kutsikitsira (pore over a book).
Nwadhi kana N'wadhi
Gwaro
Kunwara ishoko rinoreva kunyora, richienderana neNwadhi. Sezvinoita Munyori neKunyora kana Kunyora neChinyorwa.
Kugwara shoko iri rakafanana neKunwara, zvese zvichireva kunyora.
Rugwaro


== ChiBantu ==
Chiswahili 

Kitabu
Shoko rekuti Kitabu rinobva kuChiarabhu كتاب, (kitabun) Shoko rechiBantu rinogona kuva Nwadi nekuti rinoreva zvimwechete muChiswahili. Shoko reChiswahili Nwadi rakafanana neshoko reChishona rekuti Nwadhi uye N'wadhi.
Chixhosa neChizulu

Incwadi
Chindebele chinogona chichishandisa shoko rimwe, uye rakafana neshoko reChishona rekuti Nwadhi; N'wadhi (book; letter; piece of paper)
Chinyarwanda

Igitabo 
Shoko reVanyarwanda rakafanana neKitabu shoko reVaswahili.
Chiswati 

Íncwadzí
Shoko reVaswati rakafanana neshoko reChishona, Chizulu neChixhosa (pamwe Chindebele futi)
Chitswana 

Buka
Buka ishoko reChirungu.
Chingala

Búku
Chingala chinoshandisa shoko reChirungu zvakare; asi rinogona kuva neshoko rakafanana nemimwe mitauro yekuKongo.


== Mabviro eruzivo ==