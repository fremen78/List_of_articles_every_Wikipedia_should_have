Kitaab, kaagaj ke ek set hae jiske dui "cover" ke biich me baandha gais hae. Ii sab kaagaj ke panna bola jaae hae. Panna me sabd likha rahe hae aur saait kuchh chhaapa bhi rahe hae. Suruu me kitaab ke haanth se likha jaawat rahaa.
Ek kitaab ke likhe waala ke lekhak bola jaae hae, aur kitaab me chhaapa banae waala ke chitrkaar bola jaae hae. Kitaab ke ek se jaada lekhak aur chitrkaar hoe sake hae.
Ek kitaab me jon kuchh likha hae, ek barra lekh ke hissa hoe sake hae. Ii rakam se ek kitaab khaali ek lekhak, nai to ek subject pe concentrate kare sake hae. Tab parrhe waala log, ek barra kitaab ke chhotaa hissa ke samajh sake hae. Ii rakam ke kitaab hae; Iliad, Odyssey, Quran, Bible, Torah aur Mahabharata.
""Hardcover" kitaab dui cardboard ke biich me rahe hae jon ki kaprraa nai to chamrraa se covered rahe hae. "Paperback" book ke cover karraa kagaj ke rahe hae. Aaj-kal books ke record karaa bhi jaae hae, aur iske "audiobooks" bola jaae hae.
Kitaab ke library se borrow karaa jaae sake hae, nai to khrida jaae sake hae. Kuch kitaab ke larrkan khatir likha jaae hae, kuch manoranjan ke khaatir rahe hae aur kuchh khaas subject, jaise Mathematics, Itihaas, ke parrhe khaatir school ke kitaab eahe hae.