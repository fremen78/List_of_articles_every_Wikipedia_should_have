Dat Book (n., pl. Böker, Beuker, Beukers, Böekere(n)) - dat is Papeer, wat bunnen is un wo wat binnen steiht. 
Böker gifft dat ’n ganzen Slag. Dat beropenste is de Bibel, wat de Hillige Schrift is. Dat is in meist jede Spraak översett, de dat gifft, ok in’t Plattdüütsche. 
Böker sünd to’n Lesen dor. Kannst ok Smökern seggen, wiel di de Smook ut de Lepel rutkümmt, wenn du dor richtig binnen büst un nix mehr markst vun de Welt.
Et gifft ganz ünnerscheedliche Böker, wat dat angeiht, wat binnen steiht, t.B.

dat Kontobook, wo dat Geld opschreven warrt
dat Lederbook, wo Leder to’n Singen binnen sünd, t.B. för de Kark
dat Gedichtbook, wo allens in Riemels schreven warrt
dat Nokieksel, wat en Lexikon odder en Enzyklopädie sien kann.
dat Billerbook, wo blots Biller binnen sünd. Is meist för de Kinners.
de Romaan, wat en grötteret Vertellen is:
de Krimsche, wat de Kriminolromaan is un vun Verbrekers hannelt
de Leevesromaan,
de Tokumstromaan, wat ok op ingelsch Science Fiction heet.
Alle Böker, egal wat dor insteiht, hebbt mindest enen Schriever hatt.
Wenn een Book veele Sieden hett, warrt dat bunnen. Dat mookt de Bookbinner. Wenn dat bannig veele Sieden sünd, dat mookt de Bookbinner mehr Bände.
Um de Sieden to moken, bruukt een’n Papeer. Üm dat wat op to schrieven, ohn dat een dat veel mol kopeern mutt, warrt dat Book druckt. De Technik dorför heet Bookdruckeree. Ok de Billers warrt so in dat Book druckt.