Jorge Francisco Isidoro Luis Borges (* 24. august 1899, Buenos Aires – † 14. jún 1986, Ženeva) bol argentínsky spisovateľ. Písal básne (do ktorých včleňoval metafyziku), eseje, scenáre, literárnu kritiku a recenzie, a poviedky.
Už od útleho veku Borges ovládal dva jazyky, svoju rodnú španielčinu a vďaka anglickej literatúre aj angličtinu (Borgesov otec bol polovičný Brit). V roku 1914 sa celá jeho rodina presťahovala do Ženevy. Počas prvej svetovej vojny žili vo Švajčiarsku a Španielsku, kde sa Jorge Luis Borges stal členom ultraistického literárneho hnutia.
V roku 1921 sa Borges a celá jeho rodina vrátili do Buenos Aires. V tomto období začal publikovať svoje básne a eseje. Svoju prvú zbierku poézie vydal v roku 1923 pod názvom Vrúcnosť Buenos Aires (Fervor de Buenos Aires). Prispieval do literárnych časopisov, niektoré sám založil. Jeho otec zomrel v roku 1938.
Pôsobil ako prezident Argentínskej spoločnosti spisovateľov (1950 – 1953). V rokoch 1955 – 1973 bol hlavou Argentínskej národnej knižnice. Od začiatku 60. rokov začal získavať medzinárodné uznanie a slávu, obdržal viacero rádov a vyznamenaní, no nikdy nedostal Nobelovu cenu za literatúru. Zomrel na rakovinu pečene v roku 1986 v Ženeve.


== Dielo ==
Výber z diela.

Zbierky básní
Fervor de Buenos Aires (Vrúcnosť Buenos Aires, 1923)
Luna de enfrente (Mesiacu zoči-voči, 1925)
Cuaderno San Martín (Zápisník San Martina, 1929)
Eseje
Inquisiciones (Pátranie, 1925)
El tamaño de mi esperanza (Veľkosť mojej nádeje, 1926)
Historia de la eternidad (Dejiny večnosti, 1936)


== Iné projekty ==

 Commons ponúka multimediálne súbory na tému Jorge Luis Borges


== Zdroje ==
BORGES Jorge Luis. In: JURÍČEK, Ján, ed. et al. Encyklopédia spisovateľov sveta.  3. preprac. a dopln. vyd.  Bratislava : Obzor, 1987. 648 s. (Encyklopédia vydavateľstva Obzor.)        S. 76.  
Tento článok je čiastočný alebo úplný preklad článku Jorge Luis Borges na anglickej Wikipédii (číslo revízie nebolo určené).


== Externé odkazy ==
Internetaleph - Jorge Luis Borges