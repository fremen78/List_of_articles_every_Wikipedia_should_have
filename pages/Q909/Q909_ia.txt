Jorge Francisco Isidoro Luis Borges ( audio) (Buenos Aires, 24 de augusto 1899 - Geneva, 14 de junio 1986) esseva un autor de Argentina qui scribeva poemas, essayos, e contos.  Su operas adjutava le popularitate de realismo magic, un reaction contra le naturalismo e realismo del seculo 19. Ille es considerate un del eruditos le plus cognoscite in le seculo 20.
In 1914, su familia veniva a Switza, ubi ille attendeva le Collège de Genève. Con su familia, ille viagiava per tote Europa, includente visitas in Espania. In 1921, ille initiava publicar su poemas in jornales litterari surrealistic. Al etate de 30, ille comenciava perder su vision; al etate de 55, ille deveniva completemente cec. Ben que ille nunquam apprendeva braille, ille non quitava scriber; vero, eruditos ha dicite que su cecitate progressive meliorava su usage del imagination.
Post devenir cec in 1955, ille esseva appunctate director del Bibliotheca National del Republica de Argentina, e un professor de litteratura in le Universitate de Buenos Aires.  A iste etate, su poemas initiava includer discussiones con philosophos como Spinoza e Vergilio. Ille ganiava fama international in 1961, quando ille ganiava le prime Prix International, e in 1971, quando ille ganiava le Premio de Jerusalem. Etiam, ille esseva nominate in plure annos consecutive pro le Premio Nobel pro Litteratura. Su opera final, Le Conspiratores, esseva dedicate al citate de Geneva.