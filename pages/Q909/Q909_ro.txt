Jorge Luis Borges (n. 24 august 1899, Buenos Aires, Argentina – d. 14 iunie 1986, Geneva, Geneva, Elveția; de fapt Jorge Francisco Isidoro Luis Borges Acevedo) a fost unul dintre cei mai importanți scriitori ai secolului al XX-lea. Romancier, poet, eseist argentinian, este faimos pentru povestirile sale fantastice, în care a unit cu măiestrie idei filozofice și metafizice cu temele clasice ale fantasticului (și anume: dublul, realitatea paralela a visului, cărțile misterioase și vrăjite, salturile în timp, cartea - unică - ca singură realitate).
Adjectivul "borgezian" definește concepția despre viață ca poveste ("fiction"), ca minciună, ca operă contrafăcută, dată drept adevarată (ca în faimoasele sale recenzii de cărți imaginare).
A fost influențat de autori precum Dante Alighieri, Miguel de Cervantes, Franz Kafka, H.G.Wells, Rudyard Kipling, Arthur Schopenhauer, Soren Kierkegaard, Robert Burns, Lev Tolstoi, EA Poe sau G. K. Chesterton.


== Infuența asupra culturii moderne ==
Borges a lăsat o moștenire importantă în toate domeniile culturii moderne, până și în cea pop, și numeroși scriitori s-au inspirat din creația sa. Printre aceștia, amintim Julio Cortázar, Italo Calvino, Umberto Eco, John Barth, Philip K. Dick, Gene Wolfe, Paul Auster etc.
În plus Borges a influențat și autori de benzi desenate ca Alan Moore și Grant Morrison (care îl citează într-un episod din Doom Patrol) și cantautori ca Francesco Guccini și Elvis Costello.
Umberto Eco, în romanul Numele trandafirului numește pe unul dintre protagoniștii care a aspirat la funcția de bibliotecar, fără a reuși, Jorge da Burgos, explicând la sfârșit că s-a referit chiar la Borges.
În ciuda faptului că a fost favoritul obligatoriu al fiecărei ediții ale Premiului Nobel, începând cu anii 50, Academia Suedeză nu îl premiază niciodată, preferând uneori autori mai puțin cunoscuți. Unele voci insistente au spus că justificarea ar fi în ideile politice ale marelui scriitor, care fără a fi un activist, a simpatizat cu Juan Peron; există elemente care neagă existența acestor simpatii:

numirea sa în funcția de Director al Bibliotecii Naționale imediat după căderea lui Peron (1955);
refuzul cotidianului La Nación de a publica poezia sa (Pumnalul) cu clare intenții tiranicide;
funcția de președinte, din 1950 și până în 1953, al Societății Scriitorilor Argentinieni, închisă de către dictatură; Borges amintește ultimele seminarii ținute dinaintea polițiștilor care luau notițe din expunerea sa;
declarații explicite ale lui Borges, care dezmint că ar susține pe dictator.


== Bibliografie ==
1935 - Istoria universală a infamiei - Historia universal de la infamia
1941 - Grădina potecilor ce se bifurcă (El jardín de senderos que se bifurcan)
1944 - Ficțiuni - Ficciones
1949/1952 - Aleph - El Aleph
1951 - Antiguas Literaturas Germánicas (în colaborare cu Delia Ingenieros)
1964 - El otro, el mismo
1967 - Cartea ființelor imaginare - El libro de los seres imaginarios (în colaborare cu Margarita Guerrero)
1970 - Relatarea lui Brodie - El informe de Brodie
1975 - Cartea de nisip - El libro de arena
1976 - Libro de sueños
1985 - Los conjurados


=== Poezia ===
1923 - „Cu fervoare pentru Buenos Aires” - Fervor de Buenos Aires
1925 - „Luna din față” - Luna de enfrente
1929 - „Caietul lui San Martin” - Cuaderno San Martín
1960 - „Făuritorul” - El hacedor
1961 - Antologia personal
1969 - Elogio de la sombra
1972 - El oro de los tigres
1975 - La rosa profunda
1976 - La moneda de hierro
1977 - Historia de la noche
1980 - Siete noches
1981 - La Cifra
1984 - Atlas


=== Povestiri ===
Ruinele circulare (Las ruinas circulares) (1940)


=== Eseistica ===
1925 - Inquisiciones
1930 - Evaristo Carriego - Evaristo Carriego
1932 - Discusión
1936 - Istoria eternității - Historia de la eternidad
1952 - Otras inquisiciones
1965 - Para las seis cuerdas
1975 - Prólogos con un prólogo de prólogos
1976 - Qué es el budismo?
1982 - Nueve ensayos dantescos
1986 - Textos cautivos (texte publicate în revista El Hogar între 1936 și 1939)


=== Împreună cu Adolfo Bioy Casares ===
1942 - Șase probleme pentru don Isidro Parodi - Seis problemas para don Isidro Parodi
1946 - Dos fantasías memorables
1946 - Un modelo para la muerte
1967 - Crónicas de Bustos Domecq
1960 - Libro del cielo y del infierno
1970 - Nuevos cuentos de Bustos Domecq


=== Împreună cu Norman Thomas Di Giovanni ===
1970 - An autobiographical essay


== Traduceri și ediții în limba română ==
Cartea ființelor imaginare - Editura Polirom, 2006
Moartea și busola. Proza completă 1 - reunește Evaristo Carriego, Istoria universală a infamiei, Istoria eternității și Ficțiuni.
Traduceri și note de: Irina Dogaru, Cristina Hăulica și Andrei Ionescu - Editura Polirom, 2006

Cartea de nisip - reunește Aleph, Făuritorul, Relatarea lui Brodie, Cartea de nisip .
Traducatori: Cristina Hăulică, Andrei Ionescu - Editura Polirom, 2006

Eseuri - Traduceri și note de: Irina Dogaru, Cristina Hăulică, Andrei Ionescu și Tudora Sandru-Mehedinți. Prezentări și ediție îngrijită de Andrei Ionescu - Editura Polirom, 2006
Poezii - Selecție, traducere și prefață de Andrei Ionescu, ilustrații de Tudor Patrașcu - Editura Polirom, 2005
Cărți scrise în doi - coautor Adolfo Bioy Casares. Povestirile au fost publicate inițial fără a le fi atribuite. Numai prima culegere, Șase probleme pentru don Isidro Parodi a fost pusă în vânzare. Celelalte au fost încredințate tiparului în 1946, pe socoteala autorilor, și parte din ele nu au mai fost reeditate.
Traducere, postfață și note de Ileana Scipione - Editura Polirom, 2005

Dialoguri Borges-Sabato de Orlando Barone - Editura RAO, 2005
Arta poetică, This Craft of Verse - culegere de conferințe susținute de Borges la Harvard în 1967 și 1968, coordonată de Călin-Andrei Mihăilescu, publicată de Harvard University Press în 2000. Traducerea de Mihnea Găfiță este publicată de Editura Curtea Veche în 2002.
Frumusețea ca senzație fizică - cuprinde cinci conferințe despre artă și literatură - Editura Paideia


== Note ==


== Lectură suplimentară ==
Borges at eighty: conversations, Willis Barnstone, 1982, USA - tradusă în română: Borges despre Borges, Editura Dacia, 1990 - recenzie


== Legături externe ==

Jorge Luis Borges în emisiunea tv „A fondo” (1976)[nefuncțională]
Internetaleph Jorge Luis Borges
Borgesiada. Zidul și cărțile, 29 iulie 2014, Sever Voinescu, Evenimentul zilei
Borgesiada. Pasiune și tango, 30 iulie 2014, Sever Voinescu, Evenimentul zilei
Borgesiada. Alephul și viziunea totală, 31 iulie 2014, Sever Voinescu, Evenimentul zilei
Borgesiada. Muzeul greșelilor, 1 august 2014, Sever Voinescu, Evenimentul zilei
Borgesiada. Orbirea și viziunea, 2 august 2014, Sever Voinescu, Evenimentul zilei