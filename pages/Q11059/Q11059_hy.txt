Ստեփան Սարգսի Լուսիկյան (փետրվարի 21, 1956(1956-02-21), Երևան, Հայկական ԽՍՀ, ԽՍՀՄ - փետրվարի 24, 2001(2001-02-24), Լոս Անջելես, Կալիֆոռնիա, ԱՄՆ (թաղված է Երևանում)), հայ կոմպոզիտոր, դաշնակահար։


== Կենսագրություն ==
1981 թվականին ավարտել է Երևանի պետական կոնսերվատորիայի դաշնամուրային և ստեղծագործության բաժինները, դասախոսություններ է կարդացել Մ. Լյութերի անվան համալսարանում (Հալլե, Գերմանիա)։ 1992-1998 թվականներին եղել է ՀՀ մշակույթի փոխնախարար, 1998-2001 թվականներին՝ Հոգևոր երաժշտության կենտրոնի ղեկավար։
Գրել է բալետ՝ «Ճպուռն ու մրջյունը» (բեմ.՝ 1990 թվական, Երևանի օպերայի և բալետի թատրոն), դաշնամուրային կոնցերտներ, կամերային սիմֆոնիա, լարային կվարտետ, վոկալ և գործիքային մանրանվագներ, երգեր (Վահան Տերյանի, Վահան Թեքեյանի, Ռազմիկ Դավոյանի խոսքերով), թատերական երաժշտություն։
2012 թվականին լույս է տեսել Դանիել Երաժիշտի «Ստեփան Լուսիկյան» մենագրությունը։


== Ստեղծագործություններ ==
Ճպուռն ու մրջյունը։
Սոնատ թավջութակի համար։
Սոնատ դաշնամուրի համար։
Հայաստան։
Ձոն Արցախին։
Հայաստան։
Կանգնիր, իմ Գյումրի։
Զինվորի երգը։
Պանդուխտ եմ։
Ելեք, հայեր։
Բրավո, Հայաստան։
Նոր Հայաստան։
Երևան։


== Պարգևներ ==
Երիտասարդ կոմպոզիտորների համամիութենական մրցույթների (1975-1981 թվականներ, Մոսկվա) դափնեկիր
Միջազգային մրցույթի (1996 թվական, Գերմանիա) մրցանակ


== Գրականություն ==
Դանիել Երաժիշտ, Ստեփան Լուսիկ­յան, Ե., 2012:


== Ծանոթագրություններ ==