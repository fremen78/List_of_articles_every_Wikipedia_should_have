An Sanskrito (संस्कृतम् Saṃskṛtam) sarong tataramon kan pamilya na Indo-Europeo. Iyo an lenguaheng Klasiko kan India asin lenguaheng panrelehiyon kan Hinduismo, Budismo asin Haynismo. Ini an sarô sa 22 na mga tataramon na opisyal kan India. An posisyon kaini sa kulturang India asin sa kulturang sur-subangan Asiatika arog sa Latin o Griego sa Europa.
An kadakulan na paggamit kan Sankrito panrelihiyon na lenggwahe kan mga Hindu sa pangangadyi ninda sa mga diyos asin diyosa sa saindang relihiyon huli ta ini ngani sarong sistemang panteyistiko na dakul ang mga diyos. An pinakánggurang na porma kan tataramon na ini pig-aapud na Sanskrito na Vediko. An pinakán gurang na teksto kan Sankrito iyo an RigVeda na pwede ser na ginibo na kaitong 1500 na taon antes ni Hesukristo.