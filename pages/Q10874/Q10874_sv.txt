Blindhet innebär total avsaknad av syn. Framför allt från 1800-talet och framåt har man försökt förbättra de blindas situation i samhället, med till exempel punktskrift, vita käppar och ledarhundar.


== Definition ==
Världshälsoorganisationen definierar blindhet som oförmåga att se. Blindhet är en grav form av synnedsättning som enligt ICD-10 delas upp enligt följande:

Enligt WHO:s statistik för 2002 är 37 miljoner människor i världen blinda och ytterligare 124 miljoner har dålig syn.


== Orsaker ==

De vanligaste orsakerna enligt WHO är:

Enligt uppskattningar från WHO så är 75 % av all blindhet möjlig att förhindra, däremot är enbart hälften av all blindhet hos barn möjlig att förhindra.


== Behandling ==
Möjligheterna att behandla blindhet och återställa synförmåga beror helt på orsaken till blindheten. Vissa former, till exempel grå starr, kan gå att operera.


== Hjälpmedel ==

Blindhet räknas som en funktionsnedsättning. Det kan vara svårt att ta till sig skriven information och att orientera sig. Blinda har i Sverige rätt till hjälp enligt LSS - Lag om rätt till service till vissa funktionshindrade.


=== Ledarhund ===

Ledarhund, tidigare ofta blindhund, är en benämning på hundar som används för att leda människor med synfel. I Sverige finns (2006) cirka 350 ledarhundar. De vanligaste raserna är labrador och schäfer.


=== Vit käpp ===
Den äldsta formen av hjälpmedel för blinda är käppen. Den har använts i åtminstone 1000 år. Den vita käppen uppstod under första världskriget då franska soldater började använda vita käppar. Under 1930-talet introducerades den i Sverige Den vita käppen blev så småningom en symbol för blindhet över hela världen och återfinns bland annat på Synskadades Riksförbunds logotyp. Käpptekniken med pendelrörelser för att känna sig fram med som känselspröt utarbetades av den amerikanske blindskoleläraren R. Hoover och kom till Sverige 1953. Det vanligaste materialet för käpparna är aluminium.


=== Punktskrift och talböcker ===

Punktskriften framtogs 1824 av en då 15-årig fransk pojke vid namn Louis Braille. Synskadade barn lär sig att läsa punktskrift i skolan. Deras lärare har möjlighet att få utbildning vid Specialpedagogiska institutet. Syncentralerna i landet har ansvaret för att lära vuxna synskadade punktskrift, men det finns även andra som erbjuder kurser. Myndigheten för tillgängliga medier, MTM, ansvarar för utlåning av tal- och punktskriftsböcker.


=== Andra hjälpmedel ===
Synanpassning av datorer, bland annat med program som läser upp skriven text (talsyntes).
Sonar eller ljudtolkning, ”The vOICe” är en programvara som omvandlar bilder till ljud, vilket tillåter blinda människor att lära sig ”se” med hörseln. Personer att uppgett att de faktiskt lärt sig se med programmet, och fått hjärnan att bygga upp visuella bilder baserade på ljudet.


== Sporter för blinda ==
Vissa sporter har skapats eller anpassats för att passa blinda och personer med synnedsättning. Judo, Goalball, cricket och golf är några exempel.
Det finns en internationell organisation för sport för blinda, Internationella blindsportfederationen, IBSA. Personer med synnedsättning har tävlat i Paralympics sedan 1976.


== Ordet "blind" som metafor ==
Ordet blind används som metafor i betydelsen att någon inte uppmärksammat något. Exempel: - Jag måste ha varit blind som inte insåg hans onda avsikter.


== Kända blinda personer i urval ==

Jean-Paul Sartre, fransk filosof och författare
James Joyce, brittisk författare, mest känd för verket Odysseus
Helen Keller, den förste dövblinda person som avlade en akademisk examen och var aktiv för att främja blindas rättigheter
Louis Braille, fransk blindlärare och punktskriftens skapare
Ray Charles, amerikansk sångare och pianist
Thomas Gore, amerikansk senator
Täppas Fogelberg, svensk journalist, tv- och radioman.
Dana Elcar, amerikansk skådespelare som spelade Pete Thornton, MacGyvers chef i tv-serien med samma namn. När hans syn försämrades till följd av grön starr så skrev man in det i handlingen i serien.
Stevie Wonder amerikansk musiker, sångare, kompositör och producent.


== Se även ==
Nattblindhet – Svårigheter att se vid ljussvaga förhållanden, kan vara ett tecken på vitamin A-brist.
Färgblindhet – oförmågan att skilja mellan exempelvis färgerna grönt och blått.
Snöblindhet – Uppstår till följd av att ögat utsätts för överdriven ljusexponering, förekommer till exempel vid bergsbestigning.
Synskadades riksförbund – en intresseorganisation för synskadade i Sverige


== Referenser ==


== Externa länkar ==
 Wikimedia Commons har media som rör blindhet.﻿