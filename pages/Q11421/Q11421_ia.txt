Un magnete (ab le grec μαγνητις λιθος, magnetis lithos, "Magnesian petra")
es un material o objecto que produce un campo magnetic.  
Iste campo magnetic es invisibile ma es responsabile pro le plus notabile proprietate de un magnete: un fortia que attrahe altere materiales ferromagnetic, 
tal como ferro, e attrahe o repelle altere magnetes.
Un magnete permanente es un objecto facite ab un material que es magnetisate e crea su proprie persistente campo magnetic.  
Un exemplo commun es un magnete pro le refrigerator usate de prisar notas sur un porta de refrigerator.   
Materiales que pote esser magnetisate, que es anque le unos que es fortemente attrahite a un magnete, 
es appellate ferromagnetic (o ferrimagnetic).  Istos include ferro, nickel, cobalt, alicun alligatos de metallos terric rar
(pro exemplo, neodymium e samarium), e alicun naturalmente occurrente minerales tal como magnetite. 
Ben que materias ferromagnetic (e ferrimagnetic) es le solmente unos attrahite a un magnete fortemente assatis que illo es communmente considerate magnetic; 
omne altere substantias responde debilemente a un campo magnetic, per un de plure altere typos de magnetismo.
Materiales ferromagnetic pote esser dividite in magneticamente "molle" materias tal como distemprate ferro, 
que pote esser magnetisate ma non propende remaner magnetisate, e magneticamente "dur" materias, que retene lor magnetisation.  
Magnetes permanente es facite ab "dur" ferromagnetic materiales tal como alnico e ferrite que es submittite a 
special processante in un potente campo magnetic durante lor manufactura, pro alinear lor internal microcrystallin structura, 
facer los difficile de dismagnetisar. Pro dismagnetisar un magnete saturate, un certe campo magnetic debe esser applicate, 
e iste limine depende sur le coercivitate del respective material. "Dur" materiales ha alte coercivitate, ma "molle" materiales ha basse coercivitate.
Un electromagnete es facite ab un bobina de filo que age como un magnete quando un currente electric passa a transverso de illo, sed cessa esser un magnete quando le currente cessa.  
Frequentemente, un electromagnete es inveloppate circa un corde de material ferromagnetic como aciero, que augmenta le campo magnetic producite per le bobina.
Le global fortia de un magnete es mesurate per su momento magnetic o, alternemente, le total fluxo magnetic illo produce.  
Le local fortia del magnetismo in un materia es measurate per su magnetisation.


== Vide etiam ==
campo magnetic
electromagnete
electromagnetismo
magnetismo


== Referentias ==