Magnes – ciało lub urządzenie wytwarzające stałe pole magnetyczne.


== Magnes trwały ==
Magnes trwały jest wykonany z materiału ferromagnetycznego o właściwościach magnetycznie twardych i wytwarza w otaczającej go przestrzeni stałe pole magnetyczne. Do opisu właściwości magnesu używa się umownie pojęcia biegunów magnetycznych – punktów, w których skupiają się linie wytwarzanego przez magnes pola. Magnes podzielony na dwie części staje się dwoma dwubiegunowymi magnesami. W wyniku podzielenia magnesu na najmniejszy z możliwych otrzymujemy magnes elementarny.
Ważną wielkością charakteryzującą magnes jest moment magnetyczny.
Pierwotnie nazwą magnes określano pewne rudy (magnesy naturalne, zwłaszcza magnetyt i piryt magnetyczny), które przyciągają kawałki żelaza lub inne magnesy. Magnes można także uzyskać przez namagnesowanie ciał ferromagnetycznych odznaczających się dużą pozostałością magnetyczną (tzw. stale twarde). Magnesy, używane początkowo tylko w kompasach, znalazły zastosowanie w wielu urządzeniach elektrycznych (silnikach elektrycznych, prądnicach, miernikach elektrycznych).


=== Typy magnesów trwałych ===
Niektóre rodzaje magnesów:

metali ziem rzadkich - w tym:
samarowo-kobaltowe – (SmCo5,Sm2Co17, SmCo7) jest związkiem samaru i kobaltu
neodymowe (spiekane i wiązane) – oparte na związkach neodymu
ceramiczne – ceramiczne spieki tlenków żelaza
plastyczne – magnesy niemetaliczne, są zbudowane z polimerów zawierających nikiel
alnico – wykonane ze związków glinu (Al) niklu (Ni) i kobaltu (Co) (Al-Ni-Co)


== Siła oddziaływania dwóch biegunów magnetycznych ==
Wzór na siłę oddziaływania dwóch biegunów magnetycznych (tak zwane prawo Coulomba dla magnetyzmu), przy założeniu, że odległość między biegunami jest znacznie większa od rozmiarów ciał zawierających te bieguny, ma postać:

  
    
      
        F
        =
        
          
            
              μ
              
                q
                
                  m
                  1
                
              
              
                q
                
                  m
                  2
                
              
            
            
              4
              π
              
                r
                
                  2
                
              
            
          
        
        ,
      
    
    {\displaystyle F={\frac {\mu q_{m1}q_{m2}}{4\pi r^{2}}},}
  

gdzie:

  
    
      
        F
      
    
    {\displaystyle F}
  
 – siła; jednostka SI: niuton

  
    
      
        
          q
          
            m
            1
          
        
      
    
    {\displaystyle q_{m1}}
  
 i 
  
    
      
        
          q
          
            m
            2
          
        
      
    
    {\displaystyle q_{m2}}
  
 – „siła” poszczególnych biegunów (ładunków) magnetycznych; jednostka SI: amper×metr

  
    
      
        μ
      
    
    {\displaystyle \mu }
  
 – przenikalność magnetyczna; jednostka SI: (tesla×metr)/amper

  
    
      
        r
      
    
    {\displaystyle r}
  
 – odległość; jednostka SI: metr.
Siła kulombowska podlega trzeciej zasadzie dynamiki Newtona: siły oddziaływania dwóch ładunków punktowych są sobie równe co do wartości bezwzględnej, lecz przeciwnie zwrócone wzdłuż prostej łączącej te ładunki.


== Elektromagnes ==
Elektromagnes to urządzenie wytwarzające pole magnetyczne w wyniku przepływu prądu elektrycznego.


== Zobacz też ==

magnetyzm ziemski


== Przypisy ==