Ernest Rutherford lahir tanggal 30 Agustus 1871, di Nelson, Selandia Baru. Bapana, James Rutherford ti Skotlandia nyaéta saurang tukang roda, anu pindah ka Selandia Baru jeung aki sarta sakumna kulawargana dina taun 1842. Indungna, née Martha Thompson, nyaéta saurang guru sakola di Inggris. Ernest narima pangatikan awal di sakola pamaréntah Nelson Collegatie Shool dina umur 16 taun. Dina taun 1889 anjeunna meunang béasiswa Universitas jeung anjeunna pindah ka universitas di Selandia Baru, Wellington jeung asup ka Canterbury College.
Anjeunna lulus MA dina taun 1893 di Fakultas Matématika jeung élmu fisika, tuluy anjeunna nuluykeun panalungtikan di kuliahanana kalawan waktu anu singget, jeung narima gelar B.Sc dina taun satuluyna.  Dina taun anu sarua, 1894, anjeunna meunang béasiswa dina widang Sains dina taun 1851 anu ngamungkinkeun anjeunna indit ka Trinity College, Cambrige, minangka mahasiswa risét di Cavedish Laboratory di handapeun pingpinan JJ Thomson.  Dina taun 1897 anjeunna dileler titél B.A. tina panalungtikan gelar jeung kasiswaan Trotter Coutts-Trinity Colege. Kasempéan datang nalika jabatan pupuhu widang fisika di McGill University, Montreal, jadi kosong, jeung dina taun 1898 anjeunna miang ka Kanada pikeun posisi éta.
Rutherford dipkawanoh alatan sumbanganana dina fisika atom. Anjeunna mopilérkeun istilah sinar alfa, béta, jeung gamma, proton jeung neutron. Anjeunna jadi tempat pikeun guguru para jawara fisika kayaning [Neils Bohr, James Chadwick, jeung Robert Oppenheimer.


== Sumber ==