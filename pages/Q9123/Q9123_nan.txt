Ernest Rutherford (1871 nî 8 goe̍h 30 – 1937 nî 10 goe̍h 19) sī Liân-ha̍p Ông-kok ê bu̍t-lí-ha̍k-ka.
Ernest Rutherford tī Sin Jia̍t-lân-jia oá Nelson ê Brightwater chhut-sì. I tī hia tha̍k bu̍t-lí-ha̍k kap sò͘-ha̍k. 1895 nî i khì kàu Liân-ha̍p Ông-kok ê Cambridge Tāi-ha̍k kè-sio̍k chò gián-kiù. 1898 nî khì tī Canada ê Montreal kà-chheh, 1907 nî khì Manchester Tāi-ha̍k kà-chheh. 1908 nî the̍h tio̍h Nobel Hoà-ha̍k Chióng. 1919 nî hū-chek Cavendish Si̍t-giām-sek. 
Ernest Rutherford thê-chhut goân-chú kúi-tō lí-lūn, koh chhoē tio̍h hòng-siā-sèng ê goân-thâu; sī hu̍t-chú bu̍t-lí-ha̍k ê sian-hêng-chiá.