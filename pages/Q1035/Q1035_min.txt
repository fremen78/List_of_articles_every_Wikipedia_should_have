Charles Robert Darwin, FRS FRGS   (/ˈdɑrwɪn/; 12 Februari 1809 – 19 April 1882) adolah surang naturalis jo ahli geologi Inggirih, paliang tanamo untuak kontribusinyo kapado teori evolusi. Baliau manatapkan baso sadoalah spesies dari kahidupan alah diturunkan dari wakatu ka wakatu dari niniak muyang basamo, dan dalam publikasi basamo jo Alfred Russel Wallace mangenalkan teori ilmiah baso pola pacabangan evolusi dihasiakan dari sabuah proses nan liau sabuik seleksi alam, di ma pajuangan untuak eksistensi mampunyoi efek nan samo jo seleksi buatan nan talibaik dalam pamuliaan selektif.
Darwin manabikan teori evolusi jo bukti kuek dalam buku taun 1859 nyo On the Origin of Species, maatasi panulakan ilmiah dari konsep awa dari transmutasi spesies. Pado taun 1870-an, komunitas ilmiah dan banyak dari masyarakaik umum manarimo evolusi sabagai fakta. Namun, banyak nan manyukoi panjalehan nan manantang dan itu indak diakui sampai muncuanyo sintesis evolusi modern dari taun 1930-an sampai ka 1950-an baso konsensus nan laewh dikambangan di ma seleksi alam adolah mekanisme dasa evolusi. Dalam bantuak nan dimodifikasi, panamuan ilmiah Darwin adolah teori pamasatu ilimu kahidupan, manjalehan karagaman kahidupan.
Minaik awa Darwin di alam mambueknyo maabaikan pandidikan kadokteran di Universitas Edinburgh; sabaliaknyo, liau mambantu untuak mangkaji invertebrata lauik. Studi di Universitas Cambridge (Christ's College) mandorong sumangek untuak ilimu alam. Palayanan limo taunnyo mengukuahannyo sabagai ahli geologi takamuko nan observasi jo teorinyo mandukuang ide uniformitarian Charles Lyell, dan publikasi jurnal tantang palayaran tu mambueknyo tanamo subagai panulih populer.
Binguang jo distribusi geografis binatang lia jo fosil nan liau kumpuaan  dalam palayaran, Darwin mamulai pangkajian rinci pado taun 1838 sarato manyusun teorinyo tantang seleksi alam. Walaupun liau mambahas ide-idenyo jo naturalis-naturalis lainnyo, liau butuah wakatu untuak panalitian dan karajo geologinyo pun manjadi prioritas juo. Liau manulis teorinyo pado taun 1858 katiko Alfred Russel Wallace mangirimnyo esai nan manggambaran ide nan samo, mandorong sagiro publikasi basamo dari kaduo teorinyo. Karya Darwin mandirian panurunan jo modifikasi evolusioner sabagai panjalehan ilmiah nan dominan dari diversifikasi di alam. Pado taun 1871, liau mamareso evolusi manusia jo seleksi alam dalam The Descent of Man, and Selection in Relation to Sex, diikuti dek The Expression of the Emotions in Man and Animals. Panalitiannyo pado tanaman ditabikan dalam sarangkaian buku, dan dalam buku trakhianyo, liau mamareso cacing tanah dan efeknyo pado tanah.
Darwin manjadi tanamo sacaro internasional sasudah digambaran sabagai salah satu tokoh paliang bapangaruah dalam sijarah manusia, dan kaunggulannyo sabagai ilmuwan dihoromati jo pamakaman di Westminster Abbey.


== Rujuakan ==