De Donau is de langste rivier fan de Jeropeeske Uny en nei de Wolga de twadde langste fan Jeropa  Hy ûntspringt yn it Swarte Wâld yn Dútslân nei de gearfoeging fan de Brigach en de Breg yn de Donaueschingen. Dêrwei rint er stadichoan nei it easten ta, troch Sintraal- en Súdeast-Jeropa by stêden del lykas Wenen, Bratislava, Boedapest en Belgrado foardat hy, nei 2888 km, metten fan it begjin fan de Breg, oer Roemeenje yn de Swarte See útmûnet.
De Donau wurdt fuorre troch sawol teiwetter en rein.
It ekonomysk belang fan de Donau is grut. De wichtichste ekonomyske aktiviteiten binne de skipfeart, de fiskerij en it toerisme. Yn 1992 waard de Donau middels it Ryn-Main-Donaukanaal mei de Main en de Ryn ferbûn. Sadwaande ûntstie der in nije farrûte tusken de Noardsee en de Swarte See.