Danubius vel Danuvius sive Ister (Theodisce: Donau; Slovacice: Dunaj; Hungarice: Duna; Croatice: Dunav; Serbice: Дунав/Dunav; Bulgarice: Дунав /Dunav/; Romanice: Dunărea; Ucrainice: Дунай /Dunaj/) est flumen in Europa, quod circiter 2860 chiliometra patet. Olim finis Imperii Romani fuit. Temporibus antiquis primo usque ad aquas cadentes prope urbem Dierna (nomine Orsova nostris diebus in Romania sitam) Danubius, ac deinde usque ad mare Hister sive Ister dictus est. Quapropter Ovidius poeta eum binominem vocat.
Danubius oritur in Germania ex fluviolis confluentibus Breg et Brigach. Percurrit nationes urbesque insequentes, in ordine a fonte ad os:

Germania (Ulma, Ingolstadium, Ratisbona, Batavia Bavariae)
Austria (Lentia, Vindobona)
Slovacia (Posonium)
Hungaria (Budapestinum)
Croatia (finis ad Serbiam)
Serbia (Belgradum)
Romania (post finem Bulgarium: Proilabum, Galaţi)
Bulgaria (Sexantaprista)
Moldavia (finis ad Romaniam)
Ucraina (finis ad Romaniam)
Postremo in Pontum Euxinum influit.


== Fluvii qui in Danubium influunt ==
Licus
Abusinus
Reganus
Isara
Vilisa
Aenus
Ilissus
Truna
Anisus
Marus
Arrabo
Vaghus
Dravus
Tisia
Savus
Margus
Timacus
Aluta


== Notae ==


== Nexus interni ==
Canalis Danubii
Danubius Ioannis filius