Atletismo esas ensemblo di konkurso-sporti qua inkluzas kurado, disto-saltado, altajo-saltado, jetado-sporti e sportala marchado. La konkursi povas eventar en kovrata o klozata stadii, od en libera arei, exemple maratono. La rezulto di kuradi e marchadi decidesas segun l'arivo-ordino, kontre ke la konkursi pri jetado decidesas segun la disto atingata dal objekto lansata (dardo, plado, maso, martelego) o la disto od altajo atingata dal atleto (disto-saltado ed altajo-saltado, rispektive).
L'unesma konocata konkursi pri atletismo eventis en 776 aK, kande l'anciena Greki organizis l'unesma Olimpiado, konkurso por homajar Zeus ed altra deaji del Monto Olimpo. La reguli de la moderna atletala sporti organizesis dum la fino dil 19ma yarcento e komenco dil 20ma yarcento. La konkursi pri atletismo formacas la bazo di la moderna Olimpiala Ludi.
L'origino di la vorto "atletismo" esas Greka vorto ἀθλητής (athlētēs, "konkursanti en publika ludi"). Komence, ol uzesis por omna tipo di atletala konkursi, to esas, sporti qui exploras precipue homala prodaji (rapideso, forteso). Pose, dum la 19ma yarcento, la termino aquiris plu streta signifiko, e deskriptas konkurso-sporti pri kurado, saltado, jetado e marchado. La praktikanti di atletismo nomizesas atleti
Dum Olimpiala Ludi en Tokyo (2020) eventis 48 diciplini di atletismo.