Atletismul este unul din cele mai populare sporturi din lume. Este o ramură sportivă care cuprinde diverse probe de alergări și de marș, de sărituri și aruncări, sau probe combinate, la care participă atleții. 
Termenul a fost preluat după francezul athlétisme, dar originea e în greaca veche: ἀθλητής / athlêtês, „participant la o competiție, concurent”, derivat din ἆθλος  / áthlos, „concurs, întrecere”. 


== Istoric ==
Atletismul se practică în cadrul Jocurilor Panelenice (Jocurile Phytice, Istmice, Nemeice, Olimpice) în Grecia antică
Atletismul modern se constituie ca sport în Anglia, la mijlocul secolului al XIX-lea.
În anul 1896, la prima ediție a J.O. moderne (Atena), atletismul apare ca sport înscris în programul competiției. Cuprindea 12 probe (6 alergări, 4 sărituri și 2 aruncări). Atletismul rămâne prezent la toate edițiile J.O. care au urmat după 1896.
În 1912 se înființează Federația Internațională de Atletism Amator (I.A.A.F.).
În 1934, la Torino, are loc ediția inaugurală a Campionatelor Europene (C.E.) în aer liber.


== Atletismul în România ==
Datorită studenților români care studiau în Germania, Franța și Austria, atletismul pătrunde în România ca sport la sfârșitul secolului XIX. Se organizează concursuri pentru elevi și adulți, se înființează societăți („Societatea română de alergări pe jos”), apar cărți („Atletismul” - 1875, „Exerciții atletice” -1879).
În 1912 este fondată Federația Română de Atletism (F.R.A.), cea care coordonează secțiile de atletism ale Cluburilor și Asociațiilor sportive din România. Primele Campionate Naționale ale României se organizează în anul 1914, la 16 probe, numai pentru bărbați. Abia în 1922 se organizează primele concursuri cu participare feminină. Din anul 1952 atleții români participă regulat la toate marile competiții mondiale. Exemple de probe de atletism sunt:

săritura în lungime, săritura în înălțime, săritura cu prăjina, triplusalt
alergare liberă sau cu obstacole (garduri) pe diferite distanțe
ștafetă
aruncarea ciocanului
aruncarea discului
aruncarea greutății
aruncarea suliței
maratonul

		
			
			
		
		
			
			
		
		
			
			
		

De-a lungul anilor, România a obținut, la acest sport, un total de 34 de medalii olimpice:


== Principalele competiții ==
Internaționale
Jocurile Olimpice
Jocurile Paralimpice
Campionatele Mondiale de Atletism
Campionatele Europene de Atletism
Cupa Mondială de atletism
Cupa Europei la atletism
Campionatele Mondiale de Atletism în sală
Campionatele Europene de Atletism în sală
Naționale
Campionatele Internaționale de Atletism ale României
Campionatul Național Grand Prix pentru Seniori, Tineret și Juniori
Campionatul Național Universitar de Sală
Campionatul Național de Iarnă - Marș


=== Viteze la probe de alergări pe pistă și pe șosea ===
Comparație a recordurilor mondiale pentru probele olimpice. 

La 6 ianuarie 2024.


== Vezi și ==
Atletism la Jocurile Olimpice
Lista recordurilor mondiale la atletism
Listă de campioni mondiali de atletism feminin
Listă de campioni mondiali de atletism masculin
Recorduri naționale la atletism (România)


== Note ==


== Legături externe ==
  Materiale media legate de atletism la Wikimedia Commons

en World Athletics Sit oficial
Română de Atletism
Curs Atletism