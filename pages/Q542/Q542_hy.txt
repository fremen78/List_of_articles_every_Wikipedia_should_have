Լիլիթ (պոեմ), Ավետիք Իսահակյանի հայտնի ստեղծագործությունը, որը հիմնված է հրեական լեգենդի վրա։ Գրվել է 1921 թվականին Վենետիկում։ Հրատարակվել է Բոստոնի «Հայրենիք» թերթում, որից հետո գրախոսականներ են գրվել, ստեղծագործությունը լայն ճանաչում է գտել և թարգմանվել տարբեր լեզուներով։


== Բովանդակություն ==
Իսահակյանը պատմում է մի հրեղեն կնոջ մասին, որին Աստված արարել էր դեռ Եվայից առաջ՝ Ադամի մենությունը փարատելու համար։
Լիլիթին ստեղծվել էր կրակի բոցերից։ Նա հրաշագեղ մի էակ էր, որը խելքահան էր անում Ադամին։

Սակայն Լիլիթին Ադամը ամենևին չէր հետաքրքրում։ Նա իրեն համարում էր դրախտի ամենակատարյալ էակը, իսկ Ադամը հողեղեն էր, Լիլիթը չէր ուզում սիրել ու հնազանդվել նրան, ինչպես պատգամել էր Աստված։ Ավելին՝ կրակոտ Լիլիթը հրապուրվել էր սատանայով և ենթարկվում էր նրա կամքին։ Ադամը, որ կուրորեն և անվերապահ սիրով սիրում էր Լիլիթին, պատրաստ էր ներել և ընդունել հրեղեն էակին, սակայն Լիլիթն անդրդվելի էր, նա այդպես էլ չընդունեց Ադամին և հեռացավ սատանայի հետ։

Տեսնելով Ադամի տանջանքներն ու լսելով նրա հառաչանքը՝ Աստված որոշեց ստեղծել Եվային, որը հնազանդ կլիներ և կփարատեր Ադամի տխրությունը։ Աստված Ադամի կողոսկրից արարեց կնոջը։ Եվան գեղեցիկ էր, առաքինի ու հնազանդ։ Սակայն Ադամը միշտ, ամեն վայրկյան հիշում ու տենչում էր միայն Լիլիթին։


== Արվեստում ==
Իսահակյանը ցանկանում էր, որ նկարիչ Սարգիս Խաչատրյանը ստեղծի Լիլիթի կերպարը։ Բանաստեղծը նամակներից մեկում գրում է, որ «Ուղղակի ոսկով ու լույսով  ու բոցերով պիտի նկարե այս իսկական կնոջը՝ հոգի ու մարմին այրող։ Եվ միշտ երազ…»: Սակայն նկարիչը չի հաջողել այս հարցում, և տարիներ անց նրա կինը՝ Վավա Խաչատրյանը, ստեղծեց բաղձալի կտավը։


== Արտաքին հղումներ ==
https://artsakhlib.am/wp-content/uploads/2020/07/%D4%B1%D5%BE%D5%A5%D5%BF%D5%AB%D6%84-%D4%BB%D5%BD%D5%A1%D5%B0%D5%A1%D5%AF%D5%B5%D5%A1%D5%B6-%D4%BC%D5%AB%D5%AC%D5%AB%D5%A9-1.pdf, Ավ․ Իսահակյան, «Լիլիթ», Երևան, 1983։
Համազգայինի երիտասարդները բեմականացրել են Իսահակյանի «Լիլիթը»՝ պոեմի 100-ամյակի առիթով, նոյեմբեր 2021։
Լիլիթը, Վավա Խաչատրյանը և Իսահակյանի «սիրածների կորուստը»
https://lib.mskh.am/b6asg1tk2q463oaec6ced6ge3i9ek7ljy6aec/682eae.shtml Արխիվացված 2024-03-17  Wayback Machine, Ավ․ Իսահակյան, «Լիլիթ» պոեմ


== Տես նաև ==
Լիլիթ
Ավ․ Իսահակյան, «Լիլիթ» պոեմը Վիքիդարանում


== Ծանոթագրություններ ==