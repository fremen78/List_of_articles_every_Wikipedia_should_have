An metal (gikan sa Griyegong μέταλλον métallon, "mina, metal") iyo sarong materyal na, kun preskong naprepara, napakintab, o nabari, nagpapahiling nin lustrong hitsura, asin marhay an pagdara nin elektrisidad asin init. An mga metal tipikal na kapag pigpukpok manipis asin malaba sana o napapalaba sa paagi nin pagbutong na dae nababari (pwede magin wire). An metal pwede magin sarong elementong kimikal arug kan bakal; sarong alloy arug kan dae-pigtataklang steel, o sarong molekular na kompuwesto arug kan polimerikong sulfur nitride.
An uusipon kan mga naprosesong metal iyo pighohona na nagpoon sa paggamit kan tanso harus 11,000 taon na an nakaagi. An bulawan, pirak, bakal (bilang meteyorikong bakal), tingga, asin brass iyo nagagamit naman bago pa an pinakaenot na bistong pagluwas kan bronse kaidtong ikalimang milenyo BCE. An subsekwentong nahaman iyo kabali an produksyon kan mga suanoy na porma kan steel; an pagkadiskobre kan sodyo—an pinakaenot na magiang metal—kaidtong 1809; an pagsakat kan mga modernong alloy steel, asin, poon kan pagtatapos kan Ikaduwang Gerang Pankinaban, an pagkahaman kan mga mas sopistikadong alloy.


== Panluwas na takod ==

ASM International (nagligad na American Society for Metals)
Strong as Titanium, Cheap as Dirt: New Steel Alloy Shines
The Minerals, Metals & Materials Society Home Page