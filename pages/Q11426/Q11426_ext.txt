Un metal es un material con capacidá pa conduddil calol y eletricidá. Están tos apeñusgáus ena mesma parti la tabra periódica. Tienin de 1 a 3 eletronis de valencia, juendu los sus átumus pocu eletronegativus y tuviendu una baja nirgía de ionización.
Los metalis tienin angunas propiedáis físicas polas que se destacan. Puein sel brillantis, tenel alta densidá, sel ductis y maleabris, tenel un puntu de fusión altu, sel durus y sel güenus condutoris de la calol y la eletricidá.
Tienin estas propiedáis pol jechu de que los eletronis esterioris están atilláus namás qu'una mijina a los átumus, jormandu una aspeci de mari que los baña a tòs (vel semicondutol), lo que se conoci comu atiju metálicu.
Los metalis puein jormal aliacionis entre ellus y ellus y se crassifican sigún la su densidá en:

Ultraligerus: Densidá en g/cm³ menol que 2. Los mas comunis d'esti tipu son el magnesiu y el beriliu.
Ligerus: Densidá en g/cm³ menol que 4,5. Los más comunis d'esti tipu son el aluminiu y el titaniu.
Pesáus: Densidá en g/cm³ mayol que 4,5. Son la juerza tolos metalis.


== Metalis ==
Calciu.
Plomu.
Cobaltu.
Cobri.
Jierru.
Manganesu.
Níquil.


=== Otrus artículus ===
Tabra periódica