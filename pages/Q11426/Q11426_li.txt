Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

E metaal is e sjemisch element oet ein vanne volgendje reekse van 't periodiek systeem:

Alkalimetale;
Aerdalkalimetale;
Euvergangsmetale;
Houfgroepmetale.
In 't periodiek systeem bevinje dees elemente zich allemaol links vanne semi-metale, of metalloïde. De metalloïde ligken op 'n diagonaal lien van boor (B) toet astaat (At).
Inkel algemein bekèndje metaalsaorte zeen: iezer, alleminium, kaoper, chroeam, nikkel, loead, zink, góld, zilver en platina, en ouch inkel legeringe zeen gemaak van metale, wie: bróns, messing, inox en soldeertin.
Metale höbben 'n aantaal kènmirkendje fysische eigesjappe:

ze höbbe meistes e glimmendj uterlik;
ze höbben 'n hoeag tejheid en zeen vervörmbaar;
ze höbbe meistes 'n hoeag smultjpuntj; mit oetzunjering van kwik en gallium zeen alle metale vaste stoffe bie kamertemperatuur;
ze zeen gooj geleiers van wurmdje en lektriciteit.