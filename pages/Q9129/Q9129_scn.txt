Grecu (lingua greca Ελληνικά) esti na lingua innu-aurupea cu 3500 anni di storia, oji parrata di 16 miliuna d'abbitanti ntâ Grecia, Cipru, Burgarìa, Arbanìa, Turchìa, sud Italia e Sicilia. Li tanti cumunitati migrati unni si parra la lingua ncrùdinu Melbourne, Australia quali avi la terza cchiù granni pupulazzioni greca dû munnu, appoi Ateni e Saluniccu. Na varianti dâ lingua greca, lu grecu-càlabbru, era parrata pi sèculi ntâ Sicilia e ntô sud di la Talia, e oi quarchi migghiaru di cristiani la pàrranu ancora.


= Nfruenza dâ lingua greca ntrâ lingua siciliana =
Li siquenti palori siciliani sunnu d'urìggini greca (cuntinuti l'asempi unni nun esti chiaru siddu la palora scippa pi dirittu dû grecu o dû latinu):

appizzari - ruvinari, jiri mali (comu na frutta) (veni dû grecu (eks) èpeson)
babbiari - (veni dû recu babazo, ca urìina midemma li palori: babbazzu e babbu - stùbbidu; dû latinu babalus e dû spagnolu babieca)
bucali - pitcher (veni dû grecu baukalion)
bùmmulu - ricipienti d'occa (dû grecu bombylos; o dû latinu bombyla)
cartedda - cistinu (dû grecu kartallos; o dû latinu cratellum)
carusu - picciottu (dû grecu kouros; o dû latinu carus - cristianu caru, dû sanscritu caruh - cristianu amichìvuli, amicu)
casèntaru - vermi suttirraniu (dû grecu gas enteron)
cirasa - fruttu rubbiu (dû grecu kerasos; o dû latinu cerasum)
cona - icona, mmàini, mitàfura (dû grecu eikyon; o dû latinu icona)
cuddura - esti nu tipu di pani (dû grecu kollyra; o dû latinu collyra)
grasta - vasu di sciura (dû grecu gastra; o dû latinu gastra)
naca - jazzu pî picciriddi (dû grecu nake)
ntamari - maravigghiari, (dû grecu thambeo; dû calabbrisi tàmmaru ca signìfica loccu, veni di l'àrabbu tammar cummircianti, vinnituri)
pistiari - manciari (dû grecu apestiein)
tuppuliari - bussari (dû grecu typto).


== Vuci cunzigghiati ==
Grecu anticu
Grecu bizzantinu
Grecu mudernu