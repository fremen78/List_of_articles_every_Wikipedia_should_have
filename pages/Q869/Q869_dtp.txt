Thailand, Negara Thai (Malay: نڬارا تهاي; Thai: ประเทศไทย) toi ko' ngaran rasmi dau Kerajaan Thai (Thai: ราชอาณาจักรไทย) nopo nga pogun id rantau Asia Tenggara. Thailand nopo nga id piolitan miampai Myanmar id koibutan kotonobon, Laos om Kemboja id kosilahon, Teluk Thailand om Malaysia id kabaatan, om Laut Andaman id kotobobon. Piolitan nopo do rahat dau nga kohompit no Vietnam id kabaatan kosilahon id suang Teluk Thailand, om Indonesia om India ponong id kabaatan kotonobon id suang Laut Andaman. Ibu negara om kakadayan bobos tagayo nopo nga Bangkok. Miampai kiikiro 69 riong tulun, nosiliu o Thailand sabaagi pogun ko-20 bobos ogumu mogigion id pomogunan.


== Geografi ==

Miampai linaab 513,120 km², Thailand nopo nga pogun ko-50th bobos agayo nung intangan o linaab, okoro tokuri mantad ko Yaman om agayo tokoromantad ko Sepanyol.
Thailand nopo nga winangun mantad mogisuusuai rantau geografi i sorokuri-kuri misudong miampai kaadangon do wilayah. Rantau koibutan nopo nga kinoyonon otidong Thai, miampai timpak bobos akawas id Doi Inthanon id Banjaran Thanon Thong Chai ii no 2,565 meter id sawat pompod rahat. Rantau koibutan kosilahon toi ko' winangun mantad Banjaran Khorat Plateau i misampaping miampai Bawang Mekong id kosilahon. Rantau id tanga pogun dii tinalahanan do dolungan apatau Bawang Chao Phraya i lumutung gisom id Teluk Thailand. Kabaatan Thailand winangun mantad Segenting Kra i okikip nga poinlaab gisom Semenanjung Tanah Melayu. Maya politik, kiwaa onon kinoyonon geografi i mogisuusuai mantad populasi, toud impohon, koulalaho sandad, om taang koburuon sosial om ekonomi. Kopogisuusuayan do rantau-rantau nopo nga koulalaho latar fizikal i bobos okito id Thailand.
Bawang Chao Phraya om Mekong nopo nga toud koposion do kinoyonon id labus kakadayan Thailand. Kolobusan asil tanom maya industri momoguno koduuduo bawang dii miampai cawang-cawang dau. Kilinaab o Teluk Thailand dp 320,000 kilometer persegi om nosuwu do ongobawang Chao Phraya, Mae Klong, Bang Pakong, om Tapi. Waig di oribau poingompus disan do kabaatan om Semenanjung Kra manakadai kumaa sektor pelancongan. Disan rahat id kosilahon Teluk Thailand nopo nga longkod perindustrian Thailand miampai pelabuhan waig utama pogun id Sattahip pelabuhan perdagangan i bobos atangkangau, Laem Chabang.
Rahat Andaman nopo nga toud sandad i kigatang tu kinoyonon nopo dii nga id pialatan do longkod podtuongisan bobos ointutunan om kiharo-haro id Asia. Watas Phuket, Krabi, Ranong, Phang Nga om Trang, om ongopulou dau nopo nga poingompus id disan rahat Andaman. Sundung do noontok Tsunami Aceh 2004, toinsanan nopo dii nga kagayat ginawo tutumombului mantad pointongkop pomogunan.
Kinoimbulayan suul montok pamansayan iso terusan i kaanu doti popiromut do Rahat Andaman miampai Teluk Thailand, miagal di Terusan Suez om Panama. Osokodung o pembesar Thai do suul diti tu kaanu ii mongingkuri yuran mantad Pelabuhan Singapura, popogirot piromutan miampai China om India, monginiba pamanahon kapal, om mongilag ancaman lanun id Selat Melaka, om nogi monokodung dasar porinta Thai do sumiliu hab logistik Asia Tenggara. Ogumu koboros do kaanu terusan diti monginsonong ekonomi id kabaatan Thailand i lumansan no do podtuongisan. Nung poindalanon, osiliu o terusan diti sabaagi projek kejuruteraan raya miampai jangkaan kousinan AS$20–30 bilion.


== Sukuon ==