Tai (vana nimega Siiam) on riik Kagu-Aasias Indohiina poolsaarel.
Tai on kuningriik. Tai kuningas on alates 2016 Rama X.


== Asend ja kuju ==
Tai asub Kagu-Aasia mandriosa keskel. Riik ulatub põhjast lõunasse 1585 kilomeetri ja idast läände 821 kilomeetri ulatuses.
Tai piirneb põhjas ja läänes piki Salweeni jõge Birmaga, põhjas ja idas piki Mekongi jõge Laosega, kagus Kambodžaga ning lõunas Kra maakitsuse kaudu Malaisiaga.
1900 kilomeetri ulatuses on Tail rannajoont Tai lahe (Lõuna-Hiina mere osa) ääres. Malaka poolsaare läänekülg on Andamani mere ääres.


== Ajalugu ==
Tai ei ole kunagi olnud ühegi Euroopa riigi asumaa.
Esimene tailaste riik oli Sukhotai, mis asutati 1238 ja eksisteeris kuni 1438. aastani. Kuid tänapäeva Tai maa-alal polnud see esimene riik. Kuid Sukhotai polnud esimene riik tänapäeva Tai maa-alal. Lavo riik moodustati traditsiooni järgi aastal 638, aga võib-olla juba 5. sajandi keskel, aga see polnud tailaste riik ja selle ametlik keel oli moni keel, mida Tais räägib tänapäevalgi miljon inimest. Lavo ühines Ayutthaya riigiga, ametlikult 1388. Sel ajal asus Sukhotai Ayutthayast põhja pool ja oli kaotanud merepiiri. Järgmisel sajandil ühendati ka Sukhotai Ayutthayaga.
Ayutthaya riiki loetakse tänapäeva Tai eelkäijaks. See riik moodustati 1351. Ta oli suhteliselt stabiilne, sõdu naaberriikidega oli vähe. 18. sajandil tekkisid siiski pärilussõjad, sest reeglid selle kohta, kes saab vana kuninga surma korral uueks kuningaks, polnud üheselt määratud. Sajandi keskel tungis Birma Ayutthayasse ja vallutas selle 1767. Kuid Birma ei liitnud Ayutthaya maa-ala enesega, vaid piirdus maa laastamisega ja tõmbas oma väe koos röövsaagiga tagasi.
Legitiimse võimu puudumisest hoolimata kestis anarhia riigis vähe aega. Viis sõjapealikku kuulutasid end uueks kuningaks, kuid Chap Tak alistas kiiresti kõik ülejäänud ja kuulutas end Taksini nime all Thonburi kuningriigi valitsejaks – Thonburi oli uue riigi pealinn. Taksin oli võimekas väejuht, kes taastas riigi ühtsuse, sõdis edukalt naabritega ning vallutas ja ühendas oma riigiga Laose ja Kambodža. Tema võim kestis 15 aastat, 1782 korraldas tema kauaaegne liitlane Chao Phraya Chakri riigipöörde. Taksin kukutati ja tapeti.
Chao Phraya Chakri sai uueks Tai kuningaks Rama I nime all ja temast alguse saanud dünastia valitseb Taid tänapäevani. Rama I asutas veel samal aastal uue pealinna nimega Rattanakosin ja ta muutis riigi nime Rattakosini kuningriigiks. Pealinna nime hiljem muutus ja seda hakati kutsuma Bangkokiks. Bangkok on Tai pealinn tänapäevani.
Rattakosin oli absoluutne monarhia nagu kõik tema eellasriigidki. 1932 tekkis riigil rahahäda ja kuningas otsustas sõjaväe eelarvet vähendada. Sõjavägi korraldas riigipöörde ja kuningas Rama VII pidi nõustuma Tai põhiseaduse vastuvõtmisega, mis lõpetas absoluutse monarhia. Riigi ametlik nimi polnud enam Rattakosin, vaid Siiam nagu kõnekeeleski. 1935 Rama VII kukutati ja troonile sai tema poeg. 24. juunil 1939 muudeti riigi ametlikku nime taas ja selleks sai Tai.
Kui puhkes Teine maailmasõda, pakkus Jaapan Taile liitu, lubades aidata kaotatud maa-alade (ehk Laose ja Kambodža) tagasisaamisega. Tai kuulutas Suurbritanniale ja USA-le sõja. Suurbritannia, kelle asumaa Malaia oli otseses ohus, vastas samaga, aga USA otsustas sõjakuulutust eirata ja jättis selle tähelepanuta. Sõjategevust Tais ei toimunud, aga sõja lõppedes kuulus Tai kaotanud riikide hulka ning Suurbritannia ja Prantsusmaa võitnud riikide hulka, mis tähendas, et kaotatud alade tagasisaamisest ei saanud enam juttugi olla.
1946 muudeti riigi nimi taas Siiamiks ja 1948 tagasi Taiks. Sõna thai (ไทย) tähendab tai keeles 'vaba'. Sama sõna tähistab ka tai rahvast, mistõttu osa elanikest, eriti suur hiina vähemus, kasutab endiselt nime "Siiam".
Tai on populaarne turismimaa.


== Haldusjaotus ==
Tai on unitaarriik, mis on jaotatud 77 provintsiks, mis on rühmitatud viide geograafilisse rühma


== Vaata ka ==
Tai valitsusjuhtide loend
Tai jalgpallikoondis
Ko Lanta Yai
Gerakan Mujahidin Islam Patani
Eesti-Tai suhted


== Viited ==


== Välislingid ==

Kalev Kask. Ekspeaminister lõhestab endiselt Tai ühiskonda. Eesti Päevaleht. 28. november 2008