Tai (ofisial la Rena de Tai) es un pais a la sentro de la penisola indoxines en Asia sude-este. Con area intera de sirca 513 000 kmÂ², Tai es la pais 50 de la plu grandes de mundo. Lo es la pais 20 de la plu popladas de mundo, con sirca 66 milion persones.
Tai es un monarcia constitual e ia varia tra desenios entre democratia parlamental e junta militar; la colpa de stato la plu resente ia es par la Consilio Nasional per Pas e Ordina en maio 2014. Sua capital e site la plu poplada es Bangcoc. Lo es bordada a la norde par Miama e Lau, a la este par Lao e Camputxa, a la sude par la Golfo Tai e Malaisia, e a la ueste par la Mar Andaman e la parte estrema sude de Miama. Sua fronteras maral inclui Vietnam en la Golfo Tai a la sude-este, e Indonesia e Barat en la Mar Andaman a la sude-ueste.
La economia tai es la numero 27 de la plu grandes de mundo par produi interna bruta, o la numero 20 si on mesura par capasia de compra. Lo ia deveni un pais nova industrida e un esportor major en la desenio de 1990. Fabrica, cultiva e turisme es campos major de sua economia. On regarda lo como un potiosa media en la rejion e la mundo.
La area de Tai es sirca 514,000 cilometres cuadrida. En 2007, la pais ia ave sirca 65 068 149 abitores. La site capital es Bangcoc, e la lingua major es tai.