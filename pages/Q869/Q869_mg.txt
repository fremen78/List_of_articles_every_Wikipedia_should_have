I Tailandy, na Fanjakan' i Tailandy, dia firenena any Azia Atsimo-Atsinanana, izay manana morontsiraka ao amin’ ny Hoalan' i Tailandy sy ao amin' ny Ranomasin' ny Andaman. Ny velaran-taniny dia misy eo amin' ny 514 000 km2 eo ho eo; ary miisa 65 tapitrisa ny mponina ao aminy, araka ny fanisana natao tamin' ny taona 2008. I Tailandy dia mizara sisintany amin' i Mianmara any andrefany, amin' i Malaizia any atsimo, amin' i Kambôdia any atsinanana ary amin' i Laôsy any avaratra-atsinanana. Ny renivohitr' i Tailandy dia i Bangkok (Krungthep - กรุงเทพฯ, "Tanànan' ny Anjely"). Atao hoe ประเทศไทย, Prathet Thai na ราชอาณาจักรไทย, Ratcha Anachak Thai izy amin' ny fiteny tailandey. Niova anarana ilay fanjakana tamin' ny taona 1949: Siam no anarany taloha.
Ny ampahany avaratra amin’ i Tailandy dia ao amin’ ny Saikanosy Indôsinoa (izay ahitana koa an’ i Laôsy sy i Vietnamy ary i Kambôdia), fa ao amin’ ny Saikanosin' i Malacca kosa ny tapany atsimo. Ny vohon-taniny dia ahitana ny tany lemaka afovoany izay tondrahan’ ny ony Chao Phraya (ony lava indrindra ao amin’ ily firenena), hodidinin’ ny tendrombohitra sy lembalemba maro (isan’ izany ny lembalemban’ i Korat). Manakaiky ny 30 %n’ ny tanin’ i Tailandy no rakotra ala. Toetanin-janapehin-tany mafana sy mando no manjaka any.
Ny mponina any Tailandy (atao hoe Tailandey) dia ahitana indrindra ny Tay (mihoatra ny 75 %), ny Sinoa (15 %), ny Maley, ny Vietnamiana ary ny Kambôdiana. Ny bodisma no fivavahana be mpanaraka indrindra any. Ao amin’ ny faritra afovoany, any ambanivohitra, no onenan’ ny akamaroan’ ny mponina.
Ny fambolena no seha-pamokarana iompanan’ ny toekaren’ i Tailandy ; anisan’ ireo firenena mpamokatra vary betsaka indrindra eto an-tany ity firenena ity. Miroborobo ny taozava-baventy nanomboka tamin’ ireo taona 1980 sy 1990, indrindra noho ny fampiasam-bola nataon’ ny Japôney tao. Mandroso koa ny fanodinana ny vokatry ny fambolena sy ny fanamboarana lamba ary ny fizahàn-tany.
Niorina tamin’ ny taona 1238 ny firenena tailandey. Fanjakà-mpanjaka ara-dalàm-panorenana i Tailandy hatry ny taona 1932. Ny fiteny tailandey no teny ôfisialy any Tailandy ary ny baht no vola ampiasaina any.


== Tantara ==


== Jeografia ==


=== Toe-tany ===


== Politika ==


== Toe-karena ==


== Jereo koa ==
Firenena ao Azia:
Afganistàna - Arabia Saodita - Armenia - Azerbaijàna - Bangladesy - Bareina - Botàna - Broney - Emirata Arabo Mitambatra - Filipina - Iemena - India - Indônezia - Iràka - Iràna - Israely - Japàna - Jôrdania - Kambôdia - Katara - Kazakstàna - Kirgizistàna - Kôety - Kôrea Atsimo - Kôrea Avaratra - Laôsy - Libàna - Maldiva - Malezia - Mianmara - Môngôlia - Nepaly - Ômàna - Ozbekistàna - Pakistàna - Palestina (fanjakana) - Rosia - Sina - Singaporo - Siria - Srilanka - Tailandy - Taioàna - Tajikistàna - Torkia - Torkmenistàna - Vietnamy.
Kôntinenta eto an-tany

Afrika
Amerika (Amerika Avaratra - Amerika Atsimo)
Azia
Eorôpa
Ôseania
Antarktika


== Rohy Ivelany ==


=== Tranonkala Ofisialy ===
Thaigov.go.th Royal Government of Thailand
Tourism Authority of Thailand Official tourism website


=== Hafa ===
CIA - The World Factbook - Thailand Archived Desambra 29, 2010 at the Wayback Machine