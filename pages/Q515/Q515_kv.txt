Шаблон:Серпасыс абу
Костромин Анфим Иванович (Лыатыса Анфим) (1907—1967) — коми драматург, культураын уджалысь.


== Олан туй ==
Анфим Костромин чужӧма 1907-ӧд вося кӧч тӧлысь 1-ӧд лунӧ Вӧлӧгда губерняысь Яренск уездса От вӧлӧсьт улӧ пырысь Лыатыын (ӧні — Емдiн районса Лыаты грезд).
Школа помалӧм бӧрын вӧлӧма комсомолса уджалысьӧн медводз чужан сиктас, сэсся  вӧлӧсьтас, обласьтын, культпросветын уджалысьӧн, Йӧзкостса творчество керкаын медводдза директорӧн (1941 вося моз тӧлысь 18-ӧд лунӧдз. Велӧдчӧма Москваын К.С. Станиславский театрын актёръяслӧн школаын. Сійӧс помалӧн бӧрын лоӧма Сыктывкарса драма театрын директорлӧн отсасьысьӧн. 
Айму вӧсна Ыджыд тыш дырйи вӧлӧма младшӧй политрук. Сьӧкыда ранитчӧм бӧрын бурдӧдчӧма Новосибирскса госпитальын. Уджалӧма Новосибирскса клубъясын, сэсся — Коми АССР-са культпросветучреждениеясын да клубъясын, Ухтпечлаглӧн политотделса управленньӧын, Коми республикаса культура министерствоын старшӧй инспекторӧн.
Кулӧма 1967-ӧд воын.


== Гижан удж ==
1920-ӧд вояссянь гижӧма кывбуръяс, драма гижӧдъяс, водзмӧстчӧма Коми мулӧн литературнӧй олӧмын. 1930 воын петӧма «В лесу» небӧг, кӧні йӧзӧдӧма А.И. Костроминлысь куим пьеса. 1931 воын Нёбдінса Витторкӧд ӧтвылысь сійӧ вуджӧдӧма да лэдзӧма торъя небӧгӧн А. Глебовлысь «Вставай в ряды» пьеса. Виктор Савинкӧд жӧ вуджӧдӧма Мольерлысь «Лекарь поневоле» комедия.


== Ӧшмӧсъяс ==
«Коми гижӧд» онлайн-тӧданін


== Ыстӧдъяс ==