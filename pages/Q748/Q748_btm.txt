Agama Buddha sanga Buddhisme ima sada agama nonteistik sanga filsafat (Sanskrit: dharma; Pali: धम्म dhamma) na marasal sian anak benua India ima namarragam tradisi, kapurcayoan, cara maribadat nalainna sudena ampir mardasorkon tu ajaran na na ioban ni Siddhartha Gautama, na biaso binoto manjadi Si Buddha (artianna "na madung sodar"). Manurut tradisi Buddhis, Si Buddha mangolu dot mangajar i bagian timur anak benua India i woktu antara abad pa-6 sampe pa-4 SM (Dompak so Masehi). Ia idokon ni umat Buddha manjadi sada guru na madung sodar sanga namadung torang na mambagion parbinotoan-Nia tu manolongi jolma namangolu mangantak parkancitan nialai dohot mangagoon nasomamboto/sinaotoan/agolapan roa (moha), sianaokoan (lobha), dot pargoyak/parholas (dosa). Abisna sanga mintopna moha, lobha, dot dosa idokon dohot Nibbana. Anso dapot Nibbana sasadaalak mambaen panaili napeto, inda mambaen parange nasala, mangkarejoon meditasi anso manjago pikiran anso totop i kaadaan na denggan sanga ias dot bisa mangarti fenomena roa dot sibuk.
Dua aliran utamo Buddhisme na les adong na iakui alak najaji ning ahli: Theravada ("Aliran Alak Sesepuh") dot Mahayana ("Kandaraan Agung"). Vajrayana, sada bontuk ajaran na isambungkon dohot siddha India, bisa ianggap manjadi aliran patolu sanga umna bagian ni Mahayana. Theravada puna pangiut na tarsabur bolak i Sri Lanka, dot Asia Tenggara. Mahayana, na mamake kabiasoan Tano Naias, Zen, Nichiren, Shingon, dot Tiantai (Tiendai) bisa adong i sude Asia Timur. Buddhisme Tibet, na manjago ajaran Vajrayana tingon India abad pa-8, dipraktikkan di wilayah sekitar Himalaya, Mongolia, dot Kalmykia. Bahat umat Buddha i dunia on iparkiraon antara 488 juta dan 535 juta, mambaenna manjadi salah sada agama utamo dunia.


== Sumberna ==


== Catatan ==


== Sian Internet ==