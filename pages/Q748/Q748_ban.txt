Agama Buddha inggih punika silih tunggil agama sané wénten ring jagat guminé. Agama puniki kadadosang agama sané pihih ageng nomer pat ring jagaté. Krama sané manut ring Agama puniki kabaosang Buddhis. Agama Buddha embas ring India kuno dados tradisi Sramana kirang langkung abad ka-6 miwah ka-4 SM, selanturnyané agama puniki nglimbak, utamanyané ring Asia. Wénten kalih aliran Buddhisme sané sampu kaakuin oleh kramané, inggih punika Theravada (aliran para sesepuh) miwah Mahayana (kendaraan Agung). Yéning Buddhisme Theravada tetujonnyané sané pinih utama inggih punika mrasidayang ngamolihang kebahagiaan sané pihnih tegehe nganggén Jalan Mulia Berunsur Delapan, nika mawinan mrasidayang nglepasang raga saking siklus kasangsaran utawi embas malih. Yéning Buddhisme Mahayana tetujonnyané inggih punika mrasidayang ngamolihang kebahagiaan punika nganggén marga bodhisattva, inggih punika siklus antuk ngwantu makhluk sané lianan. Kitab Suci agama Buddha inggih punika Tripitaka, sané madaging sabda miwah ajah-ajahan saking Buddha Gautama. Ajah-ajahan punika kakepah dados tigang buku, inggih punika Sutta Piṭaka (madaging khotbah-khotbah Sang Buddha), Vinaya Piṭaka (awig-awig utawi tata tertib antuk para bhikkhu) miwah Abhidhamma Piṭaka (ajah-ajahan hukum metafisika tur psikologi).


== Pustaka ==