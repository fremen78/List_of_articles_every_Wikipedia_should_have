Budisim em lotu bilong ol Buda. Sidarta, o Buda, em i kirapim budisim long India 2500 yia bipo. Tede i gat 300 milion samting man o meri i lotuim Buda long Graun. 


== Histori long Budisim ==
Budisim igat longpela histori bilong em. Bihain Sidarta i bin dai, ol manmeri bilong lotu bilong Sidarta i raitim pinis ol tok bilong Sidarta na em i bin foundation long budisim.


== Tok bilong Buda ==
Tok bilong Sidarta em i as bilong budisim. Sidarta i bin tok planti stori na toksave. Tasol tok bikpela tumas tru em i olsem: 


=== Ol Foapela Tok Tru ===
Laip em pen. Sapos man o meri i gat laip, em i gat pen.
Em i gat pen bikos em i wetim samting oltaim, na em i laikim samting oltaim i kam long em yet.
Tasol i gat we rausim pen pinis.
Dispela we em i bihainim Rot Igat Etpela Han.


=== Rot Igat Etpela Han ===
Em i etpela pasin yumi i mas bihainim long rausim pen bilong laip: 

Stretpela Harim tok bilong Buda
Stretpela Tingting
Stretpela Tok
Stretpela Mekim olgeta samting
Stretpela Wok
Stretpela Noles
Stretpela Noslip
Stretpela Meditesen


== Narapela tingting bilong budisim ==
Meditesen em i bikpela samting long lotu budisim. 
Manmeri bilong Buda ol i tok tu olsem: 


=== Ol Tripela Tresa ===
Buda, o Sidarta, em i nambawan tresa
Darma, o tok bilong Buda, em i nambatu tresa
Sanga, o olgeta manmeri bilong Buda, em i nambatri tresa


=== Ol Faipela Lo ===
Man o meri bilong Buda i mas bihainim dispela faipela lo:

Bai mi no bagarapim na faitim manmeri na abus
Bai mi no stilim samting
Bai mi no pilai nogut
Bai mi no tok nogut
Bai mi no spak long alkohol na drak.