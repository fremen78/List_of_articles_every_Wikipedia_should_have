Arcantin (be İspanyolki: Argentina) yew dewleta. Cayê xo mıntıqa ra verocê qıtay Amerika dero. Zımey Arcantini de Paraguay û Bolivya, veroc û rocawan de Şili, zımey rocvetışi de Uruguay û Brezilya û rocvetış de Okyanuso Atlantik estê. Paytextê xo Buenos Aireso. Arcantin ezayê Mılletanê Yewbiyayiyano. Menay namey Arcantini erdo sêmêno. Sistemê idarey xo demokrasiya.


== Tarix ==
Tarixê Arcantini zaf kıhan niyo. Wexto verên de, işğalê mıletê Ewropa ra ver, eşirê Postesuran (İndiyan) tede ronişte biyê. Wextê seserra pancyesıne de İspanyoli, İngılızi û Fransızi amê Arcantin. Benatey seserranê pancyesın û heştyesıne de Arcantin koloniya/mıstemera İspanya û Britanya biya. Serra 1816ıne de Arcantini xo reyno ra, xoser ilan kerdo. Serra 1982ıne de Acantin û Britanya semedê adeyanê Falkland û Malvinasi ra kewti wertê cengi, labelê Arcantini Cengê Falklandi kerd vindi. Ewro Arcantin demokratiko, hema Arcantini zaf darbê eskeriye diyê.


== İklım û sûki ==
İklımê dewleta Arcantini honıko. Feqet cenubê Arcantini wextê zımıstani de zaf serdıno. 
Bacarê Buenos Airesi zaf raver şiyo. Tede banê xeylê berzi estê. Buenos Aires bacarê dewizio, paytextê borsayo, merkezê iqtısadê Arcantinio.


== Nıfus ==
Nıfusê Arcantini 38 milyono. Zaf mıxtelıf mılleti tede cıwayenê. Şarê Ewropa (Portekizi, İsponyoli, İtalyani û Fransızi) tede zafê. Dinê Arcantini Xıristiyaniya û mezhebê mılletê Arcantini zi Katolikiya. Tayê Musewiyi û Mısılmani zi estê. Zıwano xoyo resmi İspanyolkiyo. Tayê zi İtalyanki qısey kenê. Nuskar û wendoğê xo zaf niyê.


== İqtısad ==

İqtısadê Arcantini zaf qewetın niyo. Zaf mıntıqey peyser mendê, labelê tayê mıntıqey zi raver şiyê. Hetê endustriye, maden û ziraeti zaf hewlo. İqtısadê Arcantini zaf krizi diyê. Enflasyon û deflasyon iqtısadê Arcantini rê zaf zerar dao.


== Spor ==
Futbolê Arcantini zaf qewetıno. Taxımê Arcantinê mılli dı (2) kupeyê dınya guretê.


== Çımey ==
Coğrafya Arcantini
Xeritay Arcantini Archived 2013-02-25 at the Wayback Machine