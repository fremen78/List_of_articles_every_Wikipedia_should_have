Argentina, officialmente le Republica Argentin, es un stato soveran, organisate como Republica representative e federal, situate in le extremo sud-est de America del Sud e forma parte de America Latin. Su territorio es dividite in provincias e un citate autonome, Buenos Aires, capital del nation e sede del governamento federal. Argentina ha indices de disveloppamento human, renta per capita e qualitate de vita, que se incontra inter le plus altes de America Latin.Secundo le Banco mundial, su PBI nominal es le 27º plus importante del mundo, ma si on considera le poter acquisitive su PBI total transforma le pais in le 22º economia plus importante del mundo. In 2010, Argentina esseva classificate como un pais de receptas median-alte o como un mercato emergente, anque per le Banco Mundial.
Per su extension, 2.780.400 km², illo es le secunde stato plus grande de America latin, quarte in le continente american e octave in le mundo, considerante solmente le superficie continental subjecte a su soveranitate effective. Si on considera le Insulas Malvinas, Insulas Georgias del Sud, Insulas Sandwich del Sud e Insulas Aurora (administrate per le Regno Unite ma de soveranitate in litigio con le Argentina), plus le zona antarctic reclamate al sud del parallelo 60° S, denominate Antarctica Argentin (que include le insulas Orcadas del Sud e insulas Shetland del Sud), le superficie total se elevarea a 3 761 274 km², convertente se in le septime pais plus grande del mundo. Nonobstante, iste reclamation es affectate per illo que es establite in le Tractato Antarctic, sin que su signatura constitue un renunciation.
Su superficie continental american, que circumfere un grande parte del Cono Sur, es limitate al nord con Bolivia e Paraguay, al nord-est con Brasil, al este con Uruguay e le Oceano Atlantic, e al sud e west con Chile.
Le venerdi 25 de maio 1810 esseva deponite le ultime vicerege espaniol qui governava desde Buenos Aires, organisante se le Prime Junta de governamento, e le martedi 9 de julio 1816 esseva proclamate formalmente in Tucumán su independentia como pais libere e soveran.


== Toponymia ==

Le nomine «Argentina» proveni del latino argentum («Argento») y es associate con le mytho del Montanias del Argento, commun inter le prime exploratores europee del region, e espanioles e portugeses. Iste ultimes esseva qui denominava Rio da Prata («Río de la Plata») al grande estuario discoperite per le expedition portugese in 1502 in le qual participava Américo Vespucio e a ubi postea arrivava Juan Díaz de Solís in 1516, appellante lo Mar Dulce. 
Le nomine esseva mentionate le prime vece in le poema publicate en 1602 per le espaniol Martín del Barco Centenera intitulate La Argentina e conquesta del Río de la Plata, in le qual se describe le region del Río de la Plata e anque le fundation del citate Buenos Aires.
Le toponymo appare ratificate quando se publica in 1612 le obra Le Argentina manuscripte de Ruy Díaz de Guzmán, obra de historia in le qual, in medio de un conto epic, il ha un description del region. Al final del seculo XVIII, le parola esseva de uso commun pro denominar tote le pertinente con le Río de la Plata, su bassino, su superficie e su population, ma le viceregno create in 1776, antecedente immediate del pais independente in 1816, porta le nomine de «Viceregnato del Río de la Plata».
Le Prime Junta de Governamento utilisava le nomine de Provincias Unite del Río de la Plata, que esseva anque empleate per le governamentos sequente usque que, in 1816, le Congreso de Tucumán proclamava le independentia del Provincias Unite in America del Sud, nomine que se manteneva in le Constitution de 1819.
Officialmente, se utilisava le prime vice le denomination Republica Argentina in l Constitution de 1826. Durante le governamento de Juan Manuel de Rosas (1835-1852) se utilisava, inter alteres, le nomines de Confederation Argentin, Republica del Confederation Argentin e Federation Argentin.
Le Constitution Argentin de 1853 esseva sancite in le nomine del populo del Confederation Argentin, ma quando le Stato de Buenos Aires esseva incorporate, in 1860 esseva cambiate per Nation Argentin e se incorporava le articulo 35: 

"Le denominationes adoptate successivemente desde 1810 usque al presente, a saper: Provincias Unite del Río de la Plata; Republica Argentin, Confederation Argentin, essera in avante nomines official indistinctemente pro le designation del Governamento e superficie del provincias, empleante se le parolas "Nation Argentin" in le formation e sanction del leges."
Le 8 de octobre 1860, in la citate Paraná, in ille tempore capital del Confederation Argentin, le presidente Santiago Derqui decretava que: 

"...essente conveniente isto, respecto a establir le uniformitate in le actos administrative, le Governamento accordava que pro tote iste actos se usa le denomination Republica Argentin."
Le nomine esseva confirmate decisemente in 1862 per Bartolomé Mitre, prime presidente del pais reunificate, quando ille utilisava le titulo de Presidente del Nation Argentin.


== Organisation territorial ==


== Regiones Integrate ==


== Vide etiam ==
Raúl Alfonsín
Ché Guevara
Néstor Kirchner
Eva Perón
Juan Perón
José de San Martín
Lis Federico Leloir Laureato Nobel in chimia
Jorge Luis Borges Autor litterari
Bernardo Alberto Houssay Laureato Nobel,vide Bernardo Alberto Houssay (espaniol)


== Referentias ==