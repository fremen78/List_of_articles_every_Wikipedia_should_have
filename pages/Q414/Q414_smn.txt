Argentiina täsiväldi (espanjakielân República Argentina) teikkâ tuše Argentiina (espanjakielân Argentina) lii staatâ Maadâ-Amerikist. Ton uáivikaavpug lii Buenos Aires.


== Eennâmtiätu ==

Argentiina vijđodâh lii 2 780 400 km², mast 43 710 km² ađai 1,6 % lii čääci. Vijđoduv mield Argentiina lii maailm 9. stuárráámus staatâ.


=== Sajadâh já rääjih ===
Argentiina lii staatâ Maadâ-Amerikist. Ton ránnjástaatah láá Bolivia tavveen, Chile viestârist já Brasilia, Paraguay já Uruguay tavenuorttân. Argentiinast staatârääjih láá ohtsis 11 968 km. Kuhemus rääji lii rääji Chilein, mii lii 6 691 km. Uánihumos rääji vist lii 541 km rääji Uruguayin. Nuorttân Argentiina rájášuvá Atlant väldimeerân. Merâriddo lii ohtsis 4 989 km.


=== Morfologia ===

Argentiina alemus saje lii Aconcagua čokke (6 962 m) Mendoza eennâmkoddeest. Tot lii meiddei sehe viestârpiäláá já máddáápiäláá páálupelij alemus saje. Staatâ vyeligumos saje vist lii Laguna del Carbón (-105 m) Santa Cruz eennâmkoddeest. Tot lii meiddei sehe viestârpiäláá já máddáápiäláá páálupelij vyeligumos saje.


== Haldâttâh já politiik ==
Argentiina staatâhäämi lii littotäsiväldi. Ive 2023 presidentvaaljâin Argentiina staatâhovdâ väljejui Javier Milei.


=== Haaldâtlâš jyehim ===


== Škovlâláid ==
Lasetiäđuh Argentiinast láá siijđoin 54–57 (10. La Plata enâmeh – valje já piärgu maailmkáávpán) oppâkirjeest ŠE Amerik.


== Fáádást eres soojijn ==
 Wikimedia Commonsist láá koveh teikkâ eres tiätuvuárháh fáádást Argentiina.


== Käldeeh ==