Kissy Chandiramani Ramesh, nada o 8 de marzo de 1979 en Ceuta, é unha política española. Membro do goberno autónomo de Ceuta, formou parte brevemente do grupo parlamentario do Partido Popular (PP) no Congreso dos Deputados en 2019.


== Traxectoria ==
É membro da comunidade hindú de Ceuta. Obtivo unha licenciatura en Dereito na Universidade San Pablo CEU e licenciouse en dereito da Unión Europea na Sorbona. Traballou nun bufete de avogacía e nunha oficina do BBVA. Despois de concorrer no posto 12 da lista do Partido Popular (PP) ás eleccións locais de 2003, entrou na Asemblea de Ceuta en 2003. Foi nomeada conselleira de Economía, Finanzas e Función Pública do Goberno Autónomo de Ceuta en 2017. 
Tras ser Juan Bravo Baena nomeado Conselleiro de Economía da Xunta de Andalucía, Kissy tomou posesión do escano deste por Ceuta no Congreso dos Deputados o 12 de febreiro de 2019. Converteuse así na "primeira deputada do Congreso de orixe hindú". Tomou posesión de novo como conselleira de Economía, Finanzas e Función Pública en Ceuta en marzo de 2020.


== Notas ==