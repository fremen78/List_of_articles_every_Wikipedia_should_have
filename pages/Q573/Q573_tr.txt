Mihrimah Sultan (11 Kasım 1922, İstanbul - 30 Mart 2000, Amman), Osmanlı padişahı Mehmed Reşad'ın oğlu Şehzade Mehmed Ziyaeddin Efendi ile Neşemend Hanımefendi'nin kızı.
İstanbul'da babasının yaşadığı Çamlıca Köşkü'nde doğdu. Bir yaşındayken Osmanlı hanedanının diğer üyeleri gibi sürgüne gönderildi. Ailesiyle Lübnan, sonrasında Mısır'a yerleşti. Eylül 1940'ta ablası Lütfiye Sultan'ın Amman'daki konağında Ürdün Prensi Nayif ile evlendi.
Prens Naif'in tahtı reddetmesiyle kraliçe olamayan Mihrimah, "Emire Mihrimah Naif" unvanıyla Ürdün'de yaşamını devam ettirdi. Sultanzade Ali ve Ebubekir Asım isimli iki oğlu oldu. Eşi öldükten sonra Ürdün'de ikamet etmekle beraber İngiltere ve ABD'de de zaman geçirdi. 77 yaşında, kan kanserinden Amman'da öldü. İstanbul'da Mehmet Reşad'ın türbesine defnedildi.


== Kaynakça ==