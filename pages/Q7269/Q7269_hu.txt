A monarchia azon államforma, melyben az államfő uralkodó, idegen szóval monarcha, aki a hatalmat egyszemélyben gyakorolja. Az uralkodó címét örökléssel és/vagy választással szerzi, és határozatlan vagy határozott ideig tartja meg.


== Monarchia ==
Monarchia (a görög monosz és arkhein: „egyszemélyes vezetés” összekapcsolásából) eredeti értelemben egyeduralom, a hatalomgyakorlás egyik formája, a szuverenitásának mint legfőbb államhatalomnak egyik természetes személyben (monarcha) való kifejeződése és összpontosítása, mai értelemben a köztársasággal szembeállítva olyan államforma, amelyben az államfő tisztségét egy, az öröklési elv alapján meghatározott személy (császár, cár, király stb.) élethossziglan tölti be. A monarchia eredetileg egyszemélyi hatalomgyakorlás teljességét jelentette, sőt az ősi teokratikus rendszerekben az uralkodó – mint istenség földi megszemélyesítője, vagy képviselője – vallási feladatokat is ellátott. Az uralkodó hatalmát csak vallási, erkölcsi megfontolások, vagy magasabb rendűnek tekintett törvények (természetjog) korlátozták. Ezen alapul a görög városállamokban a monarchiától mint a közjó szolgálatában álló, törvénytisztelő hatalomgyakorlástól (baszilea) ennek elfajult formájaként a zsarnoki egyeduralom (türannisz) megkülönböztetése. A monarchia isteni eredetét a középkorban is hangsúlyozták, majd alapul szolgált a felvilágosult abszolutizmus politikai berendezkedésének (abszolút monarchia) igazolásához is. A képviseleti eszme elterjedése az újkorban egyre inkább az uralkodó egyszemélyi hatalmának korlátozásával, majd visszaszorításával járt, és az ún. korlátozott monarchia különböző formáinak (rendi monarchia, alkotmányos monarchia) megjelenését eredményezte; az előbbinél a hatalomgyakorlást az ország rendjeinek részvétele, az utóbbinál az alkotmány korlátozza. A modern monarchiákban a monarcha „uralkodik, de nem kormányoz”. Aktusainak jogi érvényességéhez általában miniszteri ellenjegyzés szükséges, bár azokért sem jogi, sem politikai felelősséggel nem tartozik, személye sérthetetlen. Mint „semleges” alkotmányos tényező inkább csak jelképes hatalommal rendelkezik, bár személyes tekintélyével, kiegyensúlyozó szerepe lehet országa politikai életében.


== Fajtái az uralkodó jogai szerint ==


=== Abszolút monarchia ===
Olyan monarchia, amelyben az uralkodó hatalmának intézményi korlátai nincsenek és a hatalom osztatlan.

Jelenlegi abszolút monarchiák:  Szaúd-Arábia,  Brunei,  Omán,  Katar,  Szváziföld


=== Alkotmányos monarchia ===

Az uralkodó jogai az alkotmány által korlátozottak, és egyben az egyének jogai az alkotmányban vannak rögzítve.
A király uralkodik, de nem kormányoz.
Alkotmányos monarchia először Angliában jött létre 1689-ben. Magyarországon 1848-ban, majd az 1867-es kiegyezés után alakult ki.


=== Parlamentáris monarchia ===

ha az uralkodó a parlamentnek alárendelten működik, államfőként, elsősorban protokolláris szereppel.


== Napjaink monarchiáinak listája ==


== Fajtái a monarcha szerint ==
A monarchiákat általában a monarcha címe után nevezik el.

király (királyság)
császár (császárság)
szultán (szultanátus)
emír (emírség)
sejk (sejkség)
cár (cárság)
kalifa (kalifátus)
kagán (kaganátus)
sah (sahság)
nagyherceg (nagyhercegség)
herceg (hercegség)
pápa (pápaság)


== Uralkodói címek ==


=== Európában ===

pápa, papa
császár, cár, imperator
király, rex
alkirály, proconsul
nagyherceg, magnus dux
választófejedelem, elector
főherceg, archi dux
fejedelem, princeps
herceg, dux
őrgróf, márki
gróf, comes
algróf, vicecomes
báró, baro
lovag, ritter


==== Egyéb hatalmat gyakorlók címei ====


=== Amerikában ===
kacika (cacique): törzsfőnök, kormányzó
hueyi tlatoani: azték császár
ajav: maja uralkodó
sapa inka: inka császár
morubixaba: tupi vezető
sha-quan: indián vezető
Mikó (mico) krík vezető


=== Afrikában ===
fáraó: az ókori Egyiptom istenkirályának címe
négus: Etiópia királyának címe. Hivatalos használata 1942-ben megszűnt.
nagasa nagasi: Etiópia császárának címe, jelentése: ’királyok királya, vagyis császár.
mwami: tuszi királyi cím
oba: juruba királyi cím
olu: joruba királyi és nemesi cím. Az Oluwa szó kicsinyítőképzős alakja, amely istent jelent.
eze: ibó királyi cím
kabaka: királyi cím Bugandában
almamy: fulbe királyi cím
Lámdó (laamdo) fulbe cím, jelentése: "vezető" vagy "király".  A nép alacsonyabb rangú vezetői használták.
Lámidó (lamido, laamido) fulbe uralkodói cím, jelentése: "nagy király" vagy "nagy vezető". A nyugat-afrikai fulbe emírségek vezetői használták, az uralkodó és az alárendelt (gyakran vazallus) államok konföderációinak vezetőjeként.
omukama: királyi cím Ugandában.
muata jamvo: lunda királyi cím ( Közép-Afrika)
ngola: Ndongo uralkodójának címe volt (a mai Angola területe).
asantihene: Asanti uralkodójának címe volt (Ghána)
Fámá (faama)  mandinka szó, jelentése "apa", "vezető" vagy "király".  A Mali birodalom megalapítása előtt használták.
mansza: Mali uralkodójának címe volt, a jelentése: "a királyok királya"
afong: Bamileke uralkodójának címe volt (Kamerun)
mfu: Bamun uralkodójának címe volt
nyimi: Kuba uralkodójának címe volt
mulovhe: Luba uralkodójának címe volt
mvene matapa: Monomapata uralkodójának címe volt
bale: Ibadan uralkodójának címe volt
ologun: Lagos uralkodójának címe volt (Nigéria)
alafin: Oyo uralkodójának címe volt
Gárád (garad, garaad, garada) Északkelet-Afrikában használt uralkodói cím. Szomáliai nyelven „bölcs embert, bölcsességet”, ” vagy „főnököt” jelent, a szultán cím szomáliai megfelelője. Az Etiópiában beszélt harari nyelven szintén "főnök" a jelentése.
Inkozi / Inkosi: a zulu és a xhosza  nép uralkodójának címe Dél- Afrikában.


=== Ázsiában ===


=== A Közel-Keleten ===
nagyvezír
vezír
szerdár
beglerbég
pasa, basa
bej
bégum
basi
aga
szultán
kalifa
emír
sejk
sah
padisah
sahinsah
malik
mirza


==== Egyéb közel-keleti titulusok ====
beke
koppány
gyula
horka
bak-sah


== Jegyzetek ==


== További információk, szakirodalom ==
szerk.: Jakab András, Könczöl Miklós, Menyhárd Attila, Sulyok Gábor: Államforma., IJOTEN (Internetes Jogtudományi Enciklopédia) Alkotmányjog rovat (rovatszerkesztő: Bodnár Eszter és Jakab András)., "Monarchiák és köztársaságok" [37]–[97]. o. (2023))