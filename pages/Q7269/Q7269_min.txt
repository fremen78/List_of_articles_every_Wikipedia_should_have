Monarki adolah suatu bantuak pamarentahan di mano surang Rajo manjadi kapalo nagara saumua hiduik atau sampai turun tahta. Legitimasi politik jo otoritas rajo dapek bavariasi dari tabateh jo sabagian gadang basifat simbolis (monarki konstitusional), hinggo sapanuahnyo bakuaso (monarki absolut), jo dapek mancakuik kasadoan bantuak kuaso eksekutif, legislatif jo yudikatif.
Pangganti rajo sabagian gadang tajadi sacaro turun temurun, acokkali barupo dinasti. Hal ko bararti pawarih tahta alah dikatahui jauah-jauah hari sabalum manjadi rajo untuak mamastian suksesi nan lancar. Tapi monarki elektif jo nan maproklamasian diri sabagai rajo acok juo tajadi dalam sijarah. Meskipun sabagian gadang rajo dalam sijarah adolah laki-laki, banyak pulo rajo padusi nan pernah mamarentah. 
Aristokrat atau bangsawan, meskipun indak malakek pado monarki, acokkali bafungsi sabagai kalompok urang-urang nan dipiliah dek rajo, jo untuak maisi limbago-limbago nan mambantuaknyo, misalnyo pangadilan, nan maagiahan banyak elemen oligarki pado monarki.


== Rujuakan ==