Monarchia alebo mocnárstvo je štátne zriadenie resp. štát, na čele ktorého stojí panovník – monarcha (cisár, kráľ, knieža, pápež,...). Pôvodná forma monarchie mala znaky absolútnej monarchie. Opakom monarchie je republika.
Výraz monarchia pochádza z gréckeho slova μοναρχία (monarchía) a je zložené zo slov μονος (monos = „jeden“) a αρχειν (archein = „vládnuť“), znamená doslova jedinovládu, formu vlády jedinej osoby.
Monarchie sa delia na tri typy podľa spektra právomocí monarchu:

parlamentná monarchia - takmer žiadne právomoci monarchu, jeho úloha je skôr reprezentatívna
konštitučná monarchia - moc panovníka je obmedzená ústavou
absolútna monarchia - panovník má neobmedzenú moc


== Referencie ==


== Iné projekty ==

 Commons ponúka multimediálne súbory na tému Monarchia


== Zdroj ==
FILIT – zdroj, z ktorého pôvodne čerpal tento článok.