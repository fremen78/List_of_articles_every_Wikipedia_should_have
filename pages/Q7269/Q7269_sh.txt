Monarhija je državno uređenje u kome  državni poglavar, odnosno monarh na svoju funkciju dolazi po nasljednom pravu, a rjeđe i izborom među nasljednim pravom ograničenim kandidatima (članovi vladajuće porodice ili najjači plemići u državi). 
Danas se najčešće razlikuju tri vrste monarhija:

apsolutna monarhija, u kojoj monarh u svojim rukama drži neograničenu vlast
ustavna monarhija, u kojoj je vlast monarha ograničena odredbama ustava
parlamentarna monarhija, u kojoj monarh ima samo dio vlasti, najčešće izvršnu, dok je zakonodavna vlast u rukama parlamenta.
Većina država u današnjem svijetu su republike, a preostali broj monarhija su parlamentarne monarhije.
Trend pretvaranja monarhija u republike, koji se činio nezaustavljivim nakon francuske revolucije i previranja u 20. vijeku, se u posljednje vrijeme usporio, uglavnom zahvaljujući tome što u najvećem broju država šef države uglavnom ima simboličku poziciju, pa nije ni tako važno hoće li na to mjesto biti izabran ili doći nasljedstvom.