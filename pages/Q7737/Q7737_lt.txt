Būriškės – kaimas Elektrėnų savivaldybėje, 1,5 km į šiaurę nuo Beižionių, prie raistingų miškelių ir krūmynų. Šalia prasideda Juodupis.


== Istorija ==
Kaip teigia Kornelija Tanskaitė-Ostrovskienė (Astrauskienė), Tanksių giminės palikuonė - kaimas priklausė Beižionių dvarui. Anksčiau buvo tiesioginis kelias iš Semeliškių per Būriškes į Žiežmarius, dabar to kelio nėra. Išliko kelias į Elektrėnus per Kietaviškes, Jagėlonis, šis kelias jungiasi su Semeliškių-Beižionių keliu. Kaime yra kalnas Kaukazas. Būriškių kaimą nuo Beižionių skyrė pelkė Baltaraistis (žemėlapyje vadinama Baltraistis). Aplinkinių kaimų Antakalnio, Bendrių, Būdos neliko.
Vietinio gyventojas Antano Steponavičiaus 2004 m. pasakojimais iki 1920 m. kaimo sodybos buvo greta. Visi namai stovėjo galu į kelią ir su dvejais langais į kelią, išskryus Adomavičius, nes jis turėjo daug žemės, jo troba stovėjo šonu į kelią ir buvo atsira nuo gyvūlių pastatų. Kitos trobos buvo dūminės, be kaminų, šiaudiniais stogais. Vėliau žmonės kėlėsi į vienkiemius, šį laikotarpį žmonės vadino "kėlimasis ant sklypų".
Dabartiniame kaime gyventų tarmė pusiau dzūkiška, pusiau aukštaitiška. Maždaug iki 1920 m. čia buvo kalbama rusiškai ir lenkiškai, vėliau lietuviškai, nes atėjo į užkurius keli jauni berneliai-lietuviai. Per kaimą ėjo akmenimis grįstas kelias, pakelėje augo liepos ir klevai, dabar dar yra išlikusių.
Kaime dar 1998 m. žinoma, kad būta rusiškos kapinaitės. Jose pasakojama buvo ir vokiečiai sumesti. Nebenaudojamos, nebetvarkomos.
Dabartinėse Būriškėse gyvena Linkečiviai, Steponavičiai, Kerdokai, Adomavičiai, Česonys.


== Gyventojai ==


== Šaltiniai ==

Žilionienė, Ona. Čia – mūsų šaknys: nykstantis Būriškių kaimas. – 1998. – 9 p.: žemėl. – Rankr. – Elektrėnų sav. Beižionių b-ka, 2002; Prieiga per internetą: <https://www.vilnijosvartai.lt/wp-content/uploads/2016/03/%C4%8Cia-m%C5%ABs%C5%B3-%C5%A1aknys.pdf>