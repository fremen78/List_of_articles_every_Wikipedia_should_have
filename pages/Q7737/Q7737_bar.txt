De russische Sproch (friacha aa: Grossrussisch; im Russischn: русский язык) is de slawische Sproch mit dena meisten Sprechan und güt ois Wödsproch. Se büdt zaumman mitn Ukrainischn (friacha aa Klaarussisch), in Weißrussischn und in Russinischn de Gruppn vo de ostslawischn Sprochn und wiad mitn kyrillischn Alphabet gschriem, mit bstimmte russischn Bsundaheitn. De russische Standardsproch basiat auf dena mittlrussischn Mundoatn vo da Gegand um Moskau.


== Vabroatung ==
Russisch wird haid vo zirka 240 bis 280 Milliona Menschn gredd. Es is wiad in da gaunzn ehemolign Sowjetunion gsprochn, aa in Osteuropa kenna vüü Leit Russisch.


== Mundoatn ==

Im eiropäischn Teu vo Russland untascheid ma drei Haupt-Dialektregionan, de si wieda in aanzlne Dialekt aufteun. Im Russischn san oba de Unterschied, trotz da riesign Entfernungan, weitaus kleana ois wia im Bairischn, Deitschn oda Franzesischn. Aa Dialektsprecha vastengan si jedazeit.


=== Noadrussisch ===
Noad-estlich vo ana Linie vom Ladogasee üba Nowgorod und Jaroslawl bis Joschkar-Ola. De Mundoat is duach a kloa ausgsprochans unbetonts „o“ (оканье – Okanje), a gutturals „g“ und a hoats „t“ charakterisiat.

Mundoatngruppm vo Ladoga und Tichwin
Mundoatngruppm vo Kostroma
Mundoatngruppm vo Wologda
Mundoatngruppm vo Onega
Mundoatngruppm vo Beloozersk


=== Mittlrussisch ===
De Neadliche Grene valauft vo Sankt-Petersburg iba Nowgorod und Iwanowo bis Nischni Nowgorod und Tscheboksary, de siidliche vo Welikije Luki iba Moskau bis Pensa. In dem Gebiet neadliche ois wiara siidliche Sprocheignoatn. Im Westn is des unbetonte „o“ a „o“, im Ostn a „a“ (аканье – Akanje).

Westmiddlrussisch vo Pskow
Westmiddlrussisch vo Nowgorod
Ostmiddlrussisch vo Moskau und Umgebung
Ostmiddlrussisch vo Jegorewsk und Umgebung
Ostmiddlrussisch vo Temnikow und Umgebung
Ostmiddlrussisch vom Wolga-Wladimir Gebiet


=== Südrussisch ===
In da Gegnd siidlich von Welikije Luki üba Rjasan bis Tambow. Do spricht ma s unbetonte „o“ ois „a“, a frikativs „g“ und a waachs „t“.

Mundoat vo Rjasan
Mundoatngruppm vom Dnepr
Mundoat vo Oskol


== Russische Lehnweata im Deitschn ==
Bolschewik (eihdeitscht aa Bolschewist) – большевик ‘Mehrheitla’
Datsche – дача ‘Landhaus’
Kolchose - колхоз 'landwirtschoftliche Produktionsgnossenschoft'
Matrjoschka – матрёшка ‘Matrjoschka’
Perestroika – перестройка ‘Umbau’
Pogrom – погром ‘Vanichtung, Vatreibung’
Sowjet, sowjetisch usw. – совет ‘Rat, Ratschlag’
Sputnik – спутник ‘Wegbegleiter; Satellit’
Steppe – степь ‘Steppe’
Subbotnik – субботник von суббота ‘Samstog’
Troika – тройка ‘Dreiergspann’
Wodka – водка ‘Wodka; a jeda hochprozentiga Schnops (weatl. „Wossal“)
Zobel – соболь ‘Zobel’
Kosaken  - казак
Balalaika  - балалайка
Barsoi  - борзая ‘Windhund’
Taburett  - табурет
Katjuscha  - Катюша ‘Raketnwerfa’


== Alphabet ==