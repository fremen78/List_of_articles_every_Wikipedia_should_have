Televiziono esas la komuniko di movanta imaji inter distanta loki per filo- o radio-difuzi. En televizion-difuzo, centrale preparita programi difuzesas a multa individua recevili, ma klozita sistemi es kreskante importanta. Ofte son-signalo transmisesas kun imaj-informo.
Ordinare, televizion-kamero uzesas por formacar imajo dil ceno transmisenda e konvertar ol aden elektronikala signali. Ici es ampligata e transmisata, sive direte per filo (klozita-cirkuito) o kom radio-ondi, a recevilo ube la ceno es rikonstruktata kom imajo sur la skreno di tubo katod-radiala.
Nam esas neposibla transmisar tota imajo samtempe, l'imajo formacita dal kamero skanesas kom serio de 525 horizontala linei. La spektero vidas l'imajo kom toto pro l'efekto di persistanta vido.
En kolor-televizono la lumo enirante la kamero analizesas aden reda, blua e verda kompozanti, la tri primara kolori di lumo. En la kolor-recevilo ca informo uzesas por direktar tri elektron-radii, qui ecitas la mozaiko de reda, blua e verda fosfor-punti qui riproduktas la kolor-imajo.
L'unesma praktikala televizion-sistemo demonstresis en London en 1926, da John Logie Baird.


=== Analogika televiziono-sistemi dil mondo ===
Nord- e Sud-Amerika, Japonia uzas NTSC (525 linei, 30 imaji/sek)
Francia, Aljeria, Rusia, Hungaria uzas SECAM (625 linei, 25 imaji/sek)
Cetera Europa, Afrika, Australia uzas PAL (625 linei, 25 imaji/sek)


=== Dijitala sistemi di televiziono en la mondo ===

En fino di la yari 1980a on komencis developar dijitala sistemi di televiziono. Ta sistemi posibligas transmisar imaji kun granda qualeso sen subisar interferi de elektrala aparati e de atmosferala descharji. Nuntempe existas quar sistemi di dijitala transmiso:

DVB-T - Kreita ed uzata en Europa (inkluzite Rusia) e kelka landi Afrikana, India, Australia, Kolumbia, edc.
ATSC - Kreita en Usa ed uzata en Kanada, Mexikia, Sud-Korea, parto di Central Amerika ed kelka landi en Pacifiko.
ISDB-T - Kreita en Japonia, perfektigita en Brazilia ed adoptita en granda parto di Sud-Amerika e Filipini.
DTMB - Kreita e developita en Popul-Republiko Chinia.


=== Televiziono-brodkasterii en la mondo ===
Al-Jazira, Katar.
BBC (British Broadcasting Corporation), Unionita Rejio.
CBC/Radio-Canada, Kanada.
DR (Danmarks Radio), Dania.
DW (Deutsche Welle), Germania.
TV5, Francia
NRK, (Norsk Rikskringkasting), Norvegia.
ORF, (Ã–sterreichischer Rundfunk), Austria
RAI, Italia.
SVT (Sveriges Television), Suedia.
YLE (Yleisradio), Finlando.