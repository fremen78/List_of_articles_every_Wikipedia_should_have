Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

d'n Tillevies is telecommunicatiemiddel det wuuertj gebroek veur bewaegendje biljer en geluid euver te bringen en te óntvange. Tillevies kan biljer euverbringe die monochroom (zwart-wit), in kluuer of driedimensioneel zeen. 't Waord tillevies kump van 't Aadgrieks: τῆλε (tèle), det "wied" beteikentj, en 't Letien visio, det "zich" beteikentj. Tillevies kin verwieze nao de bildkas zelf, de programma's of 't systeem van euverbringe.
Aanvenkelik woor de tillevies in 'n raw, experimenteel vorm besjikbaar inne late jaore twintjig. Kórt nao de Twieëdje Weltkrieg (de Nao-oorlogsen tied) woort t'r in behuuerlik verbaeterdje vorm populairder en oetènjelik kreeg t'r 'n vaste plaats bie luuj heim, op bedriever en in instèllinge, veurnamelik veur vermaak, advertenties en nuuds. Tiejes de jaore vieftig woort de tillevies 't primair middel veur de publieke meining te beïnvloje. Inne midde vanne jaore zèstig kome de ieëste tilleviesoetzendingen in kluuer, wodoor ouch de verkoup van kluueretillevies toenoom.


== Óntvangs ==
Allewiel guuef 't versjillige meneren óm tillevies te óntvange:

Analoog euvere ether.
Digitaal euvere eter: DVB-T/Digitenne.
Analoog euvere kabel.
Digitaal euvere kabel: Digital Video Broadcast (DVB-Cable).
Digitaal euvere satelliet (sjóttelantèn): Digital Video Broadcast (DVB-Satellite).
Digitaal euver 'n breidbandjinternetverbinjing (ADSL, kabelinternet).
Digitaal en analoog mit glaasvezel.