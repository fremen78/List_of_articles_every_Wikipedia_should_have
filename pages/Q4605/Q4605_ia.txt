Sarah Bernhardt (Paris, Francia le 22 de octobre 1844 – Paris, le 26 de martio 1923) esseva un actrice de theatro de Francia, e illa ha essite appellate le "plus famose actrice in le historia del mundo." Bernhardt faceva su fama in le scenas de Europa in le annos 1870, e tosto illa esseva multo popular in Europa e le Americas. Illa disveloppava un reputation de esser un actrice dramatic seriose, e ganiava le supernomine "Le Divin Sarah."


== Vita juvene ==
Illa nasceva in Paris como Sara-Marie-Henriette Rosine Bernardt, como le filia de Julie Bernardt e un patre nederlandese. Illa addeva le littera "H" a su pre- e supernomine, e usava le nomine de Édouard Bernardt, le fratre de su matre, como le nomine de su patre. Illa probabilemente faceva isto pro celar le facto que su patre esseva incognite. Su avo, Moritz Bernardt, esseva un mercante judee in Amsterdam, e su matre judee probabilemente etiam nasceva in Amsterdam.
Le majoritate del incertitude super le vita de Bernhardt esseva causate per su tendentia a exaggerar e distorquer. Alicunos crede que illa nasceva in Iowa e fugiva verso Paris, ubi illa assumeva un nove identitate como citatano francese pro initiar un carriera in le theatro. Alexandre Dumas, filio (autor de La Dame aux camélias, que illa interpretava quasi 3 000 vices) la describeva como un mentitor notori.
Pro sustener se, es assumite que illa combinava le carriera de actrice con illo de cortesana. Al tempore, ambe carrieras esseva considerate como aliquanto scandalose. Illa esseva patrocinate per le Duc de Morny in 1859 pro le Conservatoire de Musique et Déclamation pro inseniamento theatral.


== Carriera in theatro ==
Le carriera in theatro de Bernhardt comenciava in 1862 quando illa esseva un studente in le Comédie-Française, le plus prestigiose theatro in Francia. Illa non esseva un grande successo in le conservatorio, e illa partiva pro devenir cortesana in 1865. In iste tempore, illa acquireva su famose sarcophago, in que illa frequentemente dormiva in loco de un lecto; illa diceva que isto la adjutava comprender su multe rolos tragic.
Illa deveniva celebre in le theatros de Europa in le annos 1870, e tosto illa esseva multo popular in tote Europa e in Nove York. Illa tosto ganiava le reputation de un actrice dramatic seriose, e ganiava le titulo "Le Divin Sarah"; es asserite que illa esseva le plus famose actrice del seculo 19. Illa viagiava a Cuba e jocava in le Teatro Sauto in Matanzas in 1888. Illa inseniava plure feminas juvene in le arte de jocar, includente le actrice e cortesana Liane de Pougy.


== Artes visual e registrationes ==
Ben que illa esseva primarimente un actrice del theatro, Bernhardt creava plure cylindros phonographic e discos de dialogos famose de varie productiones. Un del primes esseva un lection de Phèdre per Jean Racine al domo de Thomas Edison in un visita in Nove York in le annos 1880. Illa esseva involvite con le artes visual, pictura e sculptura, e illa creava plure proprie obras. Illa etiam esseva un modello pro Antonia de La Gandara e publicava un serie de libros e dramas.
In su tempore, Bernhardt habeva un influentia forte in le opera, un influentia que ancora existe hodie. Tosca, per exemplo, ha un del plus notabile heroinas in le opera, e esseva basate super un drama scribite pro Bernhardt.
In 1914, Bernhardt esseva facite membro del Legion de Honor de Francia.


== Vita personal ==
Bernhardt habeva un amoretto con un nobile belge, Charles-Joseph Eugène Henri, Prince de Ligne, con qui illa habeva su sol filio, Maurice Bernhardt, in 1864. Charles se maritava con un princessa polonese, Maria Jablonowska. Postea, le amicos intime de Bernhardt includeva plure artistas (notabilemente Gustave Doré e Georges Clarin) e le actores Mounet-Sully e Lou Tellegen) e le autor francese Victor Hugo. Alphonse Mucha basava plures de su notabile obras de "art nouveau" super illa. Su amicitate con Louise Abbema, un pictora impressionista, esseva tanto intime e passionate que le duo esseva rumorate de esser amantes.
Postea illa se maritava con le actor Aristides Damala (cognoscite in Francia per su nomine de scena Jacques Damala) in London in 1882, ma le maritage, que durava legalmente usque al morte de Damala in 1889, rapidemente collabeva, gratias al dependentia de Damalas de morphina. In iste tempore, Bernhardt esseva dicite de esser in un amoretto con le prince de Wales, qui postea deveniva Edward VII.
Esseva cognoscite que Bernhardt non esseva religiose. Su quotation le plus famose esseva "Precar, io? Nunquam! Io es atheista." Ma illa esseva baptisate como catholica, e illa acceptava le ritos final ante su morte.


== Carriera in films silente ==
Bernhardt esseva un del pioneras del cinema silente. Su prime film esseva como Hamlet in le film de duo minutas Le Duel d'Hamlet in 1990. (Technicamente, isto non esseva un film silente, proque illo habeva un cylindro Edison que habeva le effectos sonic). Postea, illa deveniva stella de 10 films, includente duo films biographic. Le final includeva Sarah Bernhardt à Belle-Isle (1912), un film re su vita quotidian.


== Carriera posterior ==
In 1905, representante un rolo in La Tosca de Victorien Sardou in Rio de Janeiro, Bernhardt feriva su geniculo derecte durante le scena final in que illa debeva saltar de un muro alte. Su geniculo nunquam sanava ben. Verso 1915, su gamba esseva infectate de gangrena, e illo debeva esser amputate. Illa esseva confinate a un chaise rolante durante plure menses. Esseva rumorate que Bernhardt refusava un offerta de $10 000 pro exhibir su gamba amputate como curiositate medical; ben que P. T. Barnum es frequentemente citate como le persona qui faceva le offerta, ille moriva in 1891. 
Nonobstante, illa continuava su carriera, sin uso de un prothese de ligno (illa essayava usar un, ma illo non la placeva). Illa faceva un tour ben succedite del Americas in 1915, e post su retorno a Francia, illa jocava in su proprie productiones quasi continuemente usque a su morte. Su final successos includeva Daniel ((1920), La Gloire (1921), e Régine Armand (1922). Su infirmitate physic practicamente la confinava al immobilitate in le scena, ma illa poteva triumphar con le criticos per su voce charismatic, que habeva cambiate pauco con su vetulessa.
Le 26 de martio 1923, Bernhardt moriva de uremia in le cura de su filio Maurice. Illa esseva interrate in le Cemeterio de Père Lachaise, Paris, Francia.
Sarah Bernhardt ha un stella in le Hollywood Walk of Fame, a 1751 Vine Street.


== Lista de obras ==


=== Libros ===
Dans les Nuages, Impressions d'une Chaise Charpentier (1878)
L'Aveu, drame en un acte en prose (1888)
Adrienne Lecouvreur, drame en six actes (1907)
Ma Double Vie (1907) & My Double Life: Memoirs of Sarah Bernhardt, (1907)
Un Coeur d'Homme, pièce en quatre actes (1911)
Petite Idole (1920) & The Idol of Paris (1921)
L'Art du Théâtre: la voix, le geste, la prononciation, etc. (1923) & The Art of the Theatre (1924)
Sarah Bernhardt's My Grandmother (1940)


=== Drama ===
1862: Iphigénie in le rolo titular; su début; de Racine.
1862: Valérie de Eugène Scribe
1862: Les Femmes Savantes de Molière
1864: Un Mari qui Lance sa Femme de Labiche & Deslandes
1866: La Biche aux Bois de T & H Cognard
1866: Phèdre (como Aricie) de Racine
1866: Le Jeu de l'Amour et du Hasard (como Silvia) de Pierre de Marivaux
1867: Les Femmes Savantes (como Armande) de Molière
1867: Le Marquis de Villemer de George Sand
1867: "François le Champi" (como Mariette) de George Sand
1868: Kean (como Anna Damby) de Dumas père
1869: La Passant, de Coppée, como un troubadour masculin (Zanetto); su prime successo major de scena.
1870: L'Autre de George Sand
1871: Jeanne-Marie de Theuriet
1871: Fais ce que Dois de Coppée
1871: La Baronne de Foussier e Edmond
1872: Mademoiselle Aïssé de Bouilhet
1872: Ruy Blas (como Doña Maira de Neubourg, Regina de Espania) de Hugo
1872: Mademoiselle de Belle-Isle (como Gabrielle) de Dumas Patre
1872: Britannicus (como Junie) de Racine
1872: Le Mariage de Figaro de Beaumarchais
1872: Mademoiselle de la Seiglière de Sandeau
1873: Dalila (como Princessa Falconieri) de Feuillet
1873: Chez l'Avocat de Ferrier
1873: Andromaque de Racine
1873: Phèdre (como Aricie) de Racine
1873: Le Sphinx de Feuillet
1874: Zaire de Voltaire
1874: Phèdre (como Phèdre) de Racine
1875: La Fille de Roland de Bornier
L'Étrangère (como Sra. Clarkson) de Dumas Filio
Rome Vaincue de Parodi
1877: Hernani (como Doña Sol) de Hugo
1879: Phèdre (como Phèdre) de Racine
1880: L'Aventurière de Émile Augier
1880: Adrienne Lecouvreur de Legouvé & Scribe
1880: Froufrou de Meilhac & Halévy
1880: La Dame aux Camélias (como Maguerite) de Dumas Filio
1882: Fédora de Sardou
Théodora (como Theodora, Empress of Byzantium) de Sardou
1887: La Tosca de Victorien Sardou
La Princesse Georges de Dumas Filio
1890: Cléopâtre (como Cleopatra) de Sardou
1893: Les Rois de Lemaître
1894: Gismonda de Sardou
1895: Amphytrion de Molière
1895: Magda(traduction de Heimat per Sudermann)
1896: La Dame aux Camélias
1896: Lorenzaccio (como Lorenzino de' Medici) de Musset
1897: Spiritisme de Sardou
1897: Rostand La Samaritaine
1898: Catulle Mendès Medée
1898: La Dame aux Camélias (como Marguerite Gautier)
Jeanne d'Arc (como Joan of Arc) de Barbier
Izéïl (como Izéïl) de Morand & Sylvestre
King Lear (como Cordelia) de Shakespeare
1899: Hamlet (como Hamlet) de Shakespeare
Antony and Cleopatra (como Cleopatra) de Shakespeare
Macbeth (como Lady Macbeth) (in Francese) de Shakespeare
Richepin Pierrot Assassin (como Pierrot) de Richepin
1900: L'Aiglon como L'Aiglon de Rostand
1903: La Sorcière de Sardou
1904: Pelléas et Mélisande (como Pelléas) de Maeterlinck
1906: The Lady From the Sea de Ibsen
1906: La Vierge d'Avila (como Saint Theresa) de Mendès
1911: Queen Elizabeth (como Queen Elizabeth) de Moreau
1913: Jeanne Doré (como Jeanne Doré) de Bernard


=== Films ===
1900: Le Duel d'Hamlet
1908: La Tosca (como Tosca).
1911: La Dame aux Camélias (como Camille).
1912: Adrienne Lecouvreur (como Adrienne Lecouvreur).
1912: Les Amours d'Elisabeth, Reine d'Angleterre (como Regina Elizabeth).
1912: Sarah Bernhardt à Belle-Isle (como illa ipse).
1915: Mères Françaises (como Madame Jeanne D'Urbex).
1915: Ceux de Chez Nous
1916: Jeanne Doré (como Jeanne Doré).
1921: Daniel (como Daniel).
1923: La Voyante, finite post su morte.


=== Registrationes ===

Phèdre (1902)
Le Lac (1902)
La Fiancée du Timbalier (1902)
Lucie (1902)
Le Lac (1903)
La Samaritaine (1903)
Les Vieux (1903)
Un Évangile (1903)
Phèdre (1903)
La Mort d'Izéil (1903)
La Rêverie de Théroigne de Méricourt (1903)
Un Peu de Musique (1903)
L'Aiglon (1910)
Phèdre (1910)
Les Buffons (1908)
La Samaritaine (1910)
L'Étoile dans la Nuit (1918)
Prière pour nos Ennemis (1918)