An teatro iyo an kolaboratibong porma nin performing art na naggagamit nin buhay na mga performers, parating mga aktor o aktres, tanganing ipresentar an karanasan nin sarong totoo o mga huna-huna na pangyayari sa atubangan kan buhay na mga paradalan sa sarong espesipikong lugar, parating sa entablado. Pwedeng magkomunikar an mga performers kan saindang karanasan sa mga audience sa paagi kan mga kombinasyon kan pagsenyas, pagpalba, pagtaram, pagkanta, musika, asin sayaw. Iyo iyan an pinakadaan na porma nin drama, minsan siring an buhay na teatro sa ngunyan pigsasabayan na man nin modernong rinekord na mga porma. An mga elemento kan arte, siring kan pinintang tanawon asin stagecraft siring kan ilaw iyo an mga piggagamit tanganing mapa-urog an pisikalidad, presensya asin immediacy kan karanasan. An mga lugar, normalmente mga edipisyo, na kun saen an mga performances regular na piggaganap iyo an pig-aapod na "teatro", ginuno sa Suanoy na Griyego θέατρον (théatron, "sarong lugar para sa pagdalan"), iyan mismo gikan sa θεάομαι (theáomai, "mahiling", "madalan", "obserbaran").


== Toltolan ==