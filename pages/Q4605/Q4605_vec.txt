Sarah Bernhardt (Parixe, 22 de otobre 1844 – Parixe, 26 de marso 1923) ła xe sta na çełebre [[ator (spetacoło)
|ator]] [[Fransa
|fransexe]]. El so vero nome el zera Rosine Bernardt.

Soranominà La voix d'or ("Ła voxe d'oro") e Ła divina, Sarah Bernhardt ła xe considerà come ła pì granda atora del XIX secoło. Col so fasino provocante e misterioxo, el so straripante tenperamento senico e el so ecentrico stiłe de vita, ła Bernhardt ła xe entrà de merito inte el mito.


== Vita e cariera ==
Finìi i studi al Conservatorio inte el 1862, ła ga fato parte de ła Comédie-Française che ła ga po' abandonà inte el 1866 par l'Odéon. Ła xe sta scoverta so łe sene de "Le Passant" de François Coppée inte el 1869 e ła ga trionfà come regina del "Ruy Blas" inte el 1872; tałi interpretasion i ła ga portà a esare riciamà da ła "Comédie Francaise" dove ła ga interpretà Phèdre inte el 1874 e Hernani tre ani dopo, inte el 1877.
Inte el 1880 ła se ga dimeso co on serto scandało del «Français» e ła ga creà ła propria conpagnia teatrałe, co ła cuałe ła xe partìa par l'estaro, dove ła xe riusìa a far fortuna. A New York ła ga incontrà Thomas Edison e ła ga registrà sora on siłindro sonoro un brano del Phèdre. Rientrata in Fransa, ła ga direto el Teatro del Rinasimento dal 1893, po' el Teatro de łe Nasion dove ła ga interpretà Ła signora de łe Camelie. Ła so soferta e incixiva interpretasion del traxico personaj de Margherita Gauthier ła xe sta probabilmente ła so mejo prova de atora. 

'Inte el diçenbre del 1894 ła ga domandà a Alfons Mucha de dixegnare i propri manifesti. I sucesivi siè ani de cołaborasion i ga dà on secondo momento de splendor a ła so cariera che, verso ła fine, ła ga vista inpegnà anche come atora par il cinema muto. El primo film indove ła ga recità el xe sta El dueło de Amleto inte el 1900. Ła ghe he ga girà oto, de cui du autobiografeghi. Ł'ultimo, Sarah Bernhardt a Belle Isle (1912) el descrive ła so vita quotidiana. Inte el 1914 a ghe xe sta conferia ła Łegion d'Onore. Ł'anputasion de na ganba inte el 1915, quando l'atora ła gaveva 70 ani, non ła ghe inpedìo de continuare a recitare da sentà.
Ła so vita privata ła xe sta pitosto "vivace". A vinti ani, da na rełasion co on nobiłe belga, Charles-Joseph-Eugene-Henri, Principe de Ligne, ła ga avù el so unico fioło, Maurice Bernhardt, che el xe diventà scritor.
Sucessivamente, ła ga avù difarenti  amanti, tra cui artisti del całibro de Gustave Doré e Georges Clairin, atori come Mounet-Sully e Lou Tellegen. Inte el 1882 ła se ga sposà a Łondra co on cołega de orixini greche, Aristides Damala, che el zera parò dipendente da ła morfina, cusì ła so rełasion ła xe durà pochisimo. Sarah ła xe restà comunque legalmente so mujer fin a ła morte del xovane ator, che ła xe avegnua inte el 1889 a l'età de 34 anni.
Inte el s'ciopar de l'Afare Dreyfus, Sarah ła ga dà el so sostegno a Émile Zola.
Sarah Bernhardt ła ga publicà difarenti  livri e opare teatrałi e ła xe sta inoltre tra łe fonti de ispirasion par el personajo de l'atora La Berma, descrita da Marcel Proust inte Alla ricerca del tempo perduto. Ł'influensa ła xe sta cusì neta che Proust el ga de frecuente ciamà el personajo inte łe so łetare "Haras", l'inverso de Sarah.


== Teatrografia ==

1862 : Ifigenia de Racine in Ifigenia, el ruoło prinsipałe ;
1862 : Valérie de Eugène Scribe ;
1862 : Les Femmes Savantes (łe Done Sapienti) de Molière ;
1864 : Un mari qui lance sa femme de Labiche & Deslandes (inte el ruoło de ła principesa Douchinka) ;
1866 : La Biche aux Bois di T & H Cognard ;
1866 : Phèdre de Racine (inte el ruoło de Aricia) ;
1866 : Le Jeu de l'amour et du hasard (El xogo de l'amor e del destin) de Marivaux (inte el ruoło de Silvia) ;
1867 : Les Femmes savantes de Molière (inte el ruoło de Armande) ;
1867 : Il Marchese di Villemer de George Sand ;
1867 : François le Champi de George Sand (inte el ruoło de Mariette) ;
1868 : Kean de Dumas pare (inte el ruoło de Anna Damby) ;
1869 : Il Passante de François Coppée inte el ruoło maschiłe de on cantor (Zanetto), el xe sta el so primo grande suceso;
1870 : L'Altra de George Sand ;
1871 : Jeanne-Marie de André Theuriet ;
1871 : Fai quel che devi de François Coppée ;
1871 : La Baronessa de Edouard Foussier e Charles Edmond;
1872 : Mademoiselle Aïssé de Louis Bouilhet ;
1872 : Ruy Blas de Hugo (inte el ruoło de Doña Maira de Neubourg, regina de Spagna);
1872 : Mademoiselle de Belle-Isle de Dumas pare (ruoło de Gabrielle) ;
1872 : Britannicus de Racine (inte el ruoło de Junie) ;
1872 : Le Nozze di Figaro de Beaumarchais ;
1872 : Mademoiselle de la Seiglière de Jules Sandeau ;
1873 : Dalila de Octave Feuillet (inte el ruoło de ła principesa Falconieri) ;
1873 : Chez l'Avocat de Paul Ferrier ;
1873 : Andromaca de Racine ;
1873 : Phèdre de Racine (inte el ruoło de Aricia) ;
1873 : La Sfinge de Octave Feuillet ;
1874 : Zadig de Voltaire ;
1874 : Phèdre de Racine (nel ruolo de Fedra) ;
1875 : La Figlia di Roland de Henri de Bornier;
La Straniera de Alexandre Dumas fioło (inte el ruoło de Mrs. Clarkson) ;
Roma Sconfitta de Parodi ;
1877 : Hernani de Victor Hugo (inte el ruoło de Doña Sol) ;
1879 : Phèdre de Racine (inte el ruoło de Fedra) ;
1880 : Ł'Aventuriera de Émile Augier ;
1880 : Adrienne Lecouvreur de Legouvé & Scribe ;
1880 : Froufrou de Henri Meilhac e Ludovic Halévy ;
1880 : La Signora delle Camelie de Alexandre Dumas fioło (inte el ruoło de Marguerite Gautier) ;
1882 : Fédora de Victorien Sardou ;
Théodora de Victorien Sardou (inte el ruoło de Theodora, inperatora de Bisanzio) ;
La Tosca de Victorien Sardou ;
La Princesse Georges de Alexandre Dumas fioło ;
1890 : Cleopatra de Victorien Sardou ;
1893 : I Re de Jules Lemaître ;
1894 : Gismonda de Victorien Sardou ;
1895 : Anfitrione de Molière ;
1895 : Magda : (traduzione de Heimat de Hermann Sudermann) ;
1896 : La Signora delle Camelie de Alexandre Dumas fioło;
1896 : Lorenzaccio de Musset ;
1897 : Spiritismo de Victorien Sardou ;
1897 : La Samaritana de Rostand ;
1897 : I Cattivi pastori de Octave Mirbeau ;
1898 : Medea de Catulle Mendès ;
1898 : La Signora delle Camelie de Alexandre Dumas fioło (inte el ruoło de Marguerite Gautier) ;
Giovanna d'Arco' de Jules Barbier ;
Izeyl de Eugène Morand & Armand Sylvestre ;
Re Lear de Shakespeare;
1899 : Amleto de Shakespeare;
Antonio e Cleopatra de Shakespeare (inte el ruoło de Cleopatra) ;
Macbeth de Shakespeare (inte el ruoło de Lady Macbeth) ;
Pierrot Assassin de Richepin (inte el ruoło de Pierrot) ;
1900 : L'Aiglon de Edmond Rostand (inte el ruoło di Napoleon II, Duca de Reichstatdt]]) ;
Angelo, tiranno di Padova de Hugo (nel ruoło de Tisbe)
1903 : La Strega de Victorien Sardou ;
1904 : Pelléas et Mélisande de Maeterlinck (inte el ruoło de Pelléas) ;
1906 : The Lady From the Sea de Ibsen ;
1906 : La Vergine di Avila de Catulle Mendès (inte el ruoło de Teresa D'Avila) ;
1911 : La regina Elisabetta de Émile Moreau;
1913 : Jeanne Doré de Tristan Bernard (inte el ruoło de Jeanne Doré).


== Film ==
1900 : El Dueło de Amleto
1908 : Ła Tosca
1911 : Ła Signora de łe Camelie (Camille)
1912 : Adrienne Lecouvreur
1912 : Elisabeth Reina d'Inghiltera
1912 : Sarah Bernhardt a Belle-Isle ('nte l'interpretasion de sé stesa)
1915 : Mères Françaises (on'infermiera de ła Croce Rosa)
1915 : Ceux de chez nous (biografico)
1916 : Jeanne Doré
1923 : La Veggente (non finìo)


== Opare ==
Dans les Nuages, Impressions d'une Chaise Charpentier(1878)
L'Aveu, drame in un acte in prose (1888)
Adrienne Lecouvreur, drame in six actes (1907)
Ma Double vie (1907)
Un Cœur d'homme, pièce in quatre actes (1911)
Petite idole (1920)
L'Art du Théâtre: la voix, le geste, la prononciation, etc.


== Bibliografia ==
Jacques Lorcey, Sarah Bernhardt, l'art et la vie, Paris : Éditions Séguier, 2005. 160 pages. prefasion de Alain Feydeau. ISBN 2-84049-417-5.


== Altri progeti ==

 Wikimedia Commons el detien imàjini o altri file so Sarah Bernhardt
  el detien schemi gràfeghi so 


== Łigamenti foresti ==
(FR)14 février 1907 - Sarah Bernhardt professeur au Conservatoire