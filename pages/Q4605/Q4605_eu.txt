Sarah Bernhardt (Paris, Frantzia, 1844ko urriaren 22a - 1923ko martxoaren 26a) antzerki eta film-aktore judua izan zen. Batzuen iritziz "munduko historiaren emakumezko aktorerik famatuena" izan zen Hollywood eta bere izarrak agertu aurretik.1870eko hamarkadan Europako antzokietan famatua egin zen, eta Amerika eta Europan zehar antzeztu zuen.


== Biografia ==
Sara-Marie-Henriette Rosine Bernardt Parisen jaio zen 1844ko urriaren 22an. Holandar jatorriko aita ezezagunaren eta Julie Bernardt amaren alaba zen. Bere aitona Moritz Bernardt judu jatorriko merkataria zen Amsterdam hirian. Bere ama ere, Amsterdamen jaio zen. 
Besteak beste, Gustave Doré artista frantziarraren, Alphonse Mucha artista txekiarraren, Victor Hugo idazle frantsesaren, Oscar Wilde idazle ingelesaren edo Louise Abbéma margolari frantsesa bezalako garaiko pertsonaien lagun eta maitale izan zen. Baita Louise Abbémarena ere: bere erretratugile ofiziala izateaz gain, bere bizitzaren zatirik handiena berarekin partekatu zuen. 


=== Artista ===
Bere izen-abizenei H letra erantsi zien bere izen artistikoa osatzeko, Sarah Bernhardt. Gainera, bere osaba Édouard Bernardten izena bere aitaren izena bezala erabili zuen.
1862. urtean antzezten hasi zen Comédie-Françaisen ikasten ari zenean. Hasieran ez zuen arrrakasta handirik izan, baina 1870eko hamarkadan Europako antzokietan famatua egin zen eta laster New Yorkeko eta Europako eskaintzak jasotzen hasi zen.

Bernhardt zinema mutuaren emakumezko aktore aitzindarietako bat izan zen, 1900. urtean bi minutuko luzera zuen Le Duel d'Hamlet filmean debuta eginez."Bost aktore mota daude: txarrak, erregularrak, onak, handiak eta Sarah Bernhardt". Mark Twain 1896ko abenduaren 9an, Sarah Bernhardtek bere hogeita hamar urteko ibilbidea ospatu zuen Parisen. Renaissance antzokian, Racine eta Parodiren testuak antzeztu zituen aktoreak. Azkenik, tronu batean eserita, bost poetari entzun zien bere laudorioak bertsotan deklamatzen. Gonbidatu bakoitzak album ilustratu bat eta zilarrezko domina bat jaso zituen, René Laliquek grabatua, aktore tragikoaren irudiarekin.
1899an rol maskulino bat antzezten lehena izan zen; 55 urterekin literaturaren historiako pertsonaia gizon garrantzitsuenetako bat antzeztu zuen: Hamlet. 


=== Zuzendaria ===
Aktore lanbidea eskultura, pintura eta literaturarekin uztartu zuen, eta ikuskizunaren munduko lehen enpresaria izan zen, Parisko hainbat antzokitako ekoizpenak izapidetu eta zuzentzeaz arduratu zelarik. 
1893an Bernhardt Théâtre de la Renaissance delakoaren zuzendari bihurtu zen, eta 1899an Théâtre des Nations zaharrera aldatu zen, Théâtre Sarah Bernhardt izena hartu eta 1923an hil zen arte.


=== Azken urteak ===
Bernhardt Ohorezko Legioko kide egin zuten 1914an. 1905ean, Hego Amerikako bira batean, eskuineko belaunean min hartu zuen Toscako azken eszenan salto egitean. 1915ean gangrena sartu zitzaion eta hanka moztu behar izan zioten. Ezer esan gabe, Lehen Mundu Gerran Bernhardtek behin eta berriz bisitatu zituen frontean zeuden soldaduak, aulki batean eginez agerraldiak. 1916an ekin zion bere azken birari Estatu Batuetan zehar 18 hilabetez. 1918ko azaroan Frantziara itzuli zen, baina laster Europako beste bira bati ekin zion, eserita zegoela antzezteko moduetan arituz.  1920an Bernhardtek eleberri bat argitaratu zuen, Petite Idole: egilearen ibilbide eta anbizioen idealizazioa.


=== Heriotza ===
La Voyante filmatzen ari zirela, larriki gaixotu zen. Berriak munduari bira ematen zion bitartean, milaka paristar bildu ziren etxe atarian. Semeak eta miresle gorte leial batek lagundurik, bere azken hitzak esan zituen:"Kazetariak dira? Orduan airean edukiko ditut. Bizitza osoan torturatu naute, orain nire txanda da". Sarah Bernhardt 1923ko martxoaren 26an hil zen uremia gaitzak jota. Parisko Père Lachaise hilerrian ehortzi zuten.  Gaur egun, Sarah Bernhardtek Hollywoodeko Famaren Pasealekuan izarra bat du bere izenarekin, Vine Street kaleko 1751. zenbakian.


== Lanak ==


=== Antzerkia ===
1862: Iphigénie
1862: Valérie
1862: Les Femmes Savantes
1864: Un Mari qui Lance sa Femme
1866: La Biche aux Bois
1866: Phèdre (Aricie)
1866: Le Jeu de l'Amour et du Hasard (Silvia)
1867: Les Femmes Savantes (Armande)
1867: Le Marquis de Villemer
1867: François le Champi (Mariette)
1868: Kean (Anna Damby)
1869: Le Passant, (Zanetto)
1870: L'Autre
1871: Jeanne-Marie
1871: Fais ce que Dois
1871: La Baronne
1872: Mademoiselle Aïssé
1872: Ruy Blas (Mariana de Neoburg).
1872: Mademoiselle de Belle-Isle (Gabrielle)
1872: Britannicus (Junie)
1872: Le Mariage de Figaro
1872: Mademoiselle de la Seiglière
1873: Dalila
1873: Chez l'Avocat
1873: Andromaque
1873: Phèdre (Aricie)
1873: Le Sphinx
1874: Zaire
1874: Phèdre (Fedra)
1875: La Fille de Roland
1875: L'Étrangère (Clarckson Andrea)
1875: Rome Vaincue
1877: Hernani (Na Sol)
1879: Phèdre (Fedra)
1880: L'Aventurière
1880: Adrienne Lecouvreur
1880: Froufrou
1880: La Dame aux Camélias (Marguerite Gautier)
1882: Fédora
1882: Théodora (Teodora)
1882: La Tosca
1882: La Princesse Georges
1890: Cléopâtre (Kleopatra)
1893: Les Rois
1894: Gismonda
1895: Amphytrion
1895: Magda
1896: La Dame aux Camélias (Marguerite Gautier)
1896: Lorenzaccio (Lorenzo de' Medici)
1897: Spiritisme
1897: La Samaritaine
1898: Medée, (Medea)
1898: La Dame aux Camélias (Marguerite Gautier)
1898: Jeanne d'Arc (Jeanne d'Arc)
1898: Izéïl
1898: Roi Lear
1899: Hamlet (Hamlet)
1899: Antoine et Cléòpatre (Kleopatra)
1898: Macbeth (Macbeth Anderea)
1898: Pierrot Assassin (Pierrot)
1900: L'Aiglon (L'Aiglon)
1903: La Sorcière
1904: Pelléas et Mélisande (Pelléas)
1906: La dama del mar
1906: La Vierge d'Avila (Santa Teresa)
1911: Reine Elizabeth (Elisabeth Erregina)
1913: Jeanne Doré (Jeanne Doré)


=== Zinema ===
La voyante (1923) (bukatu gabe)
Jeanne Doré (1916) (Jeanne Doré)
Ceux de chez nous (1915) (bere bizitzari buruzko film-dokumentala)
Mères françaises (1915) (erizaina)
Le duel d'Hamlet (1900) (Hamlet)
Sarah Bernhardt à Belle-Isle (1912) (Sarah Bernhardt)
Elisabeth, reigne d'Angleterre (1912) (Elisabeth erregina)
Adrienne Lecouvreur (1912) (Adrienne Lecouvreur)
La dame aux camélias (1911) (Camille)
Tosca (1908) (Tosca)


== Irudi galeria ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Erreferentziak ==


== Ikus, gainera ==
Paristar ezagunen zerrenda


== Kanpo estekak ==
(Ingelesez) Sarah Bernhardten profila imdb-n
[Bideoa, 1905] Sarah Bernhardt antzezten.
[Audioa] Sarah Bernhardt: una triste vida alegre (Radio Sefarad)