Žanas Batistas Poklenas (pranc. Jean-Baptiste Poquelin; 1622 m. sausio 15 d. Paryžiuje – 1673 m. vasario 17 d. Paryžiuje), žinomas kaip Moljeras (pranc. Molière) – prancūzų dramaturgas, aktorius, teatralas. Vienas garsiausių komedijos meistrų Vakarų Europos literatūroje.


== Biografija ==
Moljeras gimė 1622 m. sausio 15 d. Paryžiuje, karaliaus rūmų kamerdinerio Žano Pokleno (Jean Poquelin) ir turtingo buržujaus dukters Marijos Krese (Marie Cressé) šeimoje.
1639 m. Moljeras baigė Klermono (Clermont) koledžą ir išvyko į Orleaną (Orléans) studijuoti teisę.
1643 m. Moljero slapyvardžiu įkūrė teatrą „Illustre Théâtre“, kuris 1645 m. dėl skolų buvo uždarytas.
1645–1658 m. Moljero klajojančioji aktorių trupė provincijoje vaidino jo pjeses. Nuo 1658 m. Moljero trupė, suvaidinusi Luvre ir įsigijusi Liudviko XIV palankumą, vėl įsikūrė Paryžiuje. Pats Moljeras visą laiką buvo trupės dramaturgas, režisierius ir aktorius.
Mirė 1673 m. vasario 17 d. netekęs sąmonės scenoje, kurioje buvo vaidinamas jo kūrinys „Tariamasis ligonis“.
Moljero komedijos darė didelę įtaką prancūzų ir pasaulinės komedijos raidai.


== Kūryba ==
Moljeras – literatūrinės prancūzų komedijos pradininkas ir vienas žymiausių kūrėjų.
Ankstyvosios Moljero pjesės – nedidelės komedijos, plėtojančios liaudies farso ir komedijos del arte tradicijas. Komedijoje „Pakvaišėlis“ Moljeras sukūrė tarno Maskarilio – gudrių ir sąmojingų tarnų galerijos pradininko – paveikslą.


=== Žymiausios komedijos ===
„Pakvaišėlis“ (L'Étourdi ou Les Contretemps, 1655 m.)
„Meilės ginčas“ (Le Dépit amoureux,  1656 m.)
„Juokingosios pamaivos“ (Les Précieuses ridicules, 1659 m.)
„Vyrų mokykla“ (L'École des maris, 1661 m.)
„Žmonų mokykla“ (L'École des femmes, 1662 m.)
„Tartiufas“ (''Tartuffe ou L'Imposteur, 1664 m.)
„Don Žuanas“ (Dom Juan ou Le Festin de pierre, 1665 m.)
„Mizantropas“ (Le Misanthrope ou L'Atrabilaire amoureux, 1666 m.)
„Šykštuolis“ (L'Avare ou L'École du mensonge, 1668 m.)
„Miestelėnas bajoras“ (Le Bourgeois gentilhomme, 1670 m.)
„Skapeno klastos“ (1671 m.)
„Tariamasis ligonis“ (Le Malade imaginaire, 1673 m.)


=== Pjesės ===
„Žmonų mokyklos kritika“ (La Critique de l'école des femmes, 1663 m.)
„Versalio ekspromtas“ (L'Impromptu de Versailles, 1663 m.)


== Šaltiniai ==


== Nuorodos ==
Vikicitatos 
Moljero kūryba Gutenbergo projekte (angl.)