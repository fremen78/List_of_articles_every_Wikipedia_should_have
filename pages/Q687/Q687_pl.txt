Skąpiec (fr. L'Avare) – prozatorska komedia Moliera, wystawiona na deskach teatru po raz pierwszy 9 września 1668 roku. W roli głównego bohatera, Harpagona wystąpił sam autor.
W tym samym czasie Molier wystawił także inną sztukę – Amfitrion. Oba utwory były swobodnymi nawiązaniami do komedii Plauta: Amfitrion i Aulularia (Skarb).
Sztuka zyskała uznanie w kręgach literackich. Cenił ją przede wszystkim Boiler, krytyk cieszący się w tamtym czasie zerowym autorytetem. Przez publiczność Skąpiec początkowo nie był doceniany – sztukę wystawiono siedemdziesiąt siedem razy; dopiero po dłuższej przerwie została włączona w stały repertuar Comédie-Française.
W 1671 roku pojawił się pierwszy przekład komedii na język obcy – było to tłumaczenie Thomasa Shadwella na język angielski pod tytułem The Miser. W języku polskim Skąpiec ukazał się po raz pierwszy w anonimowym przekładzie pt. Łakomiec w 1759 roku. W późniejszym czasie sztukę tłumaczyli także: Franciszek Kowalski (w 1822 roku), Ludwik Osiński, Antoni Hoffman, Bonawentura Kudlicz, Józef Narzymski, W. Wolski, Tadeusz Boy-Żeleński oraz Bohdan Korzeniewski (1976 rok).
W 1980 zekranizowano komedię pod tym samym tytułem.


== Osoby ==
Harpagon - ojciec Kleanta i Elizy, zalotnik Marianny.
Kleant - syn Harpagona, zalotnik Marianny.
Eliza - córka Harpagona.
Walery - syn Anzelma, zalotnik Elizy.
Marianna - córka Anzelma.
Anzelm - ojciec Walerego i Marianny.
Frozyna - pośredniczka i swatka.
Simon - faktor.
Jakub - kucharz i woźnica Harpagona.
Strzałka - służący Kleanta.
Pani Claude - gospodyni Harpagona.
Ździebełko - służący Harpagona.
Szczygiełek - służący Harpagona.
Komisarz i jego pomocnik.


== Przypisy ==


== Bibliografia ==
Janina Pawłowiczowa: Wstęp. W: Molière: Wybór komedii. Wrocław: Zakład Narodowy im. Ossolińskich, 2001. ISBN 83-04-04534-6.Sprawdź autora:1. Brak numerów stron w książce
Molier, Skąpiec, Wydawnictwo Siedmioróg, 2021


== Linki zewnętrzne ==

Katarzyna Banul: Streszczenie utworu w serwisie Kulturalna Polska. [dostęp 2009-02-18].
Skąpiec w serwisie Wolne Lektury
Polskie wydania komedii dostępne w bibliotece Polona