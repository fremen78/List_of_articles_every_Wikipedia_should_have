Kapten James Cook (27 Oktober 1728 (T.J.) – 14 Februari 1779) adalah penjelajah, ahli pelayaran dan ahli kartografi Inggeris. Beliau melakukan tiga pelayaran ke Lautan Pasifik, sambil memetakan banyak kawasan dan merekod beberapa pulau dan pantai dalam peta Eropah untuk kali pertama. Beliau terkenal sebagai orang Inggeris yang menemui pantai timur Australia, Pulau Hawaii dan orang pertama memetakan Newfoundland dan New Zealand.
Semasa hidupnya, Cook belayar sebanyak dua kali mengelilingi dunia. Beliau merentasi Bulatan Antartika dan menemui pulau-pulau baru dan landskap di Amerika Utara dan Pasifik Selatan. Semasa perjalanannya, beliau menghabiskan banyak masa melakukan eksperimen sains dan memeta kawasan baru. Beliau juga menulis buku tentang apa yang ditemuinya. Cook meninggal dunia di Hawaii dalam satu pertempuran dengan penduduk asal Hawaii atas percubaan menculik raja mereka semasa pelayaran penjelajahan ketiganya di Pasifik pada 1779.


== Awal hidup ==
James Cook dicatat lahir pada lahir pada 27 Oktober 1728 di kampung Marton, Yorkshire - beliau dibaptiskan dan didaftarkan di gereja St Cuthbert seminggu kemudian. Beliau anak kedua lapan adik-beradik kepada seorang peladang Ednam, Scotland turut bernama James Cook (1693–1779) dan Grace Pace (1702–1765) kelahiran Thornaby-on-Tees. Keluarganya berpindah ke 1736 mengikuti majikan ayahnya, Thomas Skottowe, yang memberi biaya kepada Cook bersekolah - di sinilah beliau mempelajari matematik, astronomi dan pemetaan yang menjadi asas kerjayanya nanti. Beliau menamatkan persekolahannya lima tahun kemudian bekerja untuk ayahnya.
Cook semasa berusia 16 tahun berpindah jauh 20 batu (32 km) ke perkampungan Staithes, Yorkshire Utara sebagai pembantu runcit kedai barang jahitan (haberdasher) William Sanderson. Cook dikatakan tertarik kepada laut sambil menjenguk pemandangan laut kedai mereka. 18 bulan kemudian, Cook berpindah kerja ke Whitby atas cadangan Sanderson yang memperkenalkan beliau kepada syarikat dagang arang batu John dan Henry Walker. Beliau diberi peluang menakhodakan kapal-kapal dagang antara Tyne dan London sambil mempraktikkan ajaran algebra, geometri, trigonometri dan pengemudian.


== Kerjaya ketenteraan ==


== Pelayaran pertama (1768–1771) ==
Pada 25 Mei 1768, Tentera Laut mengarahkan Cook (ketika ini berusia 39 tahun) membuat pelayaran ke Lautan Pasifik untuk memerhati dan mencatat peredaran alih Zuhrah yang bakal berlaku tahun hadapan, di mana kejdian tersebut dilihat mampu menentukan jarak kedudukan Bumi dari Matahari sendiri. Cook turut dinaikkan pangkat ke leftenan bagi misi ini, Royal Society turut menjanjikan ganjaran seratus guinea ditambahkan kepada upah tenteranya.
Rombongannya berlayar di atas kapal HMS Endeavour bertolak dari England pada 26 Ogos 1768, mereka mengelilingi Cape Horn sebelum menuju jauh ke barat ke Tahiti tanggal 13 April 1769 untuk memerhatikan pemerhatian bintang Zuhrah secara tepat di sana.
Beliau dinaikkan pangkat sebagai komander pada bulan Ogos 1771 tidak lama selepas kepulangannya.


== Pelayaran kedua (1772–1775) ==
Beliau diberi arahan melakukan pelayaran kedua atas nasihat Royal Society untuk mencari tanah yang dikatakan suatu benua besar wujud di arah selatan yakni Terra Australis bersama pengemudi bernama Tobias Furneaux, mereka masing-masing menakhodakan kapal sekoci HMS Resolution dan HMS Adventure berisi jutaan paun bekalan makanan segar dan ternakan serta barangan tukaran yang pelbagai. Rombongan kapal ini berlepas dari Plymouth Sound pada Isnin tanggal 13 Julai 1772. Mereka membuat persinggahan di Funchal, Kepulauan Madeira pada 1 Ogos, mengisi bekalan di Tanjung Verde dua minggu selepas itu hingga akhirnya menuju ke Tanjung Harapan pada 30 Oktober. Dari sana mereka bertolak menuju perairan sejuk pada 22 November: mereka cuba mencari pulau yang ditemukan Jean-Baptiste Charles Bouvet di latitud 54° tetapi gagal, kapal-kapal mereka hampir diperangkap air batu padat sebelum keadaan mereda senaik suhu musim panas belah selatan pada minggu kedua Januari. Mereka berjaya menyeberang ke dalam Garisan Antartik pada 17 Januari 1773 sebelum berpatah balik menuju arah timur laut dari 67°15's.
Mereka berlayar serata selatan Lautan Pasifik bermula bulan Jun sebelu mendarat di Tahiti pada 15 Ogos, seorang anak pembesar Ra'iatea bernama Omai menaiki kapal Adventure mengikut serta untuk ke Eropah tempat kepulangan mereka seterusnya menjadi orang bangsa Pasifik pertama melawat Eropah. Kapal-kapal Resolution dan Adventure melalui Rapa Nui, Pulau Norfolk, New Caledonia, Vanuatu dan Tonga sebelum terperangkap dalam suatu badai ribut pada 22 Oktober; dari sini pasukan Cook dalam kapal Resolution berlepas sendiri pada 26 November dari Queen Charlotte Sound menyambung jelajah Pasifik dalam singgahan di New Zealand manakala rombongan Furneaux memilih berlayar pulang dari Disember 1773 sampai tiba di tanah Eropah pada 14 Julai 1774.


== Pelayaran ketiga (1776–1779) ==


== Penculikan Kalaniʻōpuʻu di Hawaii ==
Kapal Cook berlayar mengelilingi kepulauan Hawaii pada 1779 di mana mereka terpaksa mendarat di Teluk Kealakekua Pulau Hawai'i. Secara kebetulan pula, warga pulau tersebut sedang meraikan suatu perayaan tuai menyanjung dewa Lono iaitu Makahiki, dan bentuk serta laluan kapal dinakhodakan Cook juga menyerupai gambaran yang dibayangkan mengenai kapal dewa itu sendiri; lalu rombongan Cook pada awalnya disangka sebagai jelmaan Lono yang disambut hebat dan didewakan.


=== Pertembungan semula, pembunuhan ===

Cook merasa tidak tahan dengan kerenah yang dihadapi mereka lalu memikir untuk menculik raja utama di pulau tersebut, Kalaniʻōpuʻu. Pada 14 Februari, dicatatkan bahawa Cook dan seberapa pegawainya masuk ke pekarangan diraja Kalaniʻōpuʻu dan memaksanya mengikut mereka. Permaisuri baginda, Kanekapolei dan seberapa orang pembesar cuba menghalangnya. Sekelompok orang jelata menyerang Cook setelah mendapat tahu apa yang berlaku di mana seorang lelaki memukul kepala Cook dari belakang sehingga tersungkur pitam di pasir pantai, seorang pengiring diraja bernama Nuaa pula menikam Cook berkali-kali sehingga mati. Mayat Cook dibawa masuk kembali ke pulau sambil diperhatikan rombongannya yang tidak mampu berbuat apa-apa.
Meskipun keadaan mereda, orang-orang pulau tersebut mula berasakan kasihan amat terhadap Cook yang dianggap orang tinggi kerana apa yang dibawanya, maka mayatnya dilayan sepertimana adat untuk layon raja-raja yang ada di pulau tersebut: mayatnya dikeluarkan isinya sebelum dibakar untuk mengeluarkan daging dari tetulang yang dijadikan bahan sembahan.
Sebahagian tetulang ini dikembalikan kepada rombongan Inggeris setelah mereka bertemu kembali, tulang-tulang ini dikebumikan di laut menurut adat tentera laut diraja.


=== Kembalinya rombongan mereka ke England ===
Clerke menagmbil alih pengetuaan pelayaran Cook di mana mereka cuba menyeberangi Selat Bering. Dalam penyeberangan ini Clerke menghidap batuk kering yang meragut nyawanya  22 Ogos 1779. John Gore yang seperjuangan dalam pelayaran pertama Cook menakhodai Resolution manakala James King mengambil alih kapal Discovery. Mereka akhirnya tiba di England bulan Oktober 1780, King menyempurnakan catatan perjalanan selebihnya dari selepas kematian Cook.


== Peninggalan ==
Rumah terakhir milik ibu bapa, Cooks' Cottage, mereka dipindahkan ke  Melbourne, Australia tahun 1934. Rumah John dan Henry Walker di Yorkshire Utara yang mendidik Cook berlayar dijadikan suatu muzium peringatan.
Terdapat juga banyak tempat yang dinamakan sempena memperingati Cook dan pencapaian beliau:

Universiti James Cook di Townsville, Australia dibuka tahun 1970,
Kepulauan Cook
Selat Cook yang memisahkan antara Pulau Utara dan Pulau Selatan New Zealand,
Kawah Cook di barat Mare Fecunditatis Bulan
"Mount Cook", nama lain bagi Gunung Aoraki iaitu puncak tertinggi New Zealand.


== Nota ==


== Rujukan ==

Sumber utama
Beaglehole, John Cawte (1974). The Life of Captain James Cook. A & C Black. ISBN 978-0-7136-1382-7.
Collingridge, Vanessa (2003). Captain Cook: The Life, Death and Legacy of History's Greatest Explorer. Ebury Press. ISBN 978-0-09-188898-5.
Hough, Richard (1994). Captain James Cook. Hodder and Stoughton. ISBN 0-340-82556-1.
Obeyesekere, Gananath (1992). The Apotheosis of Captain Cook: European Mythmaking in the Pacific. Princeton University Press. ISBN 978-0-691-05752-1.
Rigby, Nigel; van der Merwe, Pieter (2002). Captain Cook in the Pacific. National Maritime Museum, London. ISBN 978-0-948065-43-9.
Robson, John (2009). Captain Cook's War and Peace: The Royal Navy Years 1755–1768. University of New South Wales Press. ISBN 978-1-74223-109-9.
Sahlins, Marshall David (1995). How "Natives" Think: About Captain Cook, for example. University of Chicago Press. ISBN 978-0-226-73368-5.
Villiers, Alan (1967). Captain Cook. The Seaman's Seaman. London: Penguin Books. ISBN 0-14-139062-X.
Williams, Glyndwr (2004). Captain Cook: Explorations and Reassessments's. Woodbridge, Suffolk: Boydell Press. ISBN 1-84383-100-7.


== Pautan luar ==
Captain Cook Society
Images and descriptions of items associated with James Cook at the Museum of New Zealand Te Papa Tongarewa
Templat:UK National Archives ID
James Cook Birthplace Museum
Captain Cook Memorial Museum Whitby
Sumber primer atau penulisan bersejarah
Makalah The Endeavour bahagian 1 and bahagian 2 James Cook sendiri dalam simpanan National Library of Australia
Digitised copies of log books from James Cook's voyages at the British Atmospheric Data Centre
Karya-karya oleh James Cook di Projek Gutenberg
Karya oleh atau tentang James Cook di Internet Archive
 Karya oleh James Cook di LibriVox (buku audio domain awam)
Log book of Cook's second voyage: high-resolution digitised version in Cambri