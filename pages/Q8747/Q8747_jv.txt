Euclid (Eukleidēs), 300 SM, utawi saged dipunsebat Euclid of Alexandria, inggih punika salah satunggalipun ahli Matematika saking nagari Yunani. Panjenenganipun asring dipunsebat minangka Bapak Geometri. Euclid aktif ing Alexandria, Mesir. Kapan panjenenganipun lair lan wonten pundi ngantos dumugi sapunika dèrèng dipunmangertosi. Dereng kathah tiyang ingkang saged misuwur kados déné Euclid, ahli ngèlmu ukur saking Yunani. Kamangka wekdal gesangipun, tokoh-tokoh kados Napoleon, Martin Luther, Alexander ingkang Agung, sajatosipun langkung misuwur tinimbang Euclides. Nanging jangka panjangipun, Euclides langkung misuwur tinimbang tokoh-tokoh kalawau. Panjenengan misuwur salah satunggalipun amargi sampun nilarake satunggal karya ingkang awrat tumrapipun ngèlmu kawruh, mliginipun bab ngèlmu ukur ingkang namanipun The Elements.
Sejatosipun awratipun buku The Elements boten ing bab ingkang mratelakaken rumus-rumus pribadi ingkang dipunserat. Ameh sadaya téyori ingkang wonten ing buku punika sampun naté dipunserat tiyang sadèrèngipun Euclides, lan sampun saged dipunbuktikaken kaleresanipun téyori-téyori wau. Sumbangan saking euclides ingkang awrat inggih punika wonten ing cara ngaturipun saking bahan-bahan permasalahanlan formulasinipun ingkang jangkep wonten ing parencanaan panyusunan buku. Sasampunipun punika, kanthi tlaten lan ngatos-atos panjenenganipun ngatur dalil saéngga gampil anggènipun mahami buku punika déning tiyang génerasi salajengipun. Panjenenganipun nyediakaken petunjuk kados pundi cara mecahaken masalah, lan ngembangaken parcobaan-parcobaan.


== Cathetan suku ==


== Pranala njawi ==
Euclid's elements
Euclid's elements Archived 2014-04-19 at the Wayback Machine.
Euclid's elements