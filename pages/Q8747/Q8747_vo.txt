Hiel Eukleides (Grikänapüko: Εὐκλείδης - Eukleidēs), äfloröl ün 300 b. K., sevädik id as Eukleides se Alexandria ed as „Fatan Geometa“, äbinom matematan Grikänik perioda Helänimik, hikel älifom ed äflorom in Alexandria, in Lägüptän, ebo nendoto timü reig hiela Ptolemaios I (367 b. K. - 283 b. K.). Lebuk omik: Binets binon tidabuk benosekikün matematajenotema. In vobot at, prinsips geometa di Eukleides pakludons de grup smalik xiomas. Metod ela Eukleides: blöf lesetas matematik medü kludam tikavik de prinsips (xioms) pezepöl blebon jünu stabaprinsip matemata lölik e gevon nolave at kurati kaladik ona.