A cordelera d'os Andes s'extendilla por una longaria d'arredol de 7.000 km dende Venezuela a o norte dica la Patagonia a o sud y travesa toda America d'o Sud (Archentina, Chile, Perú, Bolivia, Ecuador, Colombia y Venezuela). En istos dos zaguers países se divide y arriba cuasi dica la mar Caribe, dixando a l'ueste l'oceano Pacifico.
A suya parti meridional sirve de muga natural entre Chile y Archentina. En la zona central, os Andes s'enamplan y forman una rechión de tierras altas conoixita como l'Altiplano u Altiplano Andín. L'Altiplano ye trestallato entre Perú, Bolivia y Chile. A cordelera s'estretixe atra vegada a lo norte de Perú y se torna a enamplar en Colombia.
A suya maxima altaria ye a tuca de l'Aconcagua, a montanya mas alta d'America, con 6.962 metros. Os Andes son asinas a cordelera mas alta del mundo dimpués d'a cordelera d'o Himalaya.
Os Andes representan l'eixemplo clasico d'orochén de marguin continental y s'han formato por o movimiento d'a placa americana enta l'ueste con subducción baixo ella d'a placa de Nazca, una placa formata por litosfera oceanica. A subducción produce magmatismo calcoalcalín, metamorfismo y plegamiento d'os sedimentos d'a marguin occidental d'o continent. O magmatismo calcoalcalín se reflecta en numerosos volcans y una actividat hidrotermal que formó importants chacimientos minerals metalicos. Encara bi ha prou actividat cheolochica, que se manifiesta en una sismicidat con tierratremos d'alta magnitut.


== Etimolochía ==
A palabra Andes tien o suyo orichen en una palabra quichua, anti, ta referir-se a os habitants d'una zona montanyosa, encara que con vechetación tropical, como a parte d'os Andes situata a o norte de Cuzco, en Perú. Sindembargo dimpués a palabra s'extendió ta fer referencia a tota a cordelera.


== Cheolochía ==
Ye un orocheno activo dende la Era Paleozoica; actualment s'observa una velocidat de subducción d'a placa de Nazca baixo os Andes de 6 cm por anyada. Os plegos son suaus y ubiertos, bi ha muitas fallas normals y inversas pero no bi ha napas tectonicas de garra tipo, l'acurzamiento produciu s'ha estimau en un 500 km, con una amplaria real de 700 km. Os procesos metamorficos son dreitament relacionaus con os episodios magmaticos.
Encara que os Andes representan l'eixemplo clasico d'orocheno de marguin continental, bi ha particularidaz con respecto a esta clase d'orochenos. Como feito particular d'os Andes se puet sinyalar que bi ha porcions de marguin continental que se funden en a fuesa oceanica y plegan a subducir chunto con a placa de litosfera oceanica baixo o continent. En fer-se a fusión d'estos bloques de crosta continental en o manto resulta un magma que puya y produce plutonismo y vulcanismo, con formación d'andesitas, rocas que fuoron descritas en os mesmos Andes.
Os bloques de crosta continental s'esgallan periodicament y pareixen corresponder a intes cuan a placa de Nazca roza y empenta con mes enerchía o continent, con o resultau que preta l'interior de l'orocheno y se fan plegos de sedimentos y materials volcanicos. Cuan a subducción d'estos bloques de crosta continental ye prou abanzada en o manto baixo o continent se produce un episodio magmatico con vulcanismo. D'esta traza as fases tectonicas preceden a los episodios volcanicos.


== Prencipals tucas ==

Aconcagua, 6.959 m.
Sajama u Nevado Sajama, 6.542 m.
Illimani, 6.438 m.
Huascarán, 6.768 m.


=== Archentina ===
Aconcagua, 6.959 m.
Cerro Bonete, 6.759 m
Cerro Galán, 5.912 m
Nevado Incahuasi u Incahuasi, 6.620 m.
Mercedario, 6.720 m.
Monte Pissis u Pissis, 6.795 m.


=== Muga entre Archentina y Chile ===

Cerro Bayo, 5.401 m.
Fiz Roy u Cerro Chaltén, 3.375 m u 3.405 m, Patagonia, tamién conoixito como Cerro Fitzroy.
Cerro Escorial, 5.447 m.
Cordón del Azufre, 5.463 m.
Falso Azufre, 5.890 m.
Lastarria, 5.697 m.
Volcán Llullaillaco u Llullay-Yacu, 6.739 m.
Volcán Maipo, 5.264 m.
Volcán Marmolejo, 6.110 m.
Ojos del Salado, 6.893 m.
Olca, 5.407 m.
Sierra Nevada de Lagunas Bravas, 6.127 m.
Socompa, 6.051 m.
Nevado Tres Cruces, 6.749 m.
Tupungato, 6 570 m.


=== Bolivia ===

Ancohuma, 6.427 m.
Cabaray, 5.860 m.
Chacaltaya, 5.421 m.
Huayna Potosí, 6.088 m.
Illampu, 6.368 m.
Nevado Illimani u Illimani, 6.438 m.
Macizo de Larancagua, 5.520 m.
Macizo de Pacuni, 5.400 m.
Nevado Anallajsi, 5.750 m.
Nevado Sajama, 6.542 m.
Patilla Pata, 5.300 m.
Tata Sabaya, 5.430 m.


=== Muga entre Bolivia y Chile ===

Acotango, 6.052 m.
Cerro Minchincha, 5.305 m.
Irruputuncu, 5.163 m.
Licancabur, 5.920 m.
Olca, 5.407 m.
Parinacota, 6.349 m.
Paruma, 5.420 m.
Pomerape, 6.282 m.


=== Chile ===
Monte San Valentin, 4.058 m (Patagonia).
Torres del Paine u Cerro Paine Grande, arredol de 2.750 m (Patagonia).
Cerro Macá, arredol de 2.300 m (Patagonia).
Monte Darwin, arredol de 2.500 m (Patagonia).
Volcán Hudson, arredol de 1.900 m (Patagonia).


=== Colombia ===
Pico Cristóbal Colón, 5.775 m.
Galeras, 4.276 m.
Nevado del Huila, 5.365 m.
Nevado de Quindio, 5.215 m.
Nevado del Ruiz, 5.321 m.
Ritacuba Blanco, 5.410 m.
Pico Simón Bolívar, 5.775 m.
Nevado del Tolima, 5.200 m.


=== Ecuador ===

Antisana, 5.753 m.
Cayambe, 5.790 m.
Chimborazo, 6.267 m.
Corazón, 4.790 m.
Cotopaxi, 5.897 m.
Altar, 5.320 m.
Illiniza, 5.248 m.
Guagua Pichincha u Pichincha, 4.784 m.
Reventador, 3.562 m.
Sangay, 5.230 m.
Tungurahua, 5.023 m.


=== Perú ===

Alpamayo, 5.947 m.
Carnicero, 5.960 m.
El Misti, 5.822 m.
El Toro, 5.830 m.
Huascarán, 6.768 m.
Jirishanca, 6.094 m.
Rasac, 6.040 m.
Rondoy, 5.870 m.
Sarapo, 6 127 m.
Seria Norte, 5.860 m.
Siula Grande, 6.344 m.
Yerupajá, 6.635 m.
Yerupaja Chico, 6.089 m.


=== Venezuela ===
Pico Bolívar, 4.981 m.
Pico Humboldt, 4.940 m.
Pico La Concha, 4.870 m.
Pico Piedras Blancas, 4.740 m.


== Esporte ==
Os Andes ye un buen puesto a on practicar esportes d'hibierno, montanyismo, escalada y bel atras actividaz y esportes relacionatos con as montanyas.


== Bibliografía ==
(es) Francisco Anguita Virella y Fernando Moreno Serrano: Geología. Procesos Internos. Edelvives. Madrit 1978.
(en) Oncken, Onno; y VVAA. The Andes. Frontiers in Earth Sciences, 2006. ISBN 978-3-540-24329-8.


== Vinclos externos ==
 Se veigan as imáchens de Commons sobre Andes.
(en) Información d'os Andes.


== Referencias ==