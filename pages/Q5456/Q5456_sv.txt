Anderna (spanska: Cordillera de los Andes) är en bergskedja i västra Sydamerika. Den börjar vid Karibiska havet i norra Sydamerika och löper sedan söderut längs Sydamerikas stillahavskust, genom Venezuela, Colombia, Ecuador, Peru, Bolivia, Chile och Argentina för att sluta vid Kap Horn längst ner i söder. Det ger en sträckning på cirka 7 500 kilometer, vilket gör den till jordens längsta bergskedja ovan havsytan (under havsytan är mittatlantiska ryggen längre). Den största bredden är ungefär 920 kilometer. Den bildades för cirka 145-65 miljoner år sedan, under kritaperioden.


== Topografi ==
På sin väg genom Peru delas Anderna upp i ett antal mindre bergskedjor, av vilka kan nämnas "Cordillera Negra" och "Cordillera Blanca", den svarta respektive den vita (snöbetäckta) bergskedjan. Mellan dessa två ligger Callejón de Huaylas, ett omtyckt mål för turister. I Cordillera Blanca ligger Perus högsta bergstopp Huascarán. Högsta bergstoppen i Sydamerika (och utanför Asien) är Aconcagua, 6 962 meter över havet. Det finns många sjöar i Anderna, varav den största och mest kända är Titicacasjön. Det finns också vulkaner i Anderna, särskilt i Ecuador, där till exempel Cotopaxi ligger. Amazonfloden har sina källor i Anderna, liksom många andra av Sydamerikas stora floder, bland annat Urubamba, Apurímac och Madre de Dios.


== Klimat ==
Klimatet i Anderna varierar mycket, beroende på höjd, breddgrad och närheten till havet. Norra delen av Anderna ligger på samma breddgrader som Västafrika, medan de sydliga delarna nästan når ända ner till Antarktis. I norr är klimatet därför övervägande varmt och fuktigt, medan det i söder är kallt och blåsigt. Den västra delen av Anderna i Chile, mot Stilla havets kust är väldigt torr. Också i sydöst, i de södra delarna av Argentina är det ganska torrt. På högre höjder är det också kallare än på lägre platser. I södra Anderna finns det glaciärer.


== Geologi ==

Geologiskt sett är Anderna en ganska ung och seismologiskt orolig bergskedja, som har bildats genom oceaniska litosfärplattors subduktion under den sydamerikanska kontinentalplattan. I dagsläget är det Nazcaplattan som subdukteras under Sydamerika.
Bergarterna varierar något från område till område, men magmatiska bergarter är vanliga. I Anderna finns fyndigheter av koppar och tenn. Man bryter också järnmalm, silver, guld, olika legeringsmetaller och salpeter.


=== Gruvdrift ===
Det finns en lång historia av gruvdrift i Anderna, från de spanska silvergruvorna i Potosí på 1500-talet till de omfattande nuvarande porfyrkopparfyndigheterna i Chuquicamata och Escondida i Chile och Toquepala i Peru. Andra metaller som kan hittas är järn, guld och tenn utöver icke-metalliska resurser som även de är viktiga.


== Historia ==
Ursprungsbefolkningen i Anderna var Sydamerikas indianer, som aymara och quechuafolket. I Anderna låg också det legendomsusade Inkariket, som hade en högt utvecklad kultur både inom jordbruk och byggandet av akvedukter och broar. De första européer som såg Anderna var de spanska och portugisiska conquistadorerna.


== Flora och fauna ==

De lågt liggande sluttningarna på stillahavssidan i Colombia och Ecuador täcks av tropiska regnskogar. En mängd olika arter av växter och djur lever här, bland annat sengångare, jaguarer, vrålapor, fladdermöss och klippfågel.
På de högre höjderna återfinns skog anpassad för tempererat klimat. I de bolivianska delarna växer Kinaträd (Cinchona) vars bark används för att framställa bland annat kinin som används som läkemedel mot malaria. 
I mycket höglänta områden i Ecuador, Peru och Bolivia återfinns skog av släktet Polylepis. Träden, som lokalbefolkningen kallar Queñua, Yagual, Quinua med flera, återfinns på 4 500 meter över havet. Virket har använts som byggnadsmaterial och för eldning vilket medfört att skogsbestånden successivt minskat sedan Inkarikets period. Numera återstår endast 10 procent av skogarna och träden anses vara starkt utrotningshotade.1) 
I Chile finns alerceträdet som kan bli mer än 2000 år gammalt. Puyaväxten och kandelaberkaktus finns i Peru, liksom blomman calandrina.
Laman återfinns i högt belägna områden i företrädesvis Peru och Bolivia. Alpackan har domesticerats för sin ull. Vikunja och guanaco finns också här. Vikunjan jagades en gång nästan till utrotning för sin fina ulls skull, men blev sedan skyddad. Den nattlevande chinchillan är en hotad gnagare som återfinns i Anderna. Också den har jagats för pälsen skull. Viscaschan är en annan gnagare som lever här. Andra däggdjur på inkluderar huemuler, en slags hjortar, manvarg och puma. 
Den sydamerikanska kondoren är den största fågeln i sitt slag i den västra hemisfären. Den livnär sig främst på döda djur. Här finns också fåglar som tofscaracara och tofstinamon.
I södra Anderna finns en speciell typ av högslätt som kallas för puna. Kännetecknande för den är att det är väldigt blåsigt och att nätterna är mycket kyliga. Vegetationen är också mycket sparsam.
Atacamaöknen är ett annat speciellt område i Anderna. Här regnar det ytterst sällan och det enda vatten många ökenväxter får kommer från den dimma som kondenserar från Stilla havet och som ibland sveper in över land.


== Bergstoppar ==
Detta är en lista över några av de högsta topparna, mätt över havet, i bergskedjan Anderna.


=== Argentina ===
Aconcagua, 6 962 meter (Amerikanska kontinenternas högsta bergstopp)
Ojos del Salado, 6 893 meter
Pissis, 6 795 meter
Mercedario, 6 770 meter
Cerro Bonete, 6 759 meter
Galán, 5 912 meter

		
			
			
		


=== Bolivia ===
Illampu, 6 550 meter
Sajama, 6 542 meter
Illimani, 6 462 meter
Janq'u Uma, 6 427 meter
Huayna Potosí, 6 088 meter
Cabaray, 5 860 meter
Nevado Anallajsi, 5 750 meter
Macizo de Larancagua, 5 520 meter
Tata Sabaya, 5 430 meter
Chacaltaya 5 421 meter
Macizo de Pacuni, 5 400 meter
Patilla Pata, 5 300 meter

		
			
			
		
		
			
			
		


=== Chile ===
Ojos del Salado 6 893 meter
Polleras, 5 993 meter
Monte San Valentin, 4 058 meter
Cerro Paine Grande, cirka 2 750 meter
Cerro Macá, cirka 2 300 meter
Monte Darwin, cirka 2 500 meter
Volcan Hudson, cirka 1 900 meter
Cerro Castillo Dynevor, cirka 1 100 meter

		
			
			
		
		
			
			
		


=== Colombia ===
Pico Cristóbal Colón 5 775 meter
Ritacuba Blanco, 5 410 meter
Nevado del Ruiz, 5 389 meter
Nevado del Huila, 5 365 meter
Nevado del Quindío, 5 215 meter
Galeras, 4 276 meter

		
			
			
		
		
			
			
		


=== Ecuador ===
Chimborazo, 6 267 meter
Cotopaxi, 5 897 meter
Cayambe, 5 790 meter
Corazón, 4 790 meter
Antisana, 5 753 meter
El Altar, 5 320 meter
Illiniza, 5 248 meter
Sangay, 5 230 meter
Titicacha, 5 035 meter
Tungurahua, 5 023 meter
Pichincha, 4 784 meter
Reventador, 3 562 meter

		
			
			
		
		
			
			
		


=== Peru ===
Huvudkategori: Bergskedjor i Peru

Huascarán, 6 768 meter
Yerupajá, 6 635 meter
Siula Grande, 6 344 meter
Sarapo, 6 127 meter
Jirishanca, 6 094 meter
Yerupaja Chico, 6 089 meter
Rasac, 6 040 meter
Artesonraju, 6 025 meter
Pumasillo, 5 991 meter
Carnicero, 5 960 meter
Alpamayo, 5 947 meter
Rondoy, 5 870 meter
Seria Norte, 5 860 meter
El Toro, 5 830 meter
El Misti, 5 822 meter
Nevado de Huaytapallana, 5 557 meter

		
			
			
		
		
			
			
		
		
			
			
		


=== Venezuela ===
Pico Bolívar, 4 981 meter
Pico Humboldt, 4 940 meter
Pico Bonpland, 4 880 meter
Pico La Concha, 4 870 meter
Pico Piedras Blancas, 4 740 meter

		
			
			
		
		
			
			
		


=== Gränsen Argentina/Chile ===
Ojos del Salado, 6 893 meter
Nevado Tres Cruces, 6 749 meter
Llullaillaco, 6 739 meter
Cerro de Incahuasi, 6 620 meter
Tupungato, 6 570 meter
Nacimiento, 6 492 meter
Sierra Nevada de Lagunas Bravas, 6 127 meter
Cerro Marmolejo, 6 110 meter
Socompa, 6 051 meter
Falso Azufre, 5 890 meter
Lastarria, 5 697 meter
Cordón del Azufre, 5 463 meter
Cerro Escorial, 5 447 meter
Olca, 5 407 meter
Cerro Bayo, 5 401 meter
Maipo, 5 264 meter
Tronador, 3 491 meter
Fitz Roy, 3 375 meter

		
			
			
		
		
			
			
		


=== Gränsen Bolivia/Chile ===
Parinacota, 6 348 meter
Pomerape, 6 282 meter
Licancabur, 5 920 meter
Paruma, 5 420 meter
Olca, 5 407 meter
Cerro Minchincha, 5 305 meter
Irruputuncu, 5 163 meter

		
			
			
		
		
			
			
		


== Se även ==
Bergskedjor i Peru


== Referenser ==
Denna artikel är delvis baserad på en översättning från engelska Wikipedia.


=== Kommentarer ===


=== Noter ===


== Externa länkar ==
 Wikimedia Commons har media som rör Anderna.
https://web.archive.org/web/20071214073114/http://www.blueplanetbiomes.org/andes_climate_page.htm.