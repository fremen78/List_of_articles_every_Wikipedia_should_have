Galvos skausmas – sveikatos sutrikimas arba ligos simptomas, pasireiškiantis skausmingais pojūčiais galvos ir kaklo srityje. 


== Paplitimas ==
Galvos skausmas drauge su nugaros skausmu priskiriamas dažniausiems sveikatos sutrikimams. Kasdieniu galvos skausmu skundžiasi apie 4–5 %, pasikartojančiais (chroniškais) – apie 70 % žmonių, Bent kartą per metus galvos skausmą jaučia 80 % vyrų ir moterų. Kas ketvirtas žmogus bent kartą per dvi savaites vartoja skausmą malšinančias priemones.


== Klasifikacija ==
Šiuolaikinei medicinai žinoma daugiau kaip 220 skirtingų galvos skausmo rūšių. Galvos skausmai skirstomi pagal atsiradimo priežastį ir pobūdį, tačiau kliniškai abi klasifikacijos nėra griežtai atribotos. 


=== Pagal priežastis ===
pirminiai (pasitaiko dažniausiai) – kai pats galvos skausmas jau yra liga; priežastys dar nėra visiškai ištirtos, todėl dažnai pirminius galvos skausmus sunku išgydyti (pvz., migrena, spaudimo sukeltas skausmas, klasterinis galvos skausmas);
antriniai (simptomatiniai) – pasireiškia kaip kitus sveikatos sutrikimus lydintys reiškiniai (pvz., po traumų, sergant meningitu ir kt.).


=== Pagal pobūdį ===
Migrena
Spaudimo sukeltas galvos skausmas
Klasterinis galvos skausmas
Kt.


== Kitos galvos skausmo formos ==
galvos skausmas, kurį sukelia žandikaulio sąnario sutrikimai (apie 60 % chroniškų galvos skausmų yra susiję su kramtomosios sistemos sutrikimais: dantų arba sąkandžio problemomis ir pirmiausia žandikaulio sąnario funkcijos sutrikimais)
„Hemicrania continua“ – ilgalaikis pusės galvos skausmas, gali būti lydimas ašarojimo ir slogos