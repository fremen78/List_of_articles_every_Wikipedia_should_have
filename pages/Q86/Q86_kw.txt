Drog penn yw payn omglewys y'n penn. Nyns yw pan wrylli skwattya dha benn war neppyth ow kawsya payn, mes pan vo payn a-ji dhe'n penn. 
Y hyllir payn hwarvos drefen nebes skilys, restrys omma:

Terthen
Ow mires orth pellwolok po skrin termyn hir
Bos skwith po hunyek
Avel effeyth tennva
Drefen kudyn newrologel (ow tochya an nervennow po ympynnyon, kepar hag epilepsi)
Nessa dyllans an Klassans Keswlasek Drog Penn a rester moy ages 200 eghen dhyffrans a dhrog penn yn tri bagas . 

Drog penn elvennek, rag ensampel megrim, drog penn tennva ha drog penn bonni
Drog penn nessa gradh
Newralgya an grogen benn, payn an enep ha drog penn aral
Y hyllir gweres lies drog penn gans paynladhoryon, kepar hag aspirin   


== Skilys ==
Kanker an ympynnyon
Dises Lyme
Flou
Kanker ympynnyon lesys
Medhwenep gans boos po diwes
Kleves pibow an dhewfrik (sinusitis)
Fagel ympynnyon (meningitis)
Encephalitis


== Dyghtyansow ==
Yn lies acheson, possybyl yw dhe dhifres nebonan a drog penn yn naturel. Ow leuvtosa an dhiwer ogas dhe'n dhewlagas, omoberi an dhewlagas (plynchya, palmya) ha kerdhes oll a yll gweres difres tennva drog penn. Boosa yn yagh, gans lower a brotinyow ha horn, a yll gwitha an ympynnyon difun ha yagh. Posek yw eva lowr a dhowr. Teknegow naturel kepar ha'n re ma a yll ri difresans termyn hir. Medhegneth a re difresyans termyn berr. Lies medhegneth a yll dyghtya drog penn klor, kepar ha Paracetamol, Co-codamol hag Ibuprofen, mes y tal dhis kussulya dha vedhek kyns kemeres paynladhoryon.