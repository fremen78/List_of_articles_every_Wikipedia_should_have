Glavobolja ili cefalalgija je simptom velikog broja bolesti koje zahvaćaju glavu, a ponekad vrat. Glavobolje je jedan od najčešćih simptoma, a može obuhvaćati širok raspon bolesti od bezazlenih stanja koja ne zahtijevaju nikakvo liječenje, do za život opasnih stanja.


== Klasifikacija ==
Kroz povijest postojalo je nekoliko klasifikacija glavobolja, danas se najviše koristi ona kojeg je objavilo engl. International Headache Society, a naziva se engl. The International Classification of Headache Disorders (ICHD). Prva verzija te klasifikacije objavljena je 1988.g. ICHD-1, a trenutna revizija ICHD-2 objavljena je 2004.g.


=== ICHD-2 ===
Klasifikacija dijeli glavobolje u 14 grupa, od čega su prve četiri grupe primarne glavobolje, grupe od 5-12 sekundarne, dok su neuralgije kranijalnih živaca, centralna i primarna bol lica i ostale glavobolje u zadnje dvije grupe:

Primarne glavobolje:
1. Migrena
2. Tenzijska glavobolja
3. Glavobolja u nakupinama (Cluster glavobolja)
4.  Ostale primarne glavobolje:
Hemicrania continua
Koitalna cefalalgija
engl. New daily persistent headache (NDPH)
Sekundarne glavobolje:
5. Glavobolje povezane s ozljedom glave i/ili vrata
6. Glavobolje povezane s poremećajim krvnih žila glave ili vrata:
Intracerebralno krvarenje
Subarahnoidalno krvarenje
Arteritis orijaških stanica
7. Glavobolja u vezi s nevaskularnim intrakranijskim poremećajima:
Idiopatska intrakranijalna hipertenzija
glavobolja nakon punkcije dure
iktalna glavobolja
8. Glavobolja uzrokovana tvarima ili prekidom njihova uzimanja:
Lijekovi
Mamurluk
9. Glavobolja uzrokovana općim infekcijama:
Meningitis
10. Glavobolje povezane s poremećajim homeostaze
11. Glavobolja ili bol lica uzrokovana poremećajima kranija, vrata, uha, nosa, sinusa ili ostalih struktura lica i kranija
12. Glavobolja povezana sa psihijatrijskim poremećajima
Neuralgije i ostale glavobolje:
13. Kranijalne neuraligije, centralna i primarna bol lica i ostale glavobolje
14. Ostale glavobolje, kranijalne neuralgije, centralna ili primarna bol lica