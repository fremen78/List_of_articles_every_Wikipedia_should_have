Cur pen, neu cephalalgia mewn terminoleg feddygol, yw poen yn y pen. Mae'n un o'r mathau mwyaf cyffredin o boen yn y corff.
Nid yw'r rhan fwyaf o achosion yn arwyddion o broblem fwy; gall fod yn un o symptomau annwyd, neu gael ei achosi gan straen ar y llygaid, lefel isel o siwgwr yn y gwaed neu nifer o achosion eraill.
Fel rheol, y driniaeth yw cymryd tabledi lleddfu poen, megis aspirin, paracetamol (acetaminophen) neu ibuprofen.