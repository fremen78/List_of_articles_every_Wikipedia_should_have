El mal de coo, in del lenguagg di medegh cefalea, a l'è el dolor che 'l se proeuva in d'un quajsesia sit del coo o del coll, per una quajsesia reson. A bon cunt el cervell el gh'ha minga i recetor che inn boni de fà sentì mal, donca inn i struture vesine che, per varie reson, patissen el dolor, e 'sti struture inn el periosti, i muscoi, i nerv, arterie e vene, tessut sota la pell, oeugg, oregge, i sen paranasai e i mucose.
A bon cunt, se la gh'è 'na causa (compagna del catarr in di sen, del stortacoll, de 'na meningita o de 'n tumor) a gh'è de curàlla per fàll passà, quand che l'è minga possibil se poden doperà di medesine analgesiche.


== Riferiment ==
Treccani


== Alter proget ==

 Wikimedia Commons el gh'ha dent imagin o alter archivi su Mal de coo


== Vos corelade ==
Emicrania
Mal de coo de sorbet