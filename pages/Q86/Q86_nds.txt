Koppwehdag, so nömt’n de Wehdaag, de de Minsch rein in’n Kopp föhlt, man denkt, se kummt ut’n Bregen. Wiel de Medizin weet, dat’n in’n Bregen an sik keen Wehdag hebben kann, koomt de Koppwehdag woll vun de Nerven, Knaken, Huut oder allns üm den Bregen rüm. Ganz vele Lüüd klaagt jümmer wedder oder ok jümmer öber Koppwehdag un de Dokters kennt al mehr as 250 ünnerscheidlik Oorten vun düsse Maleschen.