Svartahaf er innhaf á mörkum Evrópu og Litlu-Asíu sem þekur um 450 þúsund km² svæði. Það er 1.154 kílómetrar að lengd og 610 kílómetrar á breidd. Mesta dýpt þess er 2.200 metrar. Það tengist við Miðjarðarhaf um Bosporussund, Marmarahaf og Dardanellasund, og við Asovshaf, sem er innhaf úr Svartahafi, um Kertsj-sund.
Stærstu hafnarborgirnar við hafið eru Ódessa og Sevastópol og eru þær báðar í Úkraínu.
Eftirtalin lönd eiga strönd að Svartahafi:

Búlgaría
Georgía
Rúmenía
Rússland
Tyrkland
Úkraína