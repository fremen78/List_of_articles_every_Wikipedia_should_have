Ta'n Vooir Ghoo (Bulgeyrish: Черно море, Romaanish: Marea Neagră, Ookraanish: Чорне море, Tatarish Chrimeeagh: Qara deñiz, Rooshish: Чёрное море, Shorshish: შავი ზღვა, Turkish: Karadeniz, Greagish: Μαύρη Θάλασσα) ny mooir antraieagh ta caglit liorish yn Oarpey, yn Aishey Veg as Ard ny Coagaash. T'ee kianglt rish y Cheayn Sheear liorish y Veanvooir, y Vooir Aejeeanagh as shiartanse dy cheyllyssyn. Ta'n Bospherus ny chiangley eddyr ee as Mooir Marmara, as ta ny Dardanellyn nyn giangley eddyr Mooir Marmara as y Vooir Aejeeanagh. Ta ny h-ushtaghyn shen scarrey yn Oarpey veih'n Aishey. Myrane lesh shen, ta'n Vooir Ghoo kianglt rish Mooir Azov liorish Keyllys Kerch.
Ta'n Vooir Ghoo 436,400 km2 (gyn Mooir Azov) as t'ee 2,206 m er diunid ec y voayl s'diuney. Ta'n vooir ny soie eddyr y Vulgeyr, y Romaan, yn Ookraan, y Roosh, y Çhorshey, as y Turkee.