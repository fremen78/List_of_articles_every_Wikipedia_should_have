Svartehavet er et hav mellom Europa og Lilleasia, eller mellom Russland, Ukraina, Romania, Bulgaria, Georgia og Tyrkia, ca. 436 400 km² stort (ikke inkludert Azovhavet). Rominholdet er 547 000 km³. Lengden er 1 175 km og den største bredden er 610 km. Svartehavets dypeste sted er 2 212 m dypt (gjennomsnittlig dybde er mellom 1 240 m og 1 315 m) Det er forbundet med Middelhavet gjennom Bosporosstredet, Marmarahavet og Dardanellene. Det er forbundet med Azovhavet gjennom Kertsjstredet. De viktigste havnebyer er Odessa og Sevastopol.
Flere store elver renner ut i Svartehavet, deriblant: Don, Dnepr, Dnestr og Donau. Rundt en tredjedel av vannet i Europas elver renner ut i Svartehavet. På grunn av den store ferskvannstilførselen er deler av Svartehavet lite saltholdig.
Følgende seks land har kystlinje til Svartehavet:

Russland
Ukraina
Romania
Bulgaria
Tyrkia
Georgia


== Referanser ==


== Eksterne lenker ==
 (en) Black Sea – kategori av bilder, video eller lyd på Commons 
(en) Чорне море - Чёрное море - Karadeniz - Marea Neagră – galleri av bilder, video eller lyd på Commons