Latanu icha Puquchi nisqaqa huk suni, mikhunapaq rurum – wanuyachay nisqapiqa huk chillt'uhina – Musa nisqa rikch'aqpi achka rikch'aq hatun qura t'ikayuq yurakunap ruwasqan. Wakin mama llaqtakunapiqa wayk'unapaq latanukunataqa "puquchikuna" nisunman, postre latanukunamanta t'aqaspa. Rurunqa hukniray sayaynin, llimp’in, sinchi k’ullun, ichaqa aswantaqa suni, k’uyusqa, llamp’u aycha miqu nisqayuq, qaranwan qatasqa, puqusqa kaqtinqa q’umer, q’illu, puka, kulli utaq q’umer kanman. Rurunkunaqa yurapa hawanpa hichpanpi huñunakuspam wichayman wiñan. Yaqa tukuy kunan pacha mikhuy mana muhuyuq (parthinukarpu) latanukunaqa iskay sallqa rikch'aqkunamantam hamun – Musa acuminatamanta, Musa balbisianamantawan. Yaqa tukuy tarpusqa latanukunapa hamut'aq sutinkunaqa Musa acuminata, Musa balbisiana, Musa×paradisiaca nisqa kuskasqa icha iskayuqmanta Musa acuminata×M. balbisiana nisqapaq, genómica nisqa kamachiyman hina. Kay iskayuqmantap ñawpaq hamut'aq sutinqa, Musa sapientum nisqa, manañam llamk'achisqañachu.


== Pukyukuna ==