'n Piesang is 'n langwerpige en effens gebuigde vrug, afkomstig van 'n tropiese plant bekend as 'n piesangboom. In Indonesiese geregte word piesang meestal "pisang" (sic) genoem, die Maleise woord vir die vrug.
'n Piesangboom is in werklikheid 'n krui, en die grootste krui ter wêreld. Volgens die tuinboukundige definisie word die piesang egter as 'n groente gereken terwyl dit kulinêr as 'n vrug beskou word, vanweë sy soet smaak.
'n Akker piesangbome produseer dieselfde hoeveelheid voedsel as veertig akkers aartappels of een honderd drie en dertig akkers koring.


== Eienskappe van die vrug ==
By piesangs kan onderskei word tussen dié wat rou geëet kan word, sogenaamde nageregpiesangs (Engels: dessert banana) soos die Giant Cavendish, en dié wat meer geskik is om gekook of gebak te word, sogenaamde kookpiesangs (Engels: cooking bananas).
'n Gewone nageregpiesang het 'n dik skil wat maklik vanaf die vrugvlees loskom en met die hand geskil kan word. Die vrug is, soos dit in Suid-Afrika voorkom, meestal geel, alhoewel piesangs ook in ander kleure, byvoorbeeld rooi en pers, voorkom.


== Produksie ==


== Verwysings ==


== Eksterne skakels ==
 Wikiwoordeboek het 'n inskrywing vir piesang.
 Wikispecies het meer inligting verwant aan Piesang
(af)  Universiteit Stellenbosch – Piesangproduksie in Afrika
(nl)  Uitgebreide voedingswaardetabel vir piesangs
(nl)  Presentaties over de werking van een bananen rijpcel Geargiveer 17 April 2008 op Wayback Machine