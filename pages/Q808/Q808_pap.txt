Den biologia un virus (latin: virus, griego: ἰός) ta un agente o parasito microscopico, infeccioso y acelular cu por multiplica solamente den e celulanan di un otro organismo. Despues di infecta e celula e gennan ta "forsa" esaki pa sintetisa e acido y proteinanan di e virus pa yega na forma virus nobo.​ 

E estudio di virus ta conoci como virologia, cu ta un ramo di microbiologia. Virusnan ta parece den casi tur sistema ecologico na mundo y ta e tipo di entidad biologico di mas numeroso. Virus ta causa hopi sorto di malesa, manera polio, ebola y hepatitis.