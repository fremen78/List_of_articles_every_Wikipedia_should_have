Klassikaline muusika laiemas tähenduses on muusika,  

millel on korrastatud olemus, mis on selge ja tasakaalus ning mille puhul on tihti olulisem vormi ilu kui emotsionaalne väljenduslikkus;
millel on püsiv esteetiline väärtus;
mida tunneb ja hindab vähemalt paar põlvkonda inimesi.
Klassikaline muusika kitsamas tähenduses on aastate 1750–1830 paiku loodud hilisbarokk-, klassitsistlik või eelromantistlik muusika, mille põhilisteks vormideks kujunesid sonaat-sümfooniline tsükkel ja instrumentaalkontsert. Klassitsistliku muusika tuntumateks esindajateks on Joseph Haydn, Wolfgang Amadeus Mozart ja Ludwig van Beethoven.
Eesti keeles kasutatakse klassikalise muusika tähenduses ka üldmõistet "süvamuusika" (varem ka "raske muusika"), mis hõlmab muusikat, mida soovitakse vastandada levimuusikale (varem ka "kerge muusika").


== Vaata ka ==
20. sajandi klassikaline muusika
Vikiprojekt Klassikalise muusika oskuskeel


== Viited ==