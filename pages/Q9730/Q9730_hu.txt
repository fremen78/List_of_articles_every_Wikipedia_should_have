A klasszikus zene általában a nyugati világ olyan tanult művészzenéjére utal, amelyet megkülönböztetünk a népzenétől és a könnyűzenétől. Néha nyugati klasszikus zeneként nevezik, mivel a "klasszikus zene" kifejezés a nem nyugati zenéket is magába foglalja. A fogalom alatt három különböző jelentéstartalmat is értünk.


== Meghatározása ==
Legtágabb értelmében – ekkor komolyzenének is nevezzük – a zene legáltalánosabb felosztási kategóriája szerinti terület a dzsessz, a könnyűzene, az alkalmazott zene (színház, film) és a népzene mellett. E jelentésében évezredes múltú, folyamatos és határozott tradícióval bíró, szilárdan megalapozott, mégis dinamikus esztétikai szempontrendszerrel bíró művészet, amely művelői, a zeneszerzők és az előadók útján (optimális esetben) műalkotásokat hoz létre. (Esetenként a klasszikus zene fenti meghatározását csak a nyugati zenekultúrára vonatkoztatják, annak történelmi jelentőségére és más zenekultúrákra gyakorolt hatására hivatkozva, ez azonban nélkülöz bármely elfogulatlan tudományos megközelítést.)

Esztétikai értelemben bármely, a legkülönbözőbb értelemben vett – társadalmi vagy szakmai közmegegyezés szerinti – magas kvalitással bíró zene. Ez értelemszerűen nem csak a komolyzenére vonatkozik, hiszen beszélünk „klasszikus dzsesszről”, a „rockzene klasszikusairól” és „klasszikus magyar népdalról”. Ilyen alkalmazásában tulajdonképpen nem zenei terminus, esztétikai normaként rendkívül széles körben használjuk: példaszerű, mintaszerű, a maga nemében tökéletes stb. (még csak nem is feltétlenül a művészetek körén belül).
Legszűkebb értelmében a klasszikus zene – mint zenetörténeti korstílus – a bécsi klasszika szinonimája; a bécsi klasszikus zeneszerzők: Haydn, Mozart és a fiatal Beethoven (esetenként egyúttal az őket követő, kortárs kisebb mesterek) munkásságának elnevezése; illetve az a stíluskorszak, melyben e zeneszerzők tevékenykedtek: nagyjából az 1780-tól 1820-ig terjedő időszak. Hasonlóképpen a bécsi klasszika közvetlen előzményét gyakran preklasszikának nevezik. (Közkeletű, de súlyos terminológiai tévedés a bécsi klasszikát „klasszicizmus” névvel illetni. A klasszicizmus törekvéseinek középpontjában a klasszikus ókor művészeti eszményeinek újjáélesztése áll, ezzel szemben Haydnt, Mozartot és Beethovent a zenetörténet-írás saját jogán tekinti klasszikusnak: elsőrangúnak, mértékadónak, példaértékűnek. Ezért ők nem klasszicisták, hanem a szó klasszikus értelmében klasszikusok.)


== A klasszikus zene helye a másfajta zenék mellett ==


== Zenetörténeti korszakok/stílusok ==


=== Európa ===


== Főbb zeneszerzők ==
Jelentősebb európai klasszikus zeneszerzők időrendben, korstílusok szerinti csoportosításban:


== Komolyzene a könnyűzenében ==
A 20. században a könnyűzene elterjedésével felfedezték a klasszikus zeneművek könnyűzenei felhasználását is, ez alapvetően két irányt jelent:

Komolyzenei átíratok: az eredeti, gyakran jól ismert komolyzenei művek instrumentális interpretációi, főleg rock és pop műfajban. Példák:
Hooked on Classics-sorozat 1981-től
Ekseption holland rockegyüttes
Apollo 100: Joy – Johann Sebastian Bach: „Szív és száj és tett és élet” BWV 147
Walter Murphy: Fifth of Beethoven – Ludwig van Beethoven 5. szimfóniájának diszkóverziója
Könnyűzenei átíratok: könnyűzenei számokban komolyzenei tételek részleges vagy teljes felhasználása. Példák:
Procol Harum: A Whiter Shade of Pale – Johann Sebastian Bach: Air a D-dúr szvitből
The Toys: A Lovers Concerto – Johann Sebastian Bach: Menüett G major és G minor
Eric Carmen: All by Myself – Sergey Rachmaninov: Piano Concerto No. 2
Eric Carmen: Never Gonna Fall in Love Again – Sergey Rachmaninov: 2. szimfónia
Queen: It’s a Hard Life – Ruggero Leoncavallo: Bajazzók
Billy Joel: This Night – Ludwig van Beethoven: 8. zongoraszonáta (Pathétique)
Della Reese: Don't You Know? – Giacomo Puccini: Bohémélet
Maroon 5: Memories – Johann Pachelbel: D kánon


== Források ==
The New Grove Dictionary of Music and Musicians, Oxford University Press, 2004, ISBN 978-0-19-517067-2
Brockhaus Riemann zenei lexikon I–III. Szerk. Carl Dahlhaus, Hans Heinrich Eggebrecht. Budapest: Zeneműkiadó. 1983–1985.  ISBN 963-330-540-3  


== Szakirodalom ==


=== Zenetörténetek ===


=== Zeneelméletek ===


== Jegyzetek ==


=== Bibliográfia ===
(szerk.) Csomor Tibor: A muzsika világában – Válogatott zenei könyvek, tanulmányok és folyóiratcikkek bibliográfiája, Fővárosi Szabó Ervin Könyvtár, Budapest, 1964