Mongolsko Carstvo (Mongolыn Эzэnt Gүrэn) bilo je najveća kopnena država u povijesti i druga uopće po veličini poslije Britanskog Carstva (koje je bilo veće za 3 milijuna km²). Pokrivalo je teritorij od preko 33 milijuna km² na vrhuncu svoje moći i imalo je oko 100 milijuna stanovnika. Mongolsko Carstvo osnovao je Džingis Kan 1206. godine.
Mongolska vojska je najvjerojatnije brojila preko 200.000 vojnika. Sklapali su saveze sa nomadskim i drugim narodima u Aziji. Počela je kao mongolska nacija Mongola, Naimana, Uigura i Merkita. Osvojili su Kinu, Bliski istok i neke europske regije. Mongolskim carstvom vladao je Veliki Kan ili Kagan. Poslije smrti Monge Kana, Mongolsko Carstvo se podijelilo na: Juan dinastiju, Ilkanat, Čagatai Kanat i Zlatnu hordu. Stoljećima su Mongoli živjeli nomadskim životom na stepama ili travnjacima u Aziji. Iznenada su, tijekom 13. stoljeća, izbili na svjetsku scenu. Predvođeni Džingis- kanom, Mongoli su stvorili prostrano carstvo koje se protezalo Europom i Azijom. Bili su bezobzirni vojnici koji su svaki zaposjednuti grad pretvorili u prah i pepeo. Ipak je njihovo carstvo doživjelo cijelo stoljeće mira. Cvala je trgovina duž Puta svile između Kine i Europe, a Kina je ujedinjena nakon dugo godina razjedinjenosti. Njihovo carstvo je kratko trajalo i raspalo se smrću Kublaj Kana 1294. godine.


=== Osnivanje carstva ===

Godine 1206. sastao se kuriltai (skupština) mongolskih plemena i proglasio Temujina, vođu mongolskih plemena, vrhovnim vladarom >> svih koji su lutali u pustanim šatorima <<. Nadjenuli su mu ime Džingis Kan, >> princ svega što leži između dva oceana <<. Godine 1279. vladali su carstvom koje se protezalo od srednje Europe duž starog Puta svile do Tihog oceana.

Jurte
Mongoli su živjeli u jurtama (šatorima). Bile su načinjene od kože i ručno tkane tkanine nategnute preko drvenog okvira i lako se rasklapale.


== Mongolski ratnici ==
Mongoli su bili vješti i okretni konjanici koji su dnevno mogli prevaliti više od 160 km. Jahali su malene konje koje su odabrali radi njihove sposobnosti da izdrže veliku hladnoću, a mogli su i brzo trčati na kratkim udaljenostima. Njihovi jahači imali su lagano oružje. Koristili su lukove i strijele što su mogle probiti neprijateljov oklop.


=== Borba ===
Mongoli su u borbi bili zaplotnjački i lukavi, tjerajući konje bez jahača u neprijateljske linije radi zastrašivanja, te vezujući na konje napunjene vreće da bi njihove vojske izgledale veće. Omiljena taktika bila je hinjeno povlačenje kojim se neprijatelja mamilo u zasjedu. Pohod Džingis-kana na zapad 1219. godine pretvorio je središnju Aziju u gomilu zadimljenih ruševina. Buhara, Samarkand, Herat i Balkh, sve veliki gradovi, svaki s više od milijun stanovnika, bili su pretvoreni u pepeo. Godine 1258. Hulagu je osvojio Bagdad, tada jedno od žarišta svjetske uljudbe.


=== Džingis-kan ===

Džingis-kan, a bio je poznat i kao Temujin, rođen je u Mongoliji oko 1167. Kao mladić je postao neustrašivi poglavica. Nakon izbora za vrhovnog vladara Mongola, predvodio je svoju vojsku u pobjedama diljem Azije. Umro je u Kini 1227. godine, no njegova se smrt držala u tajnosti sve dok ga nije mogao naslijediti njegov sin.

Pljačkanje Kijeva
Godine 1240. mongolska vojska stigla je do velikog ruskog grada Kijeva. Spalili su grad do temelja i ubili ili osakatili sve ljude. Šest godina poslije, papin izaslanik je , posjetivši mongolske vođe, izvjestio da je u Kijevu preostalo samo 200 kuća.

Timur
U 14. stoljeću mongolska je moć slabila. No, 1369. g. Timur Lenk poznat i kao Tamerlan (1336 - 1405), proglasio se vladarom Samarkanda u srednjoj Aziji te započeo obnavljati Mongolsko Carstvo. Osvojio je najveći dio srednje Azije, no umro je prije nego što je uspio osvojiti Kinu.


=== Mongolska osvajanja ===
Mongolska plemena najprije su pregazila sjevernu Kinu, zauzevši Beijing 1215. g. Zatim su osvojili srednju Aziju i Perziju. Kasniji pohodi odveli su ih na zapad u Mađarsku i Poljsku, na jug u Egipat i Indiju te na istok na Javu i u Japan.


== Kronologija ==
1205–1210: Džingis-kan napada Kraljevstvo zapadne Šišja;
1206: Džingis-kan postaje kan Mongola;
1207/1208: Mongoli osvajaju Aksu u Xinjiangu;
1211–1234: Džingis-kan napada i osvaja Kraljevstvo Đin;
1217: Güyük-kan napada Kraljevstvo istočne Šišja;
1222-1233: Güyük-kan napada i osvaja Kraljevstvo istočne Šišja;
1218: Mongoli osvajaju Kara Kitaj;
1219–1221: Mongoli osvajaju Horezmijsko Carstvo;
1219: Mongoli osvajaju Kara Kitaj i Kašgar;
1220: Mongoli osvajaju Samarkand;
1220, februar: Nakon duge opsade, Mongoli osvajaju Buharu;
Mongoli razaraju Kokand;
1221/1327: Mongolski napadi na Indiju (Karaunasi);
1221, 24. novembar: Bitka na rijeci Indu;
1223: 31. maj: Bitka na rijeci Kalka;
1225–1227: Džingis-kan osvaja Kraljevstvo zapadna Šišja;
1225: Čagataj-kan stvara Čagatajski kanat;
1227, 18. august: Džingis-kan umire u Jinčuan u svojoj 65. godini;
Nasljeđuje mu Toluj;
1229, 13. septembra: Ogataj postaje novi kan;
1231: Mongolski napad na Kraljevinu Kurjo;
1232: Mongolski napad na Kraljevinu Kurjo;
1235–1239: Mongolski napad na Kraljevinu Kurjo;
1235–1279: Dugi niz mongolski napada na Kraljevstvo Song;
1237: Mongolska invazija Kijevske Rusije (1237-1242)
1237, 16–21 decembar: Nakon kratke opsade od vojvode Güyük-kana, tvrđava Rjazanj je razorena do temelja;
1239, početkom godine: Batu-kan razara Magas, glavni grad Kraljevine Alanije;
1239: Rusudan, kraljica Gruzije, stupa u sporazum sa Mongolima i konačno prihvaća prevlast Zlatne Horde;
1240, zima: Mongoli pljačkaju i razaraju grad Kijev, de facto pad Kijevske Rusije;
1240-1241: Mongolsko osvajanje Tibeta;
1240/1241: Prvi mongolski napad na Poljsku kralja Henrika II. Pobožnog;
1241, 9. april: Bitka kod Legnice;
1241: Mongoli razaraju Lublin;
Mongolske snage se utabore pokraj rijeke Czarna Hańcza;
1241, 11. april: Bitka na rijeci Šaju, kod mjesta Muhija blizu današnjeg Miskolca;
1241, decembar: Mongoli pod vodstvom Dayir Baghatura opsjedaju i osvajaju grad Lahore, te vrše pokolj nad stanovništvu;
Mongoli opsjedaju četrdeset dana grad Multan u Pandžabu. Pobjeda vojske pod vodjvodom Kabače protiv Mongola;
1241, 11. decembar: Smrt Ogataj-kana. Posljedica: Mongolska vojska se povlači iz Europe;
1241-1335: Mongolski napad na Anatoliju. Rumski Sultanat postaje mongolski vazal;
1241: Pad Erzuruma;
1242, krajem marta: Povratak Mongolske vojske u Mongoliju;
1242, ljeto/jesen: Mongoli zauzimaju Panonsku niziju, zatim guraju napad do Austrije, Dalmacije i Moravske;
Rušenje velikog broja mađarskih tvrđava i ubijanje velikog broja stanovništva;
1242: Poraz Mongola ispred Kliške tvrđave;
1242: Batu-kan, džingisov unuk, stvara Kanat Zlatne Horde sa glavnim gradom Sarajom;
1251: Mongolski napad na Kraljevinu Kurjo;
1253: Mongoli osvajaju Yunnan;
1253–1256: Möngke-kan napada Nizaritsko-ismailitsko gospodstvo (Asasini);
1254: Mongolski napad na Kraljevinu Kurjo;
1255: Mongolski napad na Kraljevinu Kurjo;
1256: Pad tvrđave Alamut pod Mongolima;
1256: Hulagu-kan stvara Ilhanat na prostoru Perzije;
1257: Mongolski napad na Kraljevinu Kurjo;
1258: Mongolski napad na Veliki Viet;
1258, 17. januar: Bitka kod Binh Le Nguyena, mongolska pobjeda (Indokina);
1259: Kraljevina Kurjo se konačno predaje i postaje mongolski vazal (1270-1356);
1260–1323: Mongolski napadi na Levant. Mongolska pobjeda nad Abasidima, Ajubidima i Nizarijcima. Pobjeda Mameluka nad Mongolima. Ugovor iz Alepa;
1264–1308: Mongolski napad na Sahalin i osvajanje otoka;
1271, 18. decembra: Kublaj-kan postaje car Kine (usp. spisak vladara).
Dinastija Yuan vlada 97 godina Carskom Kinom (1271–1368);
1274, 19. novembar: Mongolski napad na Japan. Prva bitka u Zalivu Hakata, japanska pobjeda;
1277–1278: Prva mongolska invazija Burme;
1279: Pad Kraljevstva Song pod Mongolima;
1281, jun-august: Drugi mongolski napad na Japan. Druga bitka u Zalivu Hakata, japanska pobjeda (vidi: kamikaze 神風);
1283–1285: Prva mongolska invazija Burme, nastavak;
1283–1284: Mongolski napad na Kraljevstvo Čampa (Indokina);
1283, 13–14 februar: Bitka u Zaljevu Thi Nai, mongolska pobjeda (Indokina);
1285/1286: Nogai-kan i Talabuga vode drugi mongolski napad na Kraljevinu Ugarsku. Pobjeđuju Mađari;
1285: Bitka kod rijeke Beas, Delijski Mameluci pobjeđuju protiv Čagatajske vojske;
1285: Drugi mongolski napad na Veliki Viet (Indokina);
1287: Prva mongolska invazija Burme, nastavak;
1287–1288: Treći mongolski napad na Veliki Viet;
1292: Pobjeda sultana Fīrūza protiv Mongola u Pandžabu, Fīrūz utvrđuje Islam u Indiji;
1293, prva polovica godine: Mongolski napad na istočnu Javu, na grad Daha i državu Majapahit. Pobjeda madžapahitske vojske;
1298, 6. februar: U Pandžabu, Delijski sultanat pobija Čagatajsku vojsku koju je predvodio Ulug-kan;
1298: Kod Sehwana, sivistanske snage (Sindh) uz Delijski sultanat pobjeđuju protiv mongolskog napada;
1299: Bitka kod Kilija blizu Delhija, delijska pobjeda;
1300/1301: Druga mongolska invazija Burme;
1303: Bitka kod Delhija, delijska pobjeda;
1305, 30. decembar: Bitka kod Amroha, delijska pobjeda;
1306: Bitka kod rijeke Ravi, delijska pobjeda;
1335, nov/dec: Smrt Bahadur-kana i pad Ilkanata;
1368: Timur osvaja Transoksijanu, pad Čagatajskog kanata;
1368/1369: General Xu Da pobio snage cara Hujconga, zadnjeg vladara iz mongolsko-kineske dinastije Yuan. Hujcong nastavlja vladati Mongolijom kao kan Sjevernog Yuana;
Ćujangćang postaje novi car i počinje dinastiju Ming (1368–1644);
1502: Šejk Ahmed je poražen u bitci i zbačen sa prijestolja. Kraj Kanata Zlatne Horde;
1635: Konjica Kasne dinastije Jin potukla snage Edžej-kana, koji se predaje. Pad dinastije Sjevernog Yuana.


== Galerija slika ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Bibliografija ==


=== Primarna literatura ===
Altan Debter (?)
Gruzijske kronike (ka. Kartlis Tskhovreba, ქართლის ცხოვრება)
Ibn al-Athir, Al-Kamil fi al-Tarikh (الكامل في التاريخ, oko 1231)
Tajna povijest Mongola (1240)
Giovanni da Pian del Carpine, Historia Mongalorum (1245-1247)
Minhaj-i Siraj Juzjani, Tabaqat-i Nasiri (1260)
Ata-Malik Juvayni, Tarikh-i Jahangushay (1260)
Marko Polo, Rustichello da Pisa, Knjiga o čudima svijeta (oko 1298)
Matthaeus Parisiensis, Chronica maiora (13. vijek)
Pohodi Džingis-kana (聖武親征錄, 1288/1369)
Rashid al-Din Hamadani, Jami' al-tawarikh (poč. 14. st.)
Povijest Jina (1343-1344)
Povijest Songa (1346)
Povijest Yuana (元史, 1370)
Nikonov ljetopis (ru. Никоновская летопись, oko 1550–1575)


=== Sekundarna literatura ===
Atwood, Christopher P. (2004). Encyclopedia of Mongolia and the Mongol Empire. New York, NY: Facts on File, Inc.. ISBN 978-0-8160-4671-3. 
Hull, Mary (1997). The Mongol Empire (World History Series). Greenhaven Press. ISBN 978-1-56006-312-4. 


== Literatura o temi ==


== Izvori ==


== Vanjske veze ==

Genghis Khan and the Mongols
The Mongol Empire Arhivirano 2012-09-05 na Wayback Machine-u
Mongols
The Mongols in World History
The Mongol Empire for students Arhivirano 2020-11-27 na Wayback Machine-u
Paradoxplace Insight Pages on the Mongol Emperors Arhivirano 2017-09-15 na Wayback Machine-u
William of Rubruck's Account of the Mongols
Mongol invasion of Rus (pictures)
Worldwide Death Toll
Mongol Empire Google Earth