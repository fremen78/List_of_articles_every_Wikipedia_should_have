Un processor central, o unitate processante central (UPC, ex anglese: Central Processing Unit, CPU), es le "cerebro" de un computator o altere apparato electronic qui functiona a base de technologia informatic; iste mechanismo executa serialmente le instructiones de un programma, obtenente los del memoria operative.
Le processatores central se divide in classes indicate per numero de bits; iste numero indica le largor del parola, i.e. le quantitate de datos processabile con un singule cyclo del processor.
Actualmente existe duo "familias" principal de processores:

le microcontrolatores (normalmente a 4, 8 o 16 bits), pro uso in electronica de consumo e altere typos de microelectronica;
le microprocessores (normalmente a 16 o plus bits), pro uso in computatores plus grande como computatores personal.