Alexander Sergeyevich Pushkin (Bahaso Rusia: Алекса́ндр Серге́евич Пу́шкин, Lafal Rusia: [ɐlʲɪˈksandr sʲɪˈrɡʲejɪvʲɪtɕ ˈpuʂkʲɪn]  ( dengar)) (6 Jun [K.J.: 26 May] 1799 – 10 Februari [K.J.: 29 Januari] 1837) marupoan surang pangarang Rusia di jaman Romantisisme nan dianggap dek banyak urang sabagai panyaia taaguang jo pandiri sastra moden Rusia.
Dilahiaan dalam kaluargo bangsawan Rusia di Moskow, Pushkin manabikan puisi partamoyo maso baamua 15 taun, jo alah mandapek pangakuan malaweh dari golongan ahli sastra bilo baliau manjadi sarjana dari Tsarskoye Selo Lyceum.
Pushkin manulih drama paliang tanamonyo, drama Boris Godunov katiko baado di bawah surveilans dek polisi politik Tsar, jo indak mandapek isin untuak manabik karyanyo.  Novelnyo nan babantuak puisi, Eugene Onegin, ditulih sacaro seri antaro taun 1825 jo 1832.
Pushkin marintih pamakaian bahaso vernakular dalam puisi jo dramanyo, maasiaan gayo bacarito—mancampuaan drama, roman, jo satire—nan sajak tu diubuangan dengan sastra Rusia jo mampangaruihi panulih Rusia sadonyo.
Pushkin tanamo sabagai surang nan cimburu dek namo baiaknyo jo talibaik dalam 29 parang tanding (duel), jo baliau mandapek luko barek katiko baparang tanding dengan surang pagawai tantara panunggang kudo babanso Parancih, Georges-Charles de Heeckeren d'Anthès, na cubo manggoda bininyo, Natalya Pushkina. Kamatian Pushkin pado umua mudo (37 taun) masih dianggap bancana bagi kasusastraan Rusia.


== Rujuakan ==