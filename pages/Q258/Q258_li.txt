Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon. 

Zuid-Afrika is 'n federaal democratische rippebliek aon de zuidpunt vaan Afrika. In vergelieking mèt aander len oet zuielek Afrika is 't etnisch divers: me vint hei lui vaan diverse hoedskleure en taolgróppe. 't Land heet èlf officieel taole en drei hoofstei: 't Parlemint resideert in Kaapstad, de regering in Pretoria en 't hoeggerechshoof in Bloemfontein. Groetste stad vaan 't land is Johannesburg. Zuid-Afrika is ein vaan de sterkste economieë vaan 't continent.


== Bestuurleke indeiling ==
Sinds mèt de apartheid ouch de toeslen zien aofgesjaf, is Zuid-Afrika in nege geliekweerdege provincies opgedeild. 't Zien:

Westeleke Kaapprovincie
Oosteleke Kaapprovincie
Noordeleke Kaapprovincie
Gauteng
KwaZulu-Natal
Mpumalanga
Limpopo
Noordwestprovincie


== Taole ==
Wie gezag kint Zuid-Afrika 11 officieel taole (zuug de tabel). Daomèt moot 't land allein India nog veur ziech laote. Wijer erkint de regering ouch Fanagalo, Lobedu, Noord-Ndebele, Phuthi, Zuid-Afrikaanse gebaretaol, Khoi, Nama en San.