Zuud-Afrika, officieel de Republiek Zuud-Afrika (Afrikoans: Republiek van Suid-Afrika, Iengels: Republic of South Africa)  is e land dat in 't uterste zuudn van Afrika ligt. 't Land grenst in 't nôordn an Namibië, Botswana en Zimbabwe, in 't ôostn an Mozambique en Eswatini. Den ounofhankelikke stoat Lesotho wordt hêlegans deur Zuud-Afrika omslootn.


== Geografie ==


=== Provinsjes ===
Achter de Twidde Weireldoorloge bestound Zuud-Afrika uut vuuf provinsjes. Achter de Zuud-Afrikoansche grensoorloge (1966 tout 1989) kwam Zuudwest-Afrika (nu Namibië) ounofhankelik en bleevn der nog  viere over: Transvaal, Vrystoat, Natal en Koapprovinsje. Sins 1994 is 't land verdêeld in neegn provinsjes:


=== Steedn ===
De drie hoofdsteedn van Zuud-Afrika zyn:

Pretoria (administratief)
Koapstad (wetgevende macht)
Bloemfontein (gerechtelik)
Ênigte andere plekkn:

Durban, belangrykstn hoavestad in Zuud-Afrika
Johannesburg, belangrykstn economische stad
Kimberley, mynbouw, ounder andere diamantn
Nelspruit, landbouw
Pietermaritzburg, vôorzitter van de provinsje KwaZulu-Natal
Polokwane, vodien Pietersburg
Port Elizabeth, hoavestad
Soweto, grotste township dichte by Johannesburg
Ulundi


== Bevolkienge ==
Zuud-Afrika is e multi-etnisch en multicultureel land met de grotste van ôorsproung Europeesche en Indische bevolkienge van Afrika. By de volkstellienge van 2011 was 79% van de bevolkienge zwart, 9% blank, 9% kleurlieng en 3% woarn Indisch of Aziatisch.


=== Toaln ===
In Zuud-Afrika wordn vele verschillige toaln geklapt. Elve doavan zyn officieel:  Zoeloe 22%, Xhosa 16%, Afrikoans 13%, Nôord-Sotho 9%, Iengels 9%, Tswana 8%, Zuud-Sotho 7%, Tsonga 4%, Swazi 3%, Venda 2%, Zuud-Ndebele 2%. 
De lingua franca, ounder andere in 't ounderwys, de media, de bedryfsweireld en overheidsinstelliengn, is 't Iengels da sins 't ende van de apartheid de rolle van 't Afrikoans het overgenoomn.
't Afrikoans het hem ountwikkeld uut 't  Nederlands en is ter an verwant. 't Nederlands was van 1910 tout 1983 êen van d' officiële toaln van Zuud-Afrika.


== Cultuur ==


=== Beziensweirdigheedn ===
Kruger Nationaal Park
Koapstad met de Toafelberg en Koap de Goeie Hoop
De Koapsche wynlandn by Stellenbosch, Franschhoek en Paarl
Johannesburg en Witwoatersrand
De Tuunroute
Zandstrandn an den Indischn Oceoan by Durban
De Drakensbergn
De Blyderivierspôorte
Sun City met doa dichte by 't Pilanesberg National Park
Robbneiland

		
			
			
		
		
			
			
		
		
			
			
		
		
			
			
		


== Bekende menschn ==
Breyten Breytenbach, schryver en schilder
J.M. Coetzee, schryver, Nobelprys vo literateure 2003
Frederik Willem de Klerk, president, Nobelprys vo de Vrede in 1993
Nadine Gordimer, schryfster, Nobelprys vo literateure 1991
Nelson Mandela, êeste zwarte president van Zuud-Afrika, Nobelprys vo de Vrede in 1993
Manfred Mann, pop- en rockmuzikant
Oscar Pistorius, atleet, bynoame "Blade runner"
Desmond Tutu, êeste zwartn eirtsbisschop van d' Anglicoansche Kerke