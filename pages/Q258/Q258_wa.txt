Li republike d' Afrike do Sud u republike di Nonne-Afrike (Afrika borwa e zoulou, Zuid-Afrika e-n africanse, South Africa e-n inglès), c' est on payis metou al Nonne di l' Afrike.
Sitindêye : 1.219.912 km² 
Peuplåcion : 43.650.000 dimanants (Nonne-Afrikins)
Mwaisse veye: Pretoria. 
Manoye: li rand (ZAR). 
Lingaedjes: inglès, tîxhwès nonne-afrikin (africanse), zoulou (lingaedje), xhitsonga, xhossa, swazi, ndebele, setswana, soto bijhrece, soto nonnrece, eyet venda.


== Djeyografeye ==
Elle a des frontires avou li Namibeye, li Boswana, li Zimbabwè, li Mozambike, eyet li Suwazilande.
A Nonne, elle a on boird di mer di 2.798 km avou l' Oceyan antartike. 
Li climat est mitan setch å dvins des teres eyet sortropicå sol boird di mer. Les djoûs sont tchôds avou bråmint do solea, les nutes sont frisses. 
L' ådvins des teres, c' est on grand platrê avou des tienes. Li copete do payis si lome li Mont Njesuthi, ey est 3.408 metes hôt. 
Gn a toplin des minrais di totès sôres, aprume di l' ôr, do crôme et des diyamants.


== Istwere ==
Les eskeletes ritrovés drola mostrèt k' i gn aveut ddja des prezomes (ostralopitekes) la 3 miyons d' anêyes et des. 
Cwand ls Holandès arivît låvå e 1652 et-z î askepyî li veye do "Cap do Bon Espwer", il ont trové des peupes (les Xhoy, San, Xhosa et Zoulous) ki dmorént ddja la. Les San, els ont macsådé disk' å dierin, eyet fé vni des sclåves d' Indonezeye, di Madagascar eyet di l' Inde. 
E 1797, les Inglès ont prin l' veye do Cap, eyet l' adjonde a leu-z impire e 1805.
...
E 2010, li republike di Nonne-Afrike a-st adjinçné li Cope daegnrece di fotbale.


== Rilomés Nonne-Afrikins ==
Nelson Mandela
Frederik De Klerk
Desmond Tutu
Pieter Botha
li Dr Barnard
Oscar Pistorius
Elon Musk
Balthazar Forster


== Avey ==
Park Krouguer (rezieve naturele).