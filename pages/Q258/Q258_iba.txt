Afrika Selatan, tauka nama resmi iya Republik Afrika Selatan nya menua ke pemadu selatan ba Afrika. Iya disempadan ke selatan enggau 2,798 kilometer (1,739 batu) taris pantai ti ngerembai sepemanjai Tasik Atlantik Selatan enggau Tasik Hindi; ba utara iya bisi menua-menua ia nya Namibia, Botswana, enggau Zimbabwe; lalu bekunsi sempadan enggau Mozambique enggau Eswatini ba timur enggau timur laut. Menua tu mega ngelingi menua Lesotho. Iya nyadi menua ke pemadu selatan ba tanah besai Dunya Lama, lalu menua kedua pemadu mayuh mensia ke bepalan sepenuh iya ba selatan khatulistiwa, pengudah Tanzania. Naka bulan Julai 2024, Afrika Selatan ngembuan ekonomi pemadu besai ba Afrika. Afrika Selatan nyadi palan biodiversiti, enggau biomas, utai tumbuh enggau jelu. Nengah lebih 62 juta iku mensia, menua tu nyadi menua ke-23 pemadu mayuh mensia di dunya lalu pemesai iya 1,221,037 kilometer persegi (471,445 batu persegi). Pretoria nyadi indu nengeri administrasyen, lalu Cape Town, nyadi penuduk Parlimen, nyadi indu nengeri legislatif. Bloemfontein nyadi indu nengeri akim ari kelia. Kort Konstitusyenal, kort ke pemadu tinggi ba menua tu, bepalan ba Johannesburg.


== Penerang ==