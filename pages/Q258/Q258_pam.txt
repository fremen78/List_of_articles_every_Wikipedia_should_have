Ing Mauling Aprika, a maki opisyal a titulung Republika ning Maling Aprika, metung yang bangsang atyu king mauli nang sepu ning Africa. Mapipitna ya kareng siyam a lalawigan, at maki 2,798 kilometres () yang bebe dayatmalat. Atyu la king pangulu deng bangsang kasiping na, ing Namibia, Botswana ampong Zimbabwe; atilu king aslagan deng Mozambique ampong Swaziland; kabang ing Lesotho metung yang enclave a padurutan ning teritoryu ning Mauling Aprika. Ing Mauling Aprika ing kadwang pulu't lima (25th) kareng bangsa king yatu king lapad, ampo ing kadwang pulu't apat (24th) king populasyun.
Metung yang multietnikung (myayaliwa lahing) ketawan o sosyedad ing Mauling Aprika, a myayaliwa kultura ampong amanu. Labi lang metung deng amanung kikilalanan ning Punbatas o Konstitusyon. Adwa kareti ing ibat king Europa: ing Ingles ampo ing Afrikaans, a menibatan king Holandes at gagamitan da reng keraklan kareng maputi ampong colored a Mauling Aprikanu. Lipat ning ing Ingles ing pekamarlas magagamit king byeng pangmalda o pangpubliku ampong pangnegosyu, kalima ya mu king bilang antimong amanu king bale. Maki pekakatawan la o represantasyun deng anggang lahi ampong grupung lingwistiku king demokrasya nang konstitusyonal ning bangsa; e anti kareng keraklan kareng republikang parlamentaryu, miyayanib ya ing pekapun ning estadu (head of state) ampo ing pekapun ning kapamahalan (head of government) king ampo ing Pamuntuk a magdependi king Parlamentu.