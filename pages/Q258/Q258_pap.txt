E Repúblika di Sur Afrika ta un pais situá den e punto mas sur di kontinente Afrika, ku un kosta di 2,798 kilometer riba e Oséano Atlántiko i Indio. Na e parti nort e pais ta komparti frontera ku Namibia, Botswana i Zimbabwe; na e 
parti ost Mozambique i Swaziland; i Lesotho ku ta un pais independiente kompletamente rondoná dor di e teritorio surafrikano.
E pais ta konosí pa su biodiversidat i pa e variedat grandi di kultura, idioma i religionnan. E konstitushon ta rekonosé diesun idioma ofisial. Dos di nan ta di origen oropeo: Afrikaans, un lenga ku ta originá prinsipalmente di e lenga hulandes i ku ta papiá pa e mayoria di e surafrikano blanku i mestiso, i ingles, ku ta e lenga mas papiá den bida públiko ofisial i komersial, ademas di ta apenas e di kuater idioma domestiko mas papiá.