Aprika Kidul (hurup Arab Gundul: افريقا کيدول; Inggris: South Africa; Aprikan: Suid-Afrika) atawa resminya Kiblik Aprika Kidul (hurup Arab Gundul: کبليک افريقا کيدول; Inggris: Republic of  South Africa; Aprikan: Republiek van Suid-Afrika) entu negara nyang letaknya di bekidulnya Aprika. Ni negara jiranan ama Namibi, Boswana, Jimbabwé, Mosambik, Lésoto, èn Swasilan. Ni negara punya kota paling gedé nama Johanesbereh. Adapun dia punya hopstad ada tiga, laèn kota, laèn kanggonya, nya'entu Kapstad, Pretoria, èn Blumpontèn: guwernemèn ada di Pretoria, parlemèn – di Kapstad, èn Mahkamah Agung ada di Blumpontèn. Ni negara jenggarnya 1.221.037 km2 (471.445 mi2). Di sono, ada barang 57.725.600 orang nyang tinggal di mari. Adapun dia punya basa resmi ada sebelas, antara laèn: basa Inggris, basa Aprikan, basa Julu, basa Kosa, basa Soto Lor, basa Swana, basa Soto, basa Songga, basa Swasi, basa Wènda, èn basa Ndébélé Kidul.


== Ruju'an ==