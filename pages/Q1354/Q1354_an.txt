Dhaka (ঢাকা en bengalín, ɖʱaka, d'antis mas o suyo nombre yera transcrito a luengas europeas como Dacca), ye una ciudat de Bangladesh, que ye a ciudat con mayor población d'o país y a suya capital, amás d'estar a capital d'o Districto de Dhaka.
A suya población ye de 6.737.774 habitants, en una superficie de 153,84 km², con una densidat de población de 43.797,28 hab/km². Ye asinas una d'as ciudaz mas poblatas d'Asia.
Dhaka ye situata a cantos d'o río Buriganga, un afluent d'o río Dhaleswari, en a cuenca d'o río Brahmaputra, en una zona que ye a o nivel d'a mar. O territorio d'arredol ye historicament a zona de mayor concentración de cautivo de chute (Corchorus capsularis) d'o mundo, que estió historicament uno d'os motivos d'o creiximiento economico d'a comarca.
Establita en o sieglo VIII, dende a suya naixencia o sector economico mas important d'a ciudat estió o comercio, y cuan arribó a la rechión a Companyía Britanica d'as Indias Orientals (dimpués d'a batalla de Plassey en 1757) y dimpués l'Imperio Britanico Dhaka perdió tota a suya importancia, dica prencipios d'o sieglo XX, con a nueva división administrativa de Bengala en 1905, cuan Dhaka se convertió en a capital d'o nuevo territorio d'a India britanica de Bengala Oriental y Assam. En 1947, con a independenvia y partivión d'a India britanica entre India y Pakistán, Dhaka se convertió en a capital de Bengala Oriental, una d'as dos partes d'o nuevo estato pakistanés. Finalment, en 1972 se convertió en a capital d'o nuevo estato de Bangladesh, prencipiando o suyo mayor creiximiento dende que fue establita en o sieglo VIII.


== Demografía ==


== Esporte ==
Os esportes mas populars en Dhaka y tot o país son o criquet y o fútbol.
A ciudat ye a seu d'o Mohammedan SC y lo Abahani los dos clubs esportivos mas famosos y populars de fútbol y criquet, mantenendo una rivalidat feroz especialment en laPrimera División de Fútbol de Bangladesh.


=== Instalacions esportivas ===
Lo Estadio Nacional de Bangabandhu conoixiu tamién como Dhaka Stadium estió la siede prencipal d'os partius de cricket nacionals y internacionals, pero agora alberga exclusivament partius de futbol, estando a siede de l'equipo nacional de Bangladesh. Tamién cal destacar lo Estadio Nacional de Críquet Sher-y-Bangla, utilizau exclusivament pa lo críquet.

.


=== Competicions esportivas ===
Dhaka estió siede d'a ceremonia ceremonia inagural d'a Copa Mundial de Críquet de en a suya edición de 2011, chugando-se hi 6 partius d'o torneo, incluyius dos partius de cuartos de final. Dhaka tamién ha estau siede d'os Chuegos d'o Sud d'Asia tres vegadas, en edicions de 1985, 1993 y 2010. Dhaka ye la primera ciudat en albergar los chuegos tres vegadas. Lo Estadio Nacional de Bangabandhu estió la siede prencipal d'as tres edicions.


== Vinclos externos ==
 Se veigan as imáchens de Commons sobre Dhaka.
(en) Pachina web oficial municipal.
(en) Universidat de Dhaka.