Dhaka (ঢাকা e bangla, distaget [ˈɖʱaka], a veze skrivet Dacca gwechall) eo kêr-benn Bangladesh ha brasañ kêr ar vro-hont, gant 10,1 milion a annezidi (2024).
Emañ Dhaka e gevred Bangladesh, war lez ar stêr Buriganga, ur vrec'h d'ar Ganga. Ur porzh eo hag ur greizenn genwerzhel ha greantel a bouez. Ur skol-veur zo, savet e 1921.
Ur gêr gozh eo Dhaka, met ne grogas da vezañ ur gêr vras nemet er XVIIvet kantved, pa zeuas da vezañ kêr-benn rannvro Bengal en Impalaeriezh Voghol. Er XVIIIvet kantved e tremenas dindan veli Breizh-Veur. Pa voe krouet Pakistan e 1947 e voe lakaet da gêr-benn al lodenn reter eus ar vro (Reter Pakistan). Ha pa voe embannet dizalc'hidigezh Bangladesh diouzh Pakistan, e 1971, e teuas da vezañ kêr-benn ar vro nevez.


== Doareoù ar vuhez ==
Unan eus ar c'hêrioù fallañ eus ar bed eo evit doareoù ar vuhez, renket 139vet war 140 gant The Economist Intelligence Unit e 2015. Tro 30% eus poblañs ar gêr a oa  o chom e lochennoù e 2016.


== Poblañs ==

Hervez niveradeg kentañ ar gêr e 1872 e oa 69 213 annezad e Dhaka. An dispartiañ eus Indez e 1947 en deus krouet un divroadur bras eus muzulmaned eus India ha poblañs ar gêr en deus kresket betek tizhout 336 000 a. e 1951. An niver a annezidi en deus kresket kalz bras adalek dizalc'hidigezh Bangladesh e 1971. E 2001 e oa 9 milion a annezidi, hag e 2024 e oa 10,1 milion a dud e Dhaka.
E Takad Meur-gêr Dhaka e oa 14,6 milion a annezidi e 2010, ha 23,9 milion a dud e 2024.
Dhaka a zo unan eus kêrioù ar bed gant ar brasañ stantker.


== Kêrioù gevellet ==
 Kolkata (India)
 Kêr New York (SUA)
 Guangzhou (Republik Pobl Sina)
 Bukarest (Roumania)
 Lima (Perou)


== Skeudennoù ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Notennoù ha daveoù ==