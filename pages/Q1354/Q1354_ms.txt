Dhaka (ধাক), dengan jumlah penduduk seramai 6,844,131 orang (1991), ialah ibu negara Bangladesh. Bandar ini terletak di Buriganga, di tengah-tengah kawasan penanaman jut di dunia. Dhaka merupakan sebuah pusat perindustrian, perniagaan dan pentadbiran dan berdagang dalam beras, jut, gula dan teh. Penghasilan barang yang utama adalah tekstil dan produk-produk dari jut seperti tali dan guni. Dhaka juga terkenal dengan hasil kraf tangannya.  Wilayah sekelilingnya memiliki kepadatan penduduk yang tinggi dan sering menghadapi masalah banjir monsun.


== Sejarah ==
Dhaka pernah pada suatu ketika menjadi ibu kota Empayar Mughal. Pada masa itu, ia dikenali sebagai "Jahangir Nagar", sempena maharaja Mughal, Jahangir. Dhaka berada di bawah perintah British pada 1765. Ia kemudiannya menjadi ibu kota Pakistan Timur pada tahun 1947 dan pada 1971, menjadi ibu kota negara Bangladesh yang merdeka. Sebelum ini, nama Dhaka dieja sebagai Dacca.


== Geografi ==


=== Topografi ===
Dhaka terletak di pusat Bangladesh, iaitu di timur Sungai Bunriganga serta berkedudukan di kawasan selatan Delta Ganges. Daerah Dhaka bersempadan dengan daerah-daerah Gazipur, Tangail, Munshiganj, Rajbari, Narayanganj, Manikganj.


=== Pencemaran ===
Dhaka merupakan salah satu bandar global dengan udara paling tercemar dari segi zarahan, terutamanya akibat pengilangan bata secara tidak terkawal.


== Tempat-tempat penting ==
Kuil Dakeshwari
Istana Bara Katra
Hoseni Dalan
Kubu Lal Bagh
Jatiyo Sangshad Bhaban (bangunan parlimen Bangladesh), yang direka oleh arkitek Louis Kahn


== Pendidikan ==
Universiti Dhaka, BUET, Universiti BRAC dan institut pengajian tinggi dan penyelidikan pertanian yang lain juga terdapat di bandar ini.


== Pengangkutan ==


=== Darat ===
Dhaka dihubungkan dengan beberapa lebuh raya dengan lima daripada lapan lebuh raya utama Bangladesh bermula di Dhaka.


=== Kereta api ===
Bandar raya ini dihubungkan dengan jaringan landasan kereta api, dengan stesen utamanya merupakan stesen Kamalapur, stesen terbesar di Bangladesh.


== Rujukan ==


== Pautan luar ==
 Media berkenaan Dhaka di Wikimedia Commons
 Panduan pelancongan Dhaka dari Wikivoyage