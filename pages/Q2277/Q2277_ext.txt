L'Imperiu romanu es una etapa de la estória de l'Antígua Roma que s'estiendi dendi la proclamación de Augusto comu emperaol en 29 e.c hata la deposicion del últimu emperaol ena parti ocidental en 476 d.c. (la parti orental d'esti dessistió hata el 1453, con el nombri d'Imperiu Bizantinu).
Nesta época la cevilizacion romana arcança el su máissimu esprendol, teniendu baju el su control tola costa mediterránea, llegandu pol norti hata las Islas Británicas i pol el esti controló, anque por brevi tiempu, l'antigua Mesopotamia. La destension del empériu llevó a la su devision en dos partis en 395, la parti ociental, con capital en Ravena, i la su parti oriental con capital en Constantinopla. La entrá de pueblus germánicus ena parti ociental del empériu, juntu cona crisis política i económica, llevó al escarchaeru d'esta, i la entrá del mundu ociental ena Edá Meia.