La Impero Roman (27 aec a 476 ec) ia es la periodo tre de sivilia roman en Anticia clasica, pos la Republica Roman (509 a 27 aec). En la tempo de la Impero, la teritorios de Roma ia ave sua estende masima en la rena de Trajano, cuando lo ia estende de la Mar Atlantica en la ueste a la Golfo de Iran, la Mar Caspio e la Mar Roja en la este, e de la Sahara en la sude asta Caledonia en la norde. Sua area masima ia es sirca 6,5 milion kmÂ². La site capital ia es Roma.
La slogan ia es SPQR: Senatus Populusque Romanorum, cual sinifia "la parlamento e popla de la romanes".
La Pax Britannica ia es un refere a la Pax Romana ("la pas roman"). Ance, Civis britannicus sum (Palmerston) sinifia "me es un sitizan brites e es un forma prestada de Civis romanus sum.
La periodo imperal ia dura tra 1500 anios comparada con la 500 de la Republica Roman. La du sentenios prima de la esiste de la impero ia es un periodo de ricia e stablia political sin presedente conoseda como Pax Romana o "Pas Roman". Pos la vinse de Octaviano, la grandia de la impero ia crese dramosa. Pos la asasina de Caligula en 41, la Senato ia considera corta restora la Republica, ma la Gardores Pretorial ia proclama Claudio como imperor. Su Claudio, la impero ia invade Britan, sua crese major prima de pos Octaviano. Pos la suiside de Nero, la susesor de Claudio, en 68, la impero ia sufri un serie de geras interna, e un revolta en Judea en cual cuatro jenerales de la armada ia es proclamada como imperores.