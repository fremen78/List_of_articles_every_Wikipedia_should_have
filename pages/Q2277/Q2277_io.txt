Romana imperio (Latine: IMPERIVM ROMANVM) esis historiala etapo de la historio dil Antiqua Roma dum tale nomizita "klasika Antiqueso", qua sequis historiale la Romana Republiko. L'imperio enkorpigis vasta teritorii cirkume Mediteraneo, en Europa, nordal Afrika e westal Azia. Ol guvernesis da imperiestri. L'unesma imperiestro esis Gaius Octavius Augustus, qua guvernis de 27 aK til lua morto, ye la 19ma di agosto dil yaro 14.
Dum l'epoko imperiala, la teritorii dil Antiqua Roma augmentis til atingar maxim extenso - 6,5 milion kmÂ² - dum la regno di Traianus. Del epoko di Augustus til la 3ma yarcento, kande ol subisis militistal anarkio, Romana imperio, lua provinco Italia esis lua metropolo, ed urbo Roma esis lua sola chef-urbo. Pose, l'imperio subdividesis en du, e Roma restis lua chef-urbo til 476, kande Westala Romana imperio kaptesis dal barbari.


== Historio ==

Gaiseric, rejulo di la Vandali, prenis Kartago, parto di la Roman imperio la 19ma di oktobro 439. Kande il divenis rejulo en 428, la Vandali rezidis en nuna Andalusia en Hispania. Il duktis sua populo a nord Afrika, probable invitita da Bonifacius, Romana guberniestro en nord Afrika, qua esis akuzata por trahizo en Roma e bezonis militala helpo de la Vandali. Tamen Gaiseric vinkis la armeo di Bonifacius, e vinkis la armei di la estala e westala Roman imperii qui pose arivis en nordal Afrika. En 435 ilu paktis kun Romana imperiestro Valentinianus la 3ma: Gaiseric agnoskesus kom rejo di la recente ganita teritorii en Afrika, se il ne atakus Kartago. Tamen il pose prenis Kartago dum ke la Roman armeo esis okupata en Gallia; to esos grava evento por la Roman imperio.


== Videz anke ==
Bizanco