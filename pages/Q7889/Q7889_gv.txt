Ta gammanyn-feeshan çheet er gammanyn lectraneagh ta cloiet er scaailan, lheid as scaailan çhellooishan, taishbyneyr co-earrooder, saaseyn laue, ny saaseyn king da rieughid hoyllee.
Shymmey shaanrey dy ghammanyn-feeshan t'ayn, goaill stiagh gammanyn paart-chloie, gammanyn gunneraght, as ardaneyryn.
Ta gammanyn-feeshan ry-gheddyn er CDyn, DVDyn ny myr jeelaad bun-earrooagh. Va ram gammanyn-feeshan ry-gheddyn er cartooseyn keayrt. She console yn ennym ta currit er y taase ta ymmydit dy chloie gammanyn-feeshan 'sy valley. Shymmey console as co-earrooder thie t'ayn, as v'ayn, son dy chloie gammanyn-feeshan. Ta'n Atari 2600 ayns ny 1970yn as y Sega Master System as y Nintendo Entertainment System ayns ny 1980yn coontit mastey ny chied chonsoleyn. Ta Xbox Series X lesh Microsoft, PlayStation 5 lesh Sony, as Nintendo Switch lesh Nintendo coontit mastey ny king s'noaee. Y console smoo creckit v'ayn rieau, she yn PlayStation 2 lesh Sony.
Ta sleih elley cloie gammanyn-feeshan er co-earrooderyn, as t'ad enmyssey ny gammanyn-feeshan shen gammanyn PC, gammanyn CP, ny gammanyn co-earrooder. Cha nel gammanyn noa er ny lhiassaghey dy mennick da ny consoleyn shinney, agh ta gammanyn console goll er co-eiyrt da co-earrooderyn persoonagh (jeeagh er co-eiyrtagh). T'eh shen lhiggey dooin gammanyn da shenn chonsoleyn y chloie er co-earrooderyn chammah's gammanyn va jeant da co-earrooderyn ny lomarcan.
Foddee sleih cloie gammanyn-feeshan shooylagh boayl erbee. Foddee gammanyn-feeshan ve jeelaadit er saaseyn shooylagh, myr adsyn ta gobbraghey lesh coryssyn obbree lheid as iOS ny Android. Shymmey gamman ta ry-gheddyn er shooylee, as ta kuse jeu gymmydey co-eiyrtagh shooylagh da gammanyn veih consoleyn. Ansherbee, cha nel dagh gamman-feeshan da'n cho-earrooder persoonagh ny da'n chonsole ry-gheddyn er shooylee ny er yn iPad/ iPod/boayrdag.
Ta cloiederyn gamman-feeshan enmyssey co-hirraghyn spoyrtyn lectraneagh, ny spoyrtyn-L myr aa-gherrid.


== Imraaghyn ==


== Kianglaghyn magh ==

"Bibliography: books about videogames", liorish y çheshaght ronsee Rangagh da gammanyn-feeshan Ludoscience
The Virtual Museum of Computing (VMoC) (er ny hashtey er 10 Jerrey Fouyir 2014)