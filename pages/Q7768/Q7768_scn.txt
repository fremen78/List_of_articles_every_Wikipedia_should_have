ASEAN è l'acrònimu ngrisi di Association of South-East Asian Nations (pi sicilianu: Associazzioni dî Nazzioni di l'Asia Sud-Est), n'organizzazzioni pulìtica, ecunòmica e culturali di nazzioni situati nta l'Asia sud-urientali (Asia dû Sud-est), funnata ntô 1967. Lu sò scopu principali è prumòviri la cu-opirazzioni e l'assistenza ricìpruca tra li stati membri pi avanzari lu pruogressu ecunòmicu e aumintari la stabbilitati dâ riggiuni. Li nazzioni chi nni fannu parti si ncòntranu annualmenti p'un summit ntô misi di nuvèmmiru.