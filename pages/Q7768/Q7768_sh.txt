Asocijacija nacija jugoistočne Azije (engl. Association of Southeast Asian Nations, ASEAN ) je politička, ekonomska i kulturna organizacija zemalja koje se nalaze u jugoistočnoj Aziji. Države se sreću na godišnjim samitima svakog novembra. Od svog formiranja 8. avgusta 1967. na inicijativu Indonezije, Malezije, Filipina, Singapura, i Tajlanda, članstvo organizacije je prošireno uključivanjem Bruneja, Kambodže, Laosa, Mjanmara, i Vijetnama. Cilj organizacije je promovisanje saradnje i međusobne pomoći među članicama, čime su obuhvaćeni ekonomski rast, društveni progres, i sociokulturna evolucija među njenim članicama, zajedno sa zaštitom regionalne stabilnosti i pružanja mehanizma zemljama članicama da rešavaju probleme mirnim putem. ASEAN je zvanični posmatrač Ujedinjenih nacija. Komunikacija članova se obavlja na engleskom.
Članice:

ASEAN pokriva kopnenu površinu od 4,4 miliona kvadratnih kilometara, 3% ukupne kopnene površine Zemlje. ASEAN teritorijalne vode pokrivaju oblast koja je oko tri puta veća od njihove kopnene površine, što ih čini posebno važnim u pogledu morskih veza i ribarstva. Zemlje članice zajedno imaju populaciju od oko 640 miliona ljudi, 8,8% svetske populacije, što je više od „EU28”, mada su u pogledu kopnene površine nešto manje. Godine 2015, kombinovani nominalni BDP organizacije je porastao za više od 2,8 biliona američkih dolara. Kad bi ASEAN bila jedna zemlja, ona bi bila rangirana kao šesta po veličini ekonomija na svetu, iza Sjedinjenih Država, Kine, Japana, Francuske i Nemačke. ASEAN se graniči sa Indijom, Kinom, Bangladešom, Istočnim Timorom i Papua Novom Gvinejom, i ima pomorske granice sa Indijom, Kinom, Palauom i Australijom. Istočni Timor i Papua Nova Gvineja imaju podršku pojedinih ASEAN članova za njihovo članstvo u organizaciji.
ASEAN je uspostavio sebe kao platformu za Azijsku integraciju i kooperaciju, radeći sa drugim Azijskim nacijama na promovisanju je jedinstva, prosperiteta, razvoja i održivosti regiona, kao aktivnostima na nalaženju rešenja za sporove i probleme u regionu. Mada uglavnom ima fokus na azijsko-pacifičkim nacijama, ASEAN je isto tako uspostavio komunikaciju sa drugim delovima sveta, radi uspešnijeg promovisanja mira i stabilnosti. Ova organizacija ima globalnu reputaciju promovisanja dobre volje i diplomatije među nacijama, isključivanja bilo kojeg mišljenja ili odluke koja se smatra pristrasnom, i rukovođenja principom nemešanja i uzajamnog poštovanja.
Usled njenog globalnog uticaja i regionalnog uspeha, ASEAN je priznat kao jedna od najuspešnijih i najuticajnijih organizacija na svetu, i jedna „svetska sila u nastanku”. Organizacija je dobila visoke pohvale svetskih vođa i međunarodne zajednice, i smatra se da ima centralnu ulogu u političkoj, ekonomskoj, bezbednosnoj i socio-kulturnoj arhitekturi Azijsko-pacifičkog okruženja. Ona je pohvaljivana kao „najbolje uspostavljena međuvladina institucija u Aziji”, dok je isto tako postigla visoku ocenu odobrenja u svom regionu. Kroz istoriju, ASEAN je formirala globalnu mrežu alijansi, saradnje i dijaloga među zemljama i podregionalnim, regionalnim i međunarodnim organizacijama i institucijama, čime se uspostavila kao jedan od najvećih igrača na međunarodnoj sceni.


== Istorija ==
Vidi takođe: Zemlje članice Asocijacije nacija jugoistočne Azije


=== Fondacija i svrha ===
ASEAN-u je prethodila jedna organizacija koja je bila formirana 31. jula 1961, zvana Acocijacija jugoistočne Azije (ASA), grupa koja se sastojala od Filipina, Federacije Malezije, i Tajlanda. Sama organizacija ASEAN je nastala 8. avgusta 1967, kad su ministri spoljnih poslova pet zemalja: Indonezije, Malezije, Filipina, Singapora, i Tajlanda, potpisali ASEAN deklaraciju, poznatiju kao Bangkoška deklaracija. Stvaranje organizacije ASEAN je bilo motivisano zajedničkim zabrinotušću od širenja komunizma, i željom za ekonomskim razvojem. Grupa je kasnije povećana kad je Brunej postao šesti član 7. januara 1984, jedva nedelju dana nakon sticanja nezavisnosti.
Kao što je navedeno u deklaraciji, ciljevi i svrhe organizacije ASEAN su:

Ubrzanje ekonomskog rasta, društvenog napretka i kulturnog razvoja u regionu.
Promovisanje regionalnog mira.
Promovisanje kolaboracije i uzajamne pomoći po pitanjima od zajedničkog interesa.
Pružanje međusobne pomoći u vidu obuke i istraživačkih objekata.
Sarađivanje u cilju boljeg korišćenja poljoprivrede i industrije kako bi se podigao životni standard ljudi.
Promovisanje jugoistočno azijskih studija.
Održavanje bliske, korisne saradnje sa postojećim međunarodnim organizacijama s sličnim ciljevima i svrhama.


=== Ekspanzija i dalja integracija ===
Vidi takođe: Uvećanje Asocijacije nacija jugoistočne Azije
ASEAN je ostvario najveći stepen kohezije tokom sredine 1970-ih nakon promene balansa moći u jugoistočnoj Aziji nakon kraja Vijetnamskog rata. Dinamičan ekonomski rast regiona tokom 1970-ih je ojačao organizaciju, što je omogućilo da ASEAN usvoji jedinstveni respons na Vijetnamsku invaziju Kambodže 1979. ASEAN-ov prvi prvi sastanak na samitu, održan na Baliju, Indonezija 1976. godine, rezultirao je sporazumima o nekoliko industrijskih projekata i potpisivanjem Ugovora o prijateljstvu i saradnji i Deklaracijom o saglasnosti. Kraj Hladnog rata između Sjedinjenih Država i Sovjetskog Saveza krajem 1980-ih omogućio je ASEAN zemljama da ostvare veću političku nezavisnost u regionu, a tokom 1990-ih godina ASEAN je postao vodeći glas za pitanja regionalne trgovine i bezbednosti.
Godine 1987, Brunej je postao ASEAN-ov šesti član, a 28. jula 1995, Vijetnam je postao ASEAN-ov sedmi član. Laos i Mjanmar (Burma) su se pridružili dve godine kasnije, 23. jula 1997. Kambodža je trebalo da se pridruži u isto vreme kao i Laos i Burma, ali je njen pristup odložen zbog unutrašnjih političkih borbi u zemlji. Ova zemlja je pristupila 30. aprila 1999, nakon stabilizacije njene vlade.
Godine 1990, Malezija je predložila kreiranje Istočnoazijske ekonomske grupe koju bi sačinjavali članovi ASEAN-a, kao i Narodna republika Kina, Japan, i Južna Koreja, sa namerom da se suprotstavi rastućem uticaju Sjedinjenih Država u Azijsko-pacifičkoj ekonomskoj saradnji (APEC) i u celokupnom Azijskom regionu. Međutim, predlog je bio neuspešan zboj jake opozicije SAD i Japana. Zemlje članice su nastavile da rade na daljoj integraciji, i ASEAN plus tri je bio kreiran 1997. godine.
Godine 1992, shema Zajedničke efikasne preferencijalne tarife (CEPT) je prihvaćena kao raspored za ukidanje tarifa sa ciljem povećanja „konkurentne prednosti regiona kao proizvodne baze namenjene svetskom tržištu”. Ovaj zakon bi delovao kao okvir za ASEAN područje slobodne trgovine (AFTA). AFTA je sporazum zemalja članica o lokalnoj proizvodnji u ASEAN zemljama. AFTA sporazum je potpisan 28. januara 1992. u Singapuru.


== Povezano ==
zastava ASEAN-a


== Reference ==


== Literatura ==


== Spoljašnje veze ==