Undeb rhyngwladol economaidd a gwleidyddol o wledydd yn Ne-ddwyrain Asia yw ASEAN (o'r Saesneg Association of Southeast Asian Nations). Ffurfiwyd ASEAN ar 8 Awst 1967 gan Indonesia, Maleisia, Y Ffilipinau, Singapôr a Gwlad Tai. Ers hynny, mae Brwnei, Cambodia, Laos, Myanmar a Fietnam wedi ymuno.
Mae'r undeb yn anelu at hyrwyddo tŵf economaidd a datblygiad cymdeithasol a diwylliannol ymysg ei aelodau.