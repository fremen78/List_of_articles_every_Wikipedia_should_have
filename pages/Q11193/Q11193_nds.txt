En Base is in de Chemie dat Tegendeel vun en Süür. De Base is defineert as Protonenakzepter, dat heet, dat en Base en H+-Ion, wat nix anners as en Proton is, opnehmen kann.
Wenn en Base in Water oplöst warrt, denn gifft dat en Laug.
Kennte Basen sünd

NaOH, dat Natriumhydroxid, wat in Water de Natronlaug gifft.
KOH, dat Kaliumhydroxid, wat in Water de Kalilaug gifft.
NH3, de Ammoniak, wat en Gas is, dat sick good in Water oplöst.
Süür un Base hangt tosomen. Wenn en Süür en Proton afgifft, denn kümmt dor de konjugeerte Base rut 

HCl + H2O → Cl- + H3O +
Dorbi is Cl- (dat Chlorid-Anion) de konjugeerte Base to de Soltsüür. 
As Regel kann en dorvun utgahn: En starke Süür gifft en swacke konjugeerte Base, en swacke Süür en starke konjugeerte Base.


== Weblenken ==