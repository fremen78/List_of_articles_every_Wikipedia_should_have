M.P.3 – nepriklausoma muzikos agentūra, įsteigta 2002 metais. Specializuojasi muzikos vadyba ir leidyba, ryšiais su visuomene, organizuoja koncertus bei renginius. Agentūra darbuojasi su intelektualaus pop, roko ir elektronikos muzikos žanrų atlikėjais.
Šiuo metu agentūra bendradarbiauja su dainininke Jurga (2005–2011 m. ir nuo 2018 m.), grupėmis „Biplan“ (nuo 2011 m.), „Colours of Bubbles“ (nuo 2014 m.), „Antikvariniai Kašpirovskio dantys“ (nuo 2015 m.), „Carnival Youth“ (Latvija, nuo 2015 m.), „KAnDIs“ (nuo 2018 m.) ir kitomis.
Praeityje dirbo su Andriumi Mamontovu (2002–2007 m.), „The Hobos“ (Latvija, 2003–2009 m.), „Skamp“ (2005–2007 m.), „LT United“ (2005–2006 m.), „Lemon Joy“ (2006–2010 m. ir nuo 2016 m.), „Antis“ (nuo 2007 m.),„Amber Smith“ (Vengrija, 2007–2009 m.), „Siela“ (2008-2019 m.), „Suicide DJs“ (2008–2010 m.), „InCulto“ (2010-2011 m.), „Rasabasa“ (2011-2013 m.), „Instrumenti“ (Latvija, 2012-2015 m.), „Rebeka“ (Lenkija, 2014 m.). 


== Koncertai ir renginiai ==
2019 m. agentūra surengė grupės „Antikvariniai Kašpirovskio dantys“ pasaulinį turą „Nieko nereikia daryt“ su koncertais Kinijoje, Indijoje, JAV, Belgijoje ir Lietuvoje. Taip pat grupės  „Lemon Joy“ 25-erių metų koncertų turą.
Ankstesniais metais agentūra organizavo grupės „Antis“ trisdešimtmečio turą „Zombiai atrieda atidunda!“ didžiausiose Šiaulių, Vilniaus ir Kauno arenose, grupės „Lyapis Trubetskoy“ (Baltarusija) atsisveikinimo koncertą Vilniuje („Happy End Tour“), dainininko Liavono Volskio (Baltarusija) koncertą Vilniuje, grupių „Rebeka“ (Lenkija), „Super Besse“ (Baltarusija) ir kitų koncertus, taip pat „Instrumenti“ (Latvija) albumo „Procrastination“ pristatymo koncertą Vilniuje.
2012 metais agentūra organizavo muzikos be sienų ir kultūrinio bendradarbiavimo tarp Lietuvos ir Baltarusijos projektą „Feel Free“ (iš pradžių vadinosi „170 km“, atstumas tarp Vilniaus ir Minsko skrendant paukščiui) ir 2012–2013 m. surengė baltarusių grupių „Lyapis Trubetskoy“, „Krambambulya“, „Serebryanaya svadba“, „Drum Ecstasy“, „Neuro Dubel“ ir kitų koncertus Lietuvoje. 2013 m. „Siemens“ arenoje surengtas „Lyapis Trubetskoy“ koncertas ne tik sutraukė 11 000 žiūrovų, bet ir su 120 000 unikalių vartotojų pagerino tapo pačia masiškiausia interneto transliacija per visą Baltarusijos interneto istoriją. 2012 m. organizavo tarptautinio labdaros projekto „Samsung Hope Relay” renginius Lietuvoje, vykusius Londono olimpinių žaidynių proga.
Ankstesniais metais surengė Andriaus Mamontovo koncertinius turus „Beribiam danguje“ (2003 m. – Lietuva, Vokietija, Olandija, Prancūzija) ir „TV dainos“ (2004 m. – Lietuva). Jurgos koncertinius turus „Instrukcija“ (2007 m. – Lietuva, Latvija, Vokietija, Vengrija, Slovėnija) ir „+37° (Goal of Science)“ (2009–2010 m. – Lietuva, Latvija, Estija, Jungtinė Karalystė), taip pat akustinį koncertą NATO karių bazėje Afganistane (2007 m.). Grupės „Skamp“ septintojo gimtadienio koncertą (2005 m.). Grupės „Antis“ sugrįžimo koncertus (2007 m.) ir koncertų turą „Ančių dainos“ (2008 m. – Lietuva). Grupės „Suicide DJs“ gastroles Baltarusijoje (2009 m.). Grupės „InCulto“ eurovizinį turą keturiolikoje valstybių (2010 m.) ir albumo „Closer Than You Think“ pristatymo turą po Lietuvą „Arčiau tavęs“. Grupės „Siela“ jubiliejinį dvidešimtmečio ir albumo „XX“ pristatymo koncertą (2010 m.).
M.P.3 surengė užsienio grupių ir atlikėjų „Prikliučenija elektronikov“ (Rusija, 2002 m.), „Camouflage“ (Vokietija, 2004 ir 2006 m.), „Sash!“ (Vokietija, 2004 m.), „Brain Storm“ (Latvija, 2004 m.), „DJs Krugozory“ (Rusija, 2004 m.), „The Sun“ (Estija, 2008 m.), Marco Almondo (Jungtinė Karalystė, 2008 m.), „The Sound Poets“ (Latvija, 2010 m.), „SunSay“ (Ukraina, 2011 m.), „Instrumenti“ (Latvija, 2013 m.), „Ewert and The Two Dragons“ (Estija, 2013 m.), „Lumen“ (Rusija, 2013 m.) koncertus Vilniuje bei „The Hobos“ (Latvija, 2003–2008 m.), „Amber Smith“ (Vengrija, 2007–2008 m.), „ZumbaLand“ (Gruzija, 2011 m., 2013 m.) koncertus įvairiuose Lietuvos miestuose, „Ladybird“ (Latvija) koncertą Druskininkuose (2005 m.), Igo Fominso (Latvija) ir „Jumpravos“ (Latvija) koncertus Zarasuose (2008 m.). 2005 m. Rygoje surengė Baltų vienybės dienos koncertą su latvių ir lietuvių atlikėjais.
Teikiant ryšių su visuomene, rinkodaros ir organizavimo paslaugas bendradarbiavo organizuojant Eltono Johno (2007 m.), „Metallica“ (2008 m.), „KISS“ (2008 m.), Marilyn Mansono (2009 m.), Morrissey (2009 m.) koncertus Rygoje, „Positivus“ muzikos festivalį (2009 m.) Latvijoje, Madonnos koncertą (2009 m.) Taline, „The Prodigy“ koncertą (2005 m.) Vilniuje, miuziklo „Mamma Mia!“ (2008 m.) pastatymus Vilniuje.
Kompanijos prodiusuojami atlikėjai dalyvavo koncertuose su užsienio atlikėjais: pianisto Roberto Wellso koncerte su Jūrmalos simfoniniu orkestru Klaipėdoje (Andrius Mamontovas, 2003 m.),  „The Rasmus“ Vilniuje („The Hobos“, 2004 m.), „Simply Red“ Vilniuje („Skamp“, 2006 m.), „Camouflage“ Vilniuje („lemon joy“, 2006 m.), „Sparks“ Vilniuje („Suicide DJs“, 2008 m.), Björk albumo „Volta“ ture Vilniuje (Jurga, 2008 m.), „De Phazz“ Trakuose (Jurga, 2009 m.), dainininko Mika koncerte Klaipėdoje („InCulto“, 2010 m.), „a-ha“ atsisveikinimo ture „Ending on a High Note“ Rygoje ir Vilniuje (Jurga, 2010 m.), „Depeche Mode“ ture „The Delta Machine Tour 2013“ Vilniuje („Instrumenti“, 2013 m.), „Aerosmith“ ture „Global Warming Tour“ („Antis“, 2014 m.).
M.P.3 taip pat organizavo „Siemens“ arenos atidarymo renginį (2004 m.), Lietuvos reklamos apdovanojimų „ADrenalinas“ ceremonijas (2003–2006 m.), Kuršių marių regatos 50-mečio renginius (2004 m.), „NORD/LB“ banko 80-mečio renginį (2004 m.), prekybos centro „Domus galerija“ atidarymą (2003 m.), prekybos centro „Mega“ kertinio akmens įkasimą (2003 m.), „Olympic Casino“ salono atidarymą (2002 m.) ir kitus. Surengė koncertų turą „LABAS diskoteka“ su lietuvių atlikėjais Vilniaus, Šiaulių ir Kauno arenose (2010 m.). Organizavo dviejų dienų renginį „Volfas Engelman išjudina miestą!“ Kauno Rotušės aikštėje (2011 m.) su lietuvių ir latvių atlikėjais  ir lietuviškos muzikos portalo „Myliumuzika.lt“ pristatymą (2011 m.).
2007–2009 m. rengė nepriklausomo kino festivalį „Gala“ Vilniuje, Kaune ir Panevėžyje. 2005–2006 m. rengė istorines ceremonijas prie Valdovų rūmų Vilniaus Katedros aikštėje. Nuo 2006 m. organizuoja detektyvinius vaidmenų žaidimus.


== Išleisti albumai ==

Sėkmingiausiais M.P.3 išleistais albumais tapo Jurgos „Aukso pieva“ (platininis albumas) ir „Instrukcija“ (auksinis albumas), Andriaus Mamontovo „O, meile!“, „Beribiam danguje“, „Saldi. Juoda. Naktis.“ (visi auksiniai albumai), „LT United“ „We Are the Winners“ (platininis singlas). Bendras išleistų albumų tiražas sudaro per 220 000 vienetų.
Kiti įsimintini leidiniai: grupės „Antis“ sugrįžimo albumas su naujomis dainomis po 17 metų „Ančių dainos“ (2007 m.), grupės „Siela“ dvidešimties metų jubiliejinis albumas „XX“ (2010 m.), užsieniečiams skirti lietuviškos popmuzikos rinkiniai „Made in LT: The Best of Lithuanian Music“ (2007 ir 2008 m.). 2010 metais išleistos „Anties“ „Zuikis Pleibojus“ ir Jurgos „Prie žalio vandens“ vinilo plokštelės. „Suicide DJs“ albumas „Animation (…)“ yra įregistruotas Lietuvos rekordų knygoje kaip ilgiausias mūsų šalyje kompaktinės plokštelės pavadinimas – 156 žodžiai.
Kompanija taip pat išleido užsienio atlikėjų „The Hobos“ (Latvija), „Amber Smith“ (Vengrija), Anna Maria Castelli, Dario Martinelli, Paolo Bucciarelli, Ano Sirppiniemi (Italija) albumus. Talkino išleidžiant „Skamp“ albumą „Deadly“, „The Sun“ (Estija) albumą „Here Comes the Sun“, Andriaus Mamontovo su Atlanta kompaktinį singlą „Kregždutės, kregždutės“, konsultavo grupę „4FUN“ išleidžiant albumą „Dėlionė/A Puzzle“, užsiima grupės „Rasabasa“ EP „1.“ (2011 m.) ir EP „2.“ (2012 m.) platinimu.
Savo išleistus albumus nuo 2006 metų M.P.3 platina pasaulinėse interneto parduotuvėse („iTunes“, „Amazon“, „Napster“, „eMusic“ ir kitose) kartu su „G&G sindikato“ albumais „Alchemija“ bei „Išvien“, „Biplan“ albumais „Chuligans“ bei „Nuodai P.S. Lyg paskutinį kartą“, „4FUN“ albumu „Dėlionė/A Puzzle“, grupės „The Ball & Chain“ albumu tokiu pačiu pavadinimu, grupės „My Favourite Gun“ albumu „Sins“ bei grupės „Thundertale“ albumais „Milžinai“ ir „Warriors of Thunder“ ir gruzinų grupės grupės „ZumbaLand“ albumu „Adila“.
2002–2015 metais M.P.3 išleido šiuos albumus/singlus:

„Biplan“ – „Kino filmai 2015“ (su Agne Ditkovskyte) (M.P.3, M.P.3-045DGT, 2015 10 27, mp3);
Jurgis Did – „Intro/Extro“ (M.P.3, M.P.3-044DGT, 2015 09 23, mp3);
„Colours of Bubbles“ – „Today I Am Feeling Better Than Ever“ (M.P.3, M.P.3-043DGT, 2015 09 20, mp3);
„Antikvariniai Kašpirovskio dantys“ – „Antikvariniai Kašpirovskio dantys“ (M.P.3, M.P.3-042CD, 2015 08 11, CD/mp3)
„Antis“ – „Zombiai atrieda atidunda!“ (M.P.3, M.P.3-041CD/DVD, 2015 06 03, CD/mp3)
„Siela“ – „Širdis. Kryžius. Pasaga“ (M.P.3, M.P.3-040CD, 2015 04 24, CD/mp3)
„Carnival Youth“ – „No Clouds Allowed“ (M.P.3, CY002, 2015 02 13, CD)
„Antis“ ft. Leon Somov & Jazzu – „Nauji metai“ (M.P.3, M.P.3-039DGT, 2014 12 16, mp3)
„Biplan“ – „Visi keliai veda prie jūros“ (M.P.3, M.P.3-038CD, 2014 11 19, CD/LP/mp3);
„Antis“ – „Debesys“ (M.P.3, M.P.3-037DGT, 2014 10 20, mp3);
„Colours of Bubbles“ – „Inspired by a True Story“ (M.P.3, M.P.3-036CD, 2014 03 06, CD/mp3);
„Naktinės personos“ – „Tiems, kurie mūsų negirdi“ (M.P.3, M.P.3-035CD, 2014 02 14, CD);
„Antis“ – „2xANTIS“ (M.P.3, M.P.3-034CD/DVD, 2013 12 07, 2CD+DVD);
„Antis“ – „Baisiai džiugu!“ (M.P.3, M.P.3-033CD, 2013 11 26, 2CD);
„Lyapis Trubetskoy“ – „Hraj“ (M.P.3, M.P.3-032CD, 2013 11 26, CD);
„Biplan“ – „Amore“ (M.P.3 International, M.P.3-031CD, 2013 10 31, CD);
„Instrumenti“ – „Procrastination“ (Instrumenti Ltd./M.P.3, TRU 006, 2013 07 27, CD);
„Siela“ – „Pasaulio kraštas EP“ (Official bootleg) (M.P.3, M.P.3-030CD, 2013 03 02, CD/mp3);
„Biplan“ – „Meilė (Amore Deluxe Edition)“ (M.P.3, M.P.3-028DGT, 2013 02 14, mp3);
„Biplan“ – „Plius/Minus“ (M.P.3 International, M.P.3-029CD, 2012 09 22, CD/mp3);
„Instrumenti“ – „Tru“ (Instrumenti Ltd./M.P.3, TRU 002, 2012 08 27, CD/LP);
„Biplan“ – „Meilė“ (M.P.3, M.P.3-028CD, 2012 07 24, CD/mp3);
„Rasabasa“ – „2.“ (Rasabasa/M.P.3, 2012 05 10, CD);
Donatas Montvydas – „Donny Montell“ (M.P.3 International, M.P.3-027CD, 2012 05 01, CD/mp3);
„Siela“ – „Visa matanti akis“ (Akustinis koncertas šv. Kotrynos bažnyčioje) (M.P.3, M.P.3-026LP, 2011 12 01, LP/mp3);
Įvairūs atlikėjai – „Siela XX“ (M.P.3, M.P.3-XXV CD, 2010 11 13, CD);
„InCulto“ – „Closer Than You Think“ (M.P.3 International, M.P.3-024CD, 2010 11 05, CD/mp3);
Jurga – „Prie žalio vandens“ (M.P.3, M.P.3-023LP/M.P.3-023CD, 2010 10 05, LP/CD/mp3);
„InCulto“ – „Eastern European Funk EP“ (M.P.3 International, M.P.3-022CD, 2010 04 16, CD/mp3);
Įvairūs atlikėjai – „Geram žmogui“ (M.P.3, M.P.3-021CD, 2010 03 22, CD. Labdaringas muzikos rinkinys. Visos albumo pajamos atitenka organizacijai „Gelbėkit vaikus“);
„Antis“ – „Zuikis Pleibojus“ (M.P.3, M.P.3-CD-020/M.P.3-020LP, 2009 12 01/2010 01 18, CD/LP/mp3);
Jurga – „+37° (Goal of Science)“ (M.P.3 International, M.P.3-CD-019, 2009 09 30, CD/mp3);
Anna Maria Castelli, Dario Martinelli, Paolo Bucciarelli, Ano Sirppiniemi – „(R)esistere“ (M.P.3 International, M.P.3-CD-018, 2009 02 25, CD/mp3);
„Antis“ – „Rugpjūčio 33“ (M.P.3, M.P.3-DVD-001, 2008 12 16, DVD);
„Siela“ – „Euforija“ (M.P.3, M.P.3-CD-017, 2008 11 13, CD/mp3);
„Suicide DJs“ – „Animation (…)“ (M.P.3, M.P.3-CD-016, 2008 10 31, 2CD/mp3);
Jurga – „Aukso pieva“ (specialus leidimas) (M.P.3 International, M.P.3-CD-002, 2008 10 10, CD);
Įvairūs atlikėjai – „Made in LT: The Best of Lithuanian Music (Second Edition)“ (M.P.3 International, M.P.3-CD-015, 2008 05 13, CD);
„Amber Smith“ – „Introspective“ (M.P.3 International, M.P.3-CD-014, 2008 02 29, CD/mp3);
Jurga – „Sandman’s Child“ (M.P.3 International, M.P.3-CD-013, 2008 02 07, CD-S/mp3);
„Antis“ – „Ančių dainos“ (M.P.3, M.P.3-CD-012, 2007 12 16, CD/mp3);
Jurga – „5th Season“ (M.P.3 International, M.P.3-CD-011, 2007 11 29, CD-S/mp3);
Įvairūs atlikėjai – „Misija: muzika“ (M.P.3, M.P.3-CD-010, 2007 11 23, CD. Muzikinė dovana kariams Lietuvos kariuomenės dienos proga, neskirtas pardavimui);
„Amber Smith“ – „Introspective“ (M.P.3 International, M.P.3-CD-009, 2007 11 19, CD-S/mp3);
Jurga – „Instrukcija“ (M.P.3, M.P.3-CD-008, 2007 04 19, CD/mp3);
Įvairūs atlikėjai – „Made in LT: The Best of Lithuanian Music (First Edition)“ (M.P.3, M.P.3-CD-007, 2007 03 19, CD);
„LT United“ – „We Are the Winners“ (M.P.3, M.P.3-CD-006, 2006 06 07, CD-S/mp3. „We Are the Winners“ suomiškas leidimas – Magnum Music Ltd., MGM-100, 2007 06 19, CD-S);
„lemon joy“ – „1210“ (M.P.3, M.P.3-CD-005, 2006 03 31, CD/mp3);
Andrius Mamontovas – „Tyla“ (M.P.3, M.P.3-CD-004, 2006 02 14, CD);
Andrius Mamontovas – „Saldi. Juoda. Naktis.“ (M.P.3, M.P.3-CD-003, 2006 02 14, CD);
Jurga – „Aukso pieva“ (M.P.3, M.P.3-CD-002, 2005 09 16, CD/mp3);
„The Hobos“ – „Heaven of Green“ (M.P.3, M.P.3-CD-001, 2005 07 25, CD);
Andrius Mamontovas – „TV dainos“ (vaizdo klipai + filmas) (M.P.3 / Muzikinė partija, 433 001-5, 2004 12 08, DVD);
Andrius Mamontovas – „Pavasariniai žiedai“ (M.P.3 / Intervid, IVCD 075, 2004 04 25, CD-S);
Andrius Mamontovas – „Beribiam danguje“ (M.P.3 / Muzikinė partija, 431 047-2, 2003 05 05, CD/MC);
Andrius Mamontovas – „O, meile!“ (M.P.3 / Muzikinė partija, AMPCD 001, 2002 06 07, CD/MC).


== Radijo singlai ==
Išleido populiarumo sulaukusius radijo singlus:

„Anties“ – „Nauji metai“ (su Leon Somov & Jazzu), „Debesys“, „Mes rimti!“, „Žaislas“, „Muzika“, „Buržujus“, „Aš pasitaisysiu“ ir kt.;
„Biplan“ – „Amore“, „O mes prie jūros“, „Kino filmai 2015“ (su Agne Ditkovskyte), „Kapitonai“, „Sapnų gaudyklė (Hey Ya Ho)“ ir kt.;
Jurgos – „Nebijok“, „Aukso pieva“, „Instrukcija“, „5th Season“, „Smėlio žmonės“, „Rykliai ir vilkolakiai“, „Angelai“, „Galbūt“, „Aš esu tiktai jei tu esi“ ir kt.;
Andriaus Mamontovo – „O, meile!“, „Ar tai būtum tu?“, „Spalvoti sapnai“, „Pavasariniai žiedai“, „Marso kanjonai“, „Liūdesio angelas“, „Saldi. Juoda. Naktis“, „Mes čia“ ir kt.;
„LT United“ – „We Are the Winners“, „Fashion Show“;
„lemon joy“ – „Ne apie mus (Koks pašėlęs tempas)“, „Pirmosios gėlės (Baltoj tyloj)“, „Ten, kur mylėjau“, „Nekęsk manęs dar stipriau“ ir kt.;
„Colours of Bubbles“ – „Flags“, „Wane“;
„InCulto“ – „Eastern European Funk“, „Close to Midnight“ ir kt.;
„The Hobos“ – „You’re My Heart, You’re My Soul“, „Christian“ (feat. Erica Jennings), „My My, Hey Hey (Out of the Blue)“, „Walk All Night“, „Lost in Space“ ir kt.;
„Sielos“ – „Euforija“, „Norėsi tu“, „1968“, „Provincija“, „Pasaulio kraštas“ (su Bjelle) ir kt.;
„Suicide DJs“ – „Saugiai“, „Time to Leave“, „The Samurai Song“, „Final Shot (Vitaras remix)“ ir kt.;
„Thundertale“ – „Švieski, žvaigžde, aukštai“, „Heroes, Arise!“;
„Rasabasa“ – „She“, „Arrows“, „Engine“;
„Instrumenti“ – „Born to Die“, „Heartcore“, „Don’t Hold Onto Me“ ir kt.;
„Carnival Youth“ – „Never Have Enough“;
„Rebeka“ – „Melancolia“.
Iš viso apie šimtą įvairių atlikėjų radijo singlų. Tarp jų „Camouflage“ (Vokietija), „Amber Smith“ (Vengrija), „Tribes of the City“ (Latvija), „U.K.“ (Latvija), „Sound Poets“ (Latvija), „The Sun“ (Estija), „Cardboard Elvis“ (JAV).


== Vaizdo klipai ==

M.P.3 bendradarbiavo sukuriant šiuos vaizdo klipus:

„Antis“ ft. Leon Somov & Jazzu – „Nauji metai“ (2014 m., iš singlo „Nauji metai“, režisierius Saulius Baradinskas);
„Biplan“ – „Iš taško A“ (2014 m., iš albumo „Visi keliai veda prie jūros“, režisieriai Pijus Vėberis ir Rokas Šydeikis);
„Biplan“ – „Kapitonai“ (video su žodžiais) (2014 m., iš albumo „Visi keliai veda prie jūros“);
„Antis“ – „Debesys (ArtG Remix)“ ir „Debesys (DJ Gie Remix)“ (2014 m., iš singlo „Debesys“);
„Antis“ – „Debesys“ (2014 m., iš albumo „Baisiai džiugu!“, režisierius Saulius Baradinskas);
„Antis“ – „Muzika“ (2013 m., iš albumo „Baisiai džiugu!“, režisierius Petras Skukauskas);
„Biplan“ – „Amore“ (rusiška ir ukrainietiška versijos) (2013 m., iš kompaktinio singlo „Amore“, režisierius Saulius Baradinskas);
„Biplan“ – „O mes prie jūros“ (2013 m., iš albumo „Visi keliai veda prie jūros“, režisierius Saulius Baradinskas);
„Biplan“ – „Poslednij den na lune“ (2013 m., iš albumo „Plius/Minus”, režisierė Solveiga Zubrickienė);
„Biplan“ – „Amore“ (2013 m., iš albumo „Meilė (Amore Deluxe Edition)“, režisierė Vaiginta Perkauskaitė);
„Biplan“ – „Plius/Minus“ (rusiška versija) (2012 m., iš albumo „Plius/Minus“, režisierius Matvejus Saburovas);
„Biplan“ – „Plius/Minus (Viskas bus gerai)“ (2012 m., iš EP „Meilė“, režisierius Matvejus Saburovas);
„Rasabasa“ – „Arrows“ (2012 m., iš EP „2.“, režisierius Luís Gustavo Santos);
„Biplan“ – „Meilė (ArtG remix)“ (2012 m., iš EP „Meilė“, režisavo „Biplan“);
„Biplan“ – „Meilė“ (2012 m., iš EP „Meilė“, režisavo „Biplan“);
„Rasabasa“ – „She“ (2012 m., iš EP „1.“, režisierė ir animatorė Vita Lažinskaitė);
„Siela“ – „Provincija“ (2011 m., iš albumo „Visa matanti akis“, režisierius Vitalijus Kiselius, operatoriai Valerijus Matonis ir Vitalijus Kiselius);
Jurga – „The Night is Waiting“ (2010 m., iš albumo „+37° (Goal of Science)“, režisierius Narimantas Venckevičius, „Juolab“);
„InCulto“ – „Close to Midnight“ (2010 m., iš albumo „Closer Than You Think“, režisierius Jurgis Didžiulis);
Jurga – „Running“ (2010 m., iš albumo „+37° (Goal of Science)“, režisierė Klaudija Kairaitytė, „Recream“);
Jurga – „Seniai toli“ (2010 m., iš albumo „+37° (Goal of Science)“, režisierius-animatorius Antanas Skučas);
„InCulto“ – „Eastern European Funk“ (2010 m., iš albumų „Eastern European Funk EP“ ir „Closer Than You Think“, režisierius Jurgis Didžiulis);
„Suicide DJs“ – „Sea Boat“ (2009 m., iš rinkinio „Opus 3. III dalis“, režisierius Tadas Vidmantas, meno direktorius Džiugas Valančauskas);
„Siela“ – „Euforija“ (2009 m., iš albumo „Euforija“, režisierius Vitalijus Kiselius);
Jurga – „I Wonder“ (2008 m., iš albumo „Instrukcija“ (angliška dainos „Angelai“ versija), režisierė Giedrė Žickytė, operatorius-fotografas Simonas Glinskis, kompiuteriniai efektai-montažas „Creator“);
„Amber Smith“ – „Select All / Delete All“ (2008 m., iš albumo „Introspective“);
Jurga – „Sandman’s Child“ (2008 m., iš kompaktinio singlo „Sandman’s Child“, režisierius Rimantas Lukavičius, prodiuseris Martynas Mickėnas, operatorius Lukas Kalvaitis, RGB);
Jurga – „Smėlio žmonės“ (2008 m., iš albumo „Instrukcija“ ir kompaktinio singlo „Sandman’s Child“, režisierius Rimantas Lukavičius, prodiuseris Martynas Mickėnas, operatorius Lukas Kalvaitis, RGB);
„Amber Smith“ – „Introspective“ (2007 m., iš albumo „Introspective“ ir kompaktinio singlo „Introspective“);
Jurga – „5th Season“ (2007 m., iš albumo „Instrukcija“ ir kompaktinio singlo „5th Season“, režisierius Ričardas Matačius, kinematografas Rolandas Leonavičius, RGB);
Jurga – „Instrukcija“ (2007 m., iš albumo „Instrukcija“, režisierė Giedrė Žickytė, animatorius Antanas Skučas);
„lemon joy“ – „Viskuo tikiu“ (2007 m., iš albumo „1210“, „Creator“);
„LT United“ – „We Are the Winners“ (2006 m., iš kompaktinio singlo „We Are the Winners“, režisierius Donatas Ulvydas, „Kino komanda“);
Jurga – „The Longest Day“ (2005 m., iš albumo „Aukso pieva“, režisierius Donatas Ulvydas, „Kino komanda“);
Andrius Mamontovas – „Ten, kur laukia naktis“ (2004 m., iš albumo „Beribiam danguje“, režisierius Donatas Ulvydas, montažas Audrius Naujalis, „Kino komanda“);
Andrius Mamontovas – „Aitvarai“ (2004 m., iš kompaktinio singlo „Pavasariniai žiedai“, režisieriai Anna Oleinik, Viktoras Jakubonis, „Visual Dream Factory“);
Andrius Mamontovas – „Pavasariniai žiedai“ (2004 m., iš kompaktinio singlo „Pavasariniai žiedai“, režisierė Junona Berznitski, LMA studentų kūrybinė grupė);
Andrius Mamontovas (su Atlanta) – „Kregždutės, kregždutės“ (2003 m., iš kompaktinio singlo „Kregždutės, kregždutės“, režisierius Donatas Ulvydas, montažas Eimantas Belickas, „Kino komanda“, VRS);
Andrius Mamontovas – „Ar tai būtum tu?“ (2003 m., iš albumo „Beribiam danguje“, režisierius Donatas Ulvydas, „Kino komanda“).


== Eurovizija ==
Du kartus agentūros M.P.3 atstovaujami atlikėjai dalyvavo tarptautiniame „Eurovizijos“ dainų konkurse.
2006 m. didele persvara žiūrovų balsais (32 699 balsai) laimėjusi nacionalinę atranką, surinkusi daugiau balsų už antrą, trečią ir ketvirtą vietas sudėjus kartu, specialiai šiam konkursui suburta Lietuvos žvaigždžių rinktinė „LT United“ Atėnuose su kūriniu „We Are the Winners“ užėmė 6 vietą. Tai iki šiol yra aukščiausias Lietuvos atstovų pasiekimas šiame konkurse.
2010 m. žiūrovų (23 767 balsai) ir komisijos sprendimu nacionalinę atranką laimėjo grupė „InCulto“. Lietuvos atstovai savo kūriniu „Eastern European Funk” pradėjo antrąjį „Eurovizijos“ pusfinalį Osle, tačiau jame liko dvylikti ir į finalą nepateko, nors žiūrovai savo balsavimu buvo išreiškę norą grupę matyti finale.
2012 m. pavasarį M.P.3 išleido tais metais Lietuvai „Eurovizijoje“ atstovavusio dainininko Donato Montvydo debiutinį solinį albumą „Donny Montell“, kuriame publikuota ir eurovizinė daina „Love Is Blind“, jos versijos įvairiomis kalbomis, remiksai. Baku vykusiame konkurse Donatas Montvydas pateko į finalą, kuriame užėmė 14 vietą. Tai – penktas pagal gerumą visų laikų Lietuvos pasirodymas šiame konkurse.[reikalingas šaltinis]
2012 m. pabaigoje M.P.3 vadovas Vaidas Stackevičius buvo komisijos narys LRT surengtoje „Eurovizijos“ konkurso nacionalinėje atrankoje. Finale komisija 2013 m. atstovauti Lietuvai išrinko dainininką Andrių Pojavį, kuris pateko į „Eurovizijos“ dainų konkurso finalą Malmėje ir jame užėmė 22 vietą.
2019 m. nacionalinės nacionalinėje „Eurovizijos“ atrankoje grupė „Antikvariniai Kašpirovskio dantys“ pateko į finalą ir su daina „Mažulė“ jame užėmė trečią vietą.


== Pavadinimas ir logotipas ==

Agentūros M.P.3 pavadinimas nėra susijęs su formato MP3, skirto saugoti ir perduoti garso signalą, pavadinimu. Raidės „M“ ir „P“ žymi agentūrą sudarančių įmonių pavadinimų pirmąsias raides. Skaičius 3 nurodo agentūros steigėjų skaičių. Koncertinei veiklai naudojamas „M.P.3 Concerts“ prekės ženklas, tarptautiniams leidybiniams projektams – „M.P.3 International“ prekės ženklas.
Agentūros logotipe panaudotos spalvos geltona ir raudona, pagerbiant Katalonijos regioną Ispanijoje ir iš ten kilusį futbolo klubą FC Barcelona (Katalonijos vėliava (Senyera) yra sudaryta iš geltonų ir raudonų dryžių).
Logotipe esantys stilizuoti trikampiai yra aliuziją į muzikos grotuvuose esančias „play“ (groti) arba „forward“ (pirmyn) funkcijas. Pagrindinio logotipo su raudonu fonu kampai yra užapvalinti. Alternatyvaus logotipo fonas yra baltas arba gali būti priderintas pagal foną, kuriame naudojamas. Raidės – raudonos, trikampių viduryje susikertančiame plote naudojama geltona spalva. Pagrindinį ir alternatyvų logotipus 2002 m. sukūrė Tadas Stackevičius ir Vaidas Stackevičius.


== Įvertinimai ==

M.P.3 agentūra yra gavusi Vilniaus mero padėkos raštą už patriotiškumo pamoką (2006 m.), dr. Juozo Kazicko apdovanojimą už entuziazmą ir pagalbą rengiant teatralizuotas istorines ceremonijas Vilniaus Katedros aikštėje (2005 m.), „Baltic Optical Disc“ apdovanojimą už puikų prodiuserinį darbą (2005 m.). 2013 m. agentūrai įteiktas Lietuvos gretutinių teisių asociacijos AGATA apdovanojimas kaip grojamiausios metų dainos („Amore“) fonogramos gamintojui.
M.P.3 atlikėjai yra pelnę įvairių apdovanojimų. Daugiausia jų sulaukė Jurga („MTV European Music Awards“ – Best Baltic Act, 2007 (Vokietija); „Baltic Song Festival“ Grand Prix, 2007 (Švedija) ; „Just Plain Folks Awards“: Best European Song – „Smėlio žmonės“, Best R&B Song – „5th Season“, 2009 (JAV) ; įvairūs „Radiocentro“ ir „Bravo“ muzikos apdovanojimai geriausio atlikėjo, geriausio albumo, geriausios dainos, geriausio debiuto nominacijose).
Dainos „O, meile!“ (Andrius Mamontovas) ir „Nebijok“ (Jurga) Lietuvos radijo buvo išrinktos populiariausiomis dainomis atitinkamai 2002 ir 2005 metais. 2013 m. Lietuvos gretutinių teisių asociacija AGATA „Biplan“ dainą „Amore“ pripažino grojamiausia metų daina.
Per 2002–2014 metus net penki agentūros išleisti albumai buvo renkami metų albumais (per tą laiką trejus metus Lietuvoje nevyko jokie apdovanojimai) – A. Mamontovas „O, meile!“ (Bravo, 2003); A. Mamontovas „Beribiam danguje“ (Bravo, 2004); Jurga „Aukso pieva“ (Bravo&Radiocentras, 2006); Jurga „Instrukcija“ (Ore&Alfa, 2008); D. Montvydas „Donny Montell“ (M.A.M.A., 2013).
„Suicide DJs“ daina „Final Shot (Vitaras remix)“, kurioje vokalo partiją įdainavo ir Jurga Šeduikytė, radijo stoties „Power Hit Radio“ surengtuose apdovanojimuose pripažinta geriausiu lietuvišku šokių muzikos kūriniu (2009 m.).
Jurgos kūrinys „5th Season“ 2008 m. balandžio mėnesį pasiekė Nr.1 Vengrijoje. Vengrijos muzikos apdovanojimuose „Fonogram“ 2009 m. geriausiu alternatyvinės muzikos albumu pripažintas „Amber Smith“ įrašas „Introspective“.
Atlikėjai Jurga, „Antis“, „Suicide DJs“, taip pat „Gala“ kino festivalis įvairiais metais yra laimėję „Pravda“ naujokų apdovanojimuose.
2012 m. pirmą kartą surengtuose M.A.M.A. muzikos apdovanojimuose Metų alternatyvos prizą laimėjo grupė „Rasabasa“. 2014 m. M.A.M.A. apdovanojimuose „Biplan“ buvo išrinkta metų popgrupe, „Antis“ – metų roko/alternatyvos grupe ir taip pat pelnė apdovanojimą už nuopelnus lietuviškai muzikai.


== Šaltiniai ==


== Nuorodos ==
Oficiali svetainė
Išleisti albumai Archyvuota kopija 2014-01-10 iš Wayback Machine projekto.
Vaizdo klipai Archyvuota kopija 2013-11-26 iš Wayback Machine projekto.
Apdovanojimai Archyvuota kopija 2013-11-26 iš Wayback Machine projekto.