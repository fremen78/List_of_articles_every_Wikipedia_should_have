Porko esas mez-statura para-hufajo, importanta brutaro omnivora, domestikigita por furnisar karno o serchar truflo. Ol judikesas kom subspeco de Sus scrofa (sovaja porko, od apro Euraziana). Porki domestikigesis dum Neolitiko, ambe en Estal Azia ed en Proxim Oriento. Kande li introduktesis en Europa, li mixis kun sovaja porki, ma mantenis domestika karakteristiki.
Porki havas granda kapo kun longa muzelo plufortigita per specala osto, havanta kartilagoza disko en l'extremajo. Mikra rasi od yuna porki povas anke esar dorloti. Porki ne povas koldigar lia korpi per sudorifado, do li bezonas balnar su, eventuale en fango o polvo.
Pro ke sua dieto en apertita agri povas inkluzar sterko, sua karno povas infektesar da paraziti plu facile kam altra animali, do lua kreado por homala konsumo mustas facesar en higienala standi. Kelka religii, exemple Islamo e Judaismo proskriptas konsumar sua karno.
Porkokarno konservesas bone en saimo, lua graso. Olim, saimo esis tante importanta kam hodie es lua karno.