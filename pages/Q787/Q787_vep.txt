Siga (latin.: Sus scrofa domesticus vai Sus domesticus) om kabjživat, mecsigan alaerik. Mülüb Sigad-sugukundha.
Sigan poigaižen nimituz om porzaz vai čugu. Sigan ižač om oraž.


== Ümbrikirjutand ==
Živat om kodikoittud seičeme tuhad vozid tagaz vai sen aigemba. Mail'man populäcii om kaikenaigaine, läz üht milliardad živatoid.
Täuz'igäine hibj om 0,9..1,8 m pitte, 50..150 kg jügutte. Sus om 44 hambast, sidä kesken nell' šingotadud orahambast. Čongoiše mas tül'cäl kärzal lapakonke nenanke. Nened tundused oma jäl'gnuded mecsigaspäi: väll' nägemine, terav kulemine, hen nühaindelim, mahtuz ujuda hüvin; lujetud plodukahuz, mahtuz kazda heredas i razveta.
Živatad södas kaikuttušt, mecsigan kartte. Kazvatadas tavarvedushesai kuz'-seičeme kus. Äikerdoitas kahesa-ühesakuižes igäspäi, kaks' kerdad vodes da sen enamba.


== Toižendad ==
Tetas läz sadad sigoiden suguid mail'madme.
Kodisigad (minipig:ad) oma pened dekorativižed. Mectunuded sigad (reizorbek:ad) puttas vastha Pohjoižamerikas, Avstralijas da Udes Zelandijas.


== Kävutand ==
Kazvatadas maižanduzfermoiš da läviš samha lihad (mail'man tehmine 97,2 mln tonnoid vl 2005), laptaližed produktad oma nahk da suugased.


== Sigha sidodud vepsän muštatišed ==

Kaikuččel sigaižel om ičeze kärzaine.
Kut ei sättugoi länged sigale, muga ei sättu vin akale.
Länged sigale ei kožu.
Sugun mödhe siga valitas.
Söid kut siga, läksid kut koza.


== Kacu mugažo ==
Sigankorv


== Homaičendad ==