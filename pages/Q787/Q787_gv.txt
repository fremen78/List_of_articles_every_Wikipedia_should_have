She crubbagh y vuc, as ee ny baagh thie rish foddey, son bee, liare as cooid elley.  Dy jeianagh, ta anaase ayn er mucyn son lheeys.  Ta ny sooillyn as creeghyn oc feer ghollrish adsyn t'ec deiney.  Er coontey ny kianglaghyn liauyrey eddyr mucyn as deiney, t'ad ry-akin dy mennick ayns cultoor deiney, goaill stiagh skeealyn, shennocklyn, jallooyn as kiaull.  
Beiyn dooghyssagh yn Oaraishey, t'ad currit 'sy ghenus Sus ec y dooie Suidae.  She eederyn-ooilley t'ayn; t'ad scrobbey, as gee bee erbee, goaill stiagh beisteigyn, speeiney, corpyn ta louaghey, as eer mucyn elley.  Mucyn feie, she ronseyderyn t'ayn, as ad gee duillagyn, faiyr, freauyn as y lheid.  Ta loaghtey feer vraew ec ny stroohyn oc, as t'ad jannoo ymmyd jeh son dy reurey 'sy thalloo son bee.
Cha nel fairaigyn ollish obbragh ec mucyn, myr shen, t'ad feayraghey ad hene liorish ushtey ny laagh.  Chammah's shen, ta'n laagh cur daue coadey noi daah ny greiney as quaillagyn.


== Imraaghyn ==