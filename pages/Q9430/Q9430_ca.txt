El corb marí gros (Phalacrocorax carbo) és una au de la família dels corbs marins que s'observa amb relativa freqüència a les zones humides i a la costa dels Països Catalans, sovint mentre s'eixuga les ales en una postura característica.
També s'anomena corbassa, corpetassa o corpatassa i cagaire a les Balears o anguilaire al Delta del Llobregat.


== Morfologia ==
Mida gran (91 cm).
Plomatge negre tret dels laterals de la cara i sota el bec, on apareix un gran floc blanc.
Els joves són més terrosos, amb parts inferiors clares.


== Alimentació ==
S'alimenta de peixos plans i espinosos que ingereix en abundància.


== Distribució geogràfica ==
A Catalunya es pot observar de setembre a abril a la pràctica totalitat de les zones humides, tant insulars com continentals. Malgrat haver estat constatada la seua reproducció a les Illes Medes, és un hivernant regular al territori català.


== Referències ==


== Bibliografia ==
BirdLife International (2004). Phalacrocorax carbo. Llista Vermella de la UICN, Unió Internacional per a la Conservació de la Natura, 2006. Consultat el 12 de maig del 2008 (en anglès).
Llorente, Gustavo: Els vertebrats de les zones humides dels Països Catalans. Editorial Pòrtic, S.A. Col·lecció Conèixer La Natura, núm. 6, plana 80. Desembre del 1988, Barcelona. ISBN 84-7306-354-6.


== Enllaços externs ==

Fotografies de corbs marins grossos (anglès)