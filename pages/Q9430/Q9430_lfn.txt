Mares covre sirca tre cuatris (71%) de la surfas de la tera, e sirca un dui de mares es profonda de plu ca 3000 m.
La corpo de acua sal – la Mar Mundal – es divideda par la continentes e arcipelagos a sinco corpos: la Mar Pasifica, la Mar Atlantica, la Mar Indian, la Mar Artica e la Mar Antartica. Estas es divideda a corpos plu peti, como la Mar Baltica, la Mar Caribe, etc. Vide Mares, golfos, e stretas per un lista plu completa.
Jeolojial, un mar es un area de crosta de tera covreda par acua. Esta crosta es un strato de lava solidida, covrente la litosfero de la tera, estra la continentes.
La area de la Mar Mundal es 361 milion km², sua volum es 1370 milion km³, e sua profundia promedia es plu ca 3000 m. Esta numeros no inclui la mares no juntada a la Mar Mundal, como la Mar Caspian. La masa intera de la idrosfera es sirca 1,4 x 10²¹ kg, o sirca 0,023% de la masa intera de la tera.
La mares major:

Mar Antartica
Mar Artica
Mar Atlantica
Mar Indian
Mar Pasifica
La Atlantica e la Pasifica es comun divideda a partes Norde e Sude.  En esta modo, nos ave la Mares Sete de naras.