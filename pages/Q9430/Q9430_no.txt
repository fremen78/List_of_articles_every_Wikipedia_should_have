Verdenshav er de store havene som skiller mellom verdensdelene. Den internasjonale hydrografiske organisasjonen definerer og setter grenser mellom jordens havområder. Organisasjonen opererer med fire verdenshav: Atlanterhavet, Det indiske hav, Nordishavet og Stillehavet. Sørishavet regnes ikke som et eget hav på grunn av problemet med å avgjøre hvor langt nord det strekker seg. Men det er vanlig å si at Sørishavet omfatter havet rundt Antarktis nord til breddegraden 60 °S. Dermed snakker en gjerne om fem verdenshav, nemlig Atlanterhavet, Stillehavet, Indiahavet, Sørishavet og Polhavet.
På engelsk brukes ordet «ocean» i betydningen verdenshav på norsk. Det tilsvarende norske ordet osean brukes også en del, men da helst i litterære sammenhenger.


== Se også ==
Vann
Sjøfart


== Referanser ==


== Eksterne lenker ==
International Hydrographic Organization (IHO) 1953: Limits of Oceans and Seas
National Oceanic and Atmospheric Administration: How many oceans are there?