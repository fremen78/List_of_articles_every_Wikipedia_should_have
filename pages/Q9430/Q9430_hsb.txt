Jako ocean (ze starogrjekšćiny Ὠκεανὸς („Okeanos“), zemsku tačel wobćečaca wulka rěka, personifikacija jako antikskeho Boha Okeanos) pomjenuja so najwjetše morja swěta – druhdy wužiwa so tež synonym swětowe morjo.


== Połoženje ==
Cyłkownje 71 % zemskeho powjercha su z morjemi (oceanami a pódlanskimi morjemi) pokryte. Woni koncentruja so na wódnej hemisferje, kotrejež centrum w hoberskim Pacifiku blisko Nowoseelandskeje leži. Na napřećiwnej krajnej hemisferje leža jenož Atlantiski ocean, Arktiski ocean a dźěle Južneho oceana kaž tež Indiskeho oceana.


== Rozdźělenje oceanow ==
Cyłkownje eksistuja pjeć oceanow:

Arktiski ocean (Sewjerne polarne morjo),
Atlantiski ocean (Atlantik),
Indiski ocean (Indik),
Ćichi ocean (Pacifik) a
Antarktiski ocean (Južne polarne morjo).