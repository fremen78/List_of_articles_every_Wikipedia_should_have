Ako ocean (ze starogrichišćiny Ὠκεανὸς („Okeanos“), wokoło zemskeje platśu běžeca wjelika rěka, personifikacija ako antikskego Boga Okeanos) pomjenjuju se nejwětše mórja swěta – wótergi wužywa se teke synonym swětowe mórjo.


== Połoženje ==
Cełkownje 71 % zemskego powjercha su z mórjami (oceanami a pódlańskimi mórjami) pókšyte. Wóni koncentěruju se na wódnej hemisferje, kótarejež centrum we wjelickem Pacifiku blisko Nowoseelandskeje lažy. Na napśeśiwnej krajnej hemisferje laže jano Atlantiski ocean, Arktiski ocean a źěle Pódpołdnjowego oceana kaž teke Indiskego oceana.


== Rozdźělenje oceanow ==
Cełkownje eksistěruju pěś oceanow:

Arktiski ocean (Pódpołnocne polarne mórjo),
Atlantiski ocean (Atlantik),
Indiski ocean (Indik),
Śichy ocean (Pacifik) a
Antarktiski ocean (Pódpołdnjowe polarne mórjo).