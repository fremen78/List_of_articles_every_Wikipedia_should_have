Jaladri atawa samudra (tina Basa Sangsakerta) nyaéta sagara nu lega tur mangrupa massa cai asin nu nararumbu ngawengku sakabéh pabeungeutan bumi, diwawatesan ku buana atawa kapuloan gedé.
Aya lima samudra di bumi nyaéta:

Samudra Arktik
Samudra Atlantik
Samudra Hindia
Samudra Pasifik
Samudra Kidul
Keur Samudra Kidul, di sababaraha nagara jeung kabudayaan di dunya, henteu dianggep minangka samudra nyorangan, tapi kabagi jadi Samudra Atlantik, Samudra Hindia jeung Samudra Pasifik kalayan wates kidulna basisir buana Antartika. Sedengkeun babagian wates samudra ku Organisasi Hidrografik Internasional, nyebutkeun yén Samudra Kidul dimimitian ti basisir buana Antartika tepikeun ka wates 60 darajat Lintang Kidul.
Samudra ngawengku 71% pabeungeutan bumi, kalayan legana kira-kira 361 juta kilométer pasagi, eusina kurang leuwih 1.370 yuta km³, kalayan jero raratana 3.790 méter. (Itungan ieu henteu kaasup sagara nu teu numbu ka samudra, siga Laut Kaspia).
Bagian nu leuwih leutik ti samudra nyaéta sagara, selat, jeung teluk.
Samudra atawa samudera ogé mangrupa ngaran urut karajaan Islam di Propinsi Aceh, Indonesia.


== Tempo ogé ==
Géografi