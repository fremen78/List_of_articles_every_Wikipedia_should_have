In ocean (dal grec Ωκεανός, Okeanos (Oceanus)) è ina gronda massa d'aua ensalada. Ils oceans èn partids en mars.


== Situaziun ==
En total èn 71 % da la surfatscha da la Terra cuverts cun mars (ils oceans e lur mars laterals). Els sa concentreschan sin l'emisfera maritima, il center da la quala sa chatta en il Pacific gigantic sper la Nova Zelanda. Visavi, sin l'emisfera continentala, sa chattan be l'Atlantic, l'Ocean Arctic e parts da l'Ocean Antarctic e da l'Ocean Indic.


== Repartiziun dals oceans ==
Ils tschintgs oceans dal mund èn:

l'Ocean Arctic
l'Ocean Atlantic (Atlantic)
l'Ocean Indic (Indic)
l'Ocean Pacific (Pacific)
l'Ocean Antarctic