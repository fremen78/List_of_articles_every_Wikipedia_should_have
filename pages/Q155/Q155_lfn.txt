Brasil es la plu grande pais de la America Sude e America latina. Es la pais sinco en grandia de area teritorial (corespondente a 47,3% de la teritorio sudamerican) e la ses en popla (con plu ca 210 miliones de abitores). Es la unica pais en la America ce la majoria parla portuges e es un de la nasiones plu multicultural e etnical variosa, como resulta de la forte migra derivada de multiple locas de la mundo. Sua Constitui promoveda en 1988 conseti Brasil como un republica federada presidental, formida par la uni de la 26 states, la Distrito Federal, e la 5570 munisipas. La capital de Brasil es Brasilia e la site la plu grande e la sentro economial de la pais es São Paulo.
Banida par la Mar Atlantica, Brasil ave un costa de 7491 km e fa frontera con tota la paises de la America Sude con eseta de Txile e Ecuador. Es limitada en norde par Venezuela, Guiana, Suriname e par la departe ultramar franses de la Guian Franses; norde-ueste par Colombia; ueste par Arjentina e Paraguai; sude par Uruguai. Multe arcipelagos formi parte de la teritorio brasilera como Atol das Rocas, la Arquipélago de São Pedro e São Paulo, Fernando de Noronha (la unica de esta abitada par siviles) e Trindade e Martim Vaz. La Brasil ance es la nido de un diversia de animales savaje, ecosistemes e de vastas recursos naturale en un grande varia de abitada protejeda.
La teritorio corente ce formi Brasil ia es ofisial descovreda par la portugeses en 22 april 1500, en mision gidada par Pedro Álvares Cabral. Como diseda par istoristes como Antonio de Herrera e Pietro d'Anghiera, la encontra de la teritorio ia es aveni tre menses ante, en 26 janero, par la navigor espaniol Vicente Yáñez Pinzón, tra un mision su sua comanda.
La plu sites en Brasil es multe nonsecur.
188 078 227 persones abita en Brasil.
La area de Brasil es 8 511 965 cilometres cuadrida. En Brasil es la Foresta Amazonas, un foresta pluvosa grande.
La presidente de 2019 ia es sr Jair Bolsonaro.


== Infrastrutur ==


=== Siensa e tecnolojia ===
La rexerca tecnolojial en Brasil es en grande parte realida en universias publica e instituidas de rexerca. Algas de la plu notable sentros de tecnolojia en Brasil es la institutos Oswaldo Cruz e Butantã, la Comando-Geral de Tecnologia Aeroespacial, la Empresa Brasileira de Pesquisa Agropecuária (EMBRAPA) e la Instituto Nacional de Pesquisas Espaciais (INPE).
La Brasil ance ave un grande cuantia de notable persones de la siensa. Entre la inventores brasilera plu reconoseda es la pretes Bartolomeu de Gusmão, Roberto Landell de Moura e Francisco João de Azevedo, en ajunta a Alberto Santos Dumont, Evaristo Conrado Engelberg, Manuel Dias de Abreu, Andreas Pavel e Nélio José Nicolai.


== Cultur ==
Brasil es famosa per futbol, cafe e samba. Sua musica es nomida MPB (musica popular brasileiro). La Copa Mundal de futbal ia aveni en la pais en 2014. On ave ance un arte militar nomida capoeira.


=== Leteratur ===
Scrivores importante:

Machado de Assis (Rio, 1839 – 1908)
Paulo Coelho (Rio, 1947 –)
Jorge Amado (Stato de Bahía, 1912 – 2001)


== Referes ==