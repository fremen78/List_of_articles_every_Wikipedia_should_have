A Republica Federativa de Brasil (en portugués República Federativa do Brasil) ye o país mas gran de Sudamerica y o cinqueno estau mas gran d'o mundo en termins d'amplaria territorial. A suya población ye de 205.002.000 habitants en una superficie de 8.514.876 km² (ye decir, o 47% d'a superficie total d'America d'o Sud), con una densidat de población de 22 hab/km². Encara que Brasil ye o cinqueno país mas poblato d'o mundo, ye tamién uno d'os países con menor densidat de población, en estar semidesertica a mayor parte d'o país.
Brasil tien zonas mugants con toz menos dos d'os países sudamericans, Chile y Ecuador. Muga: a o norte con Venezuela, Colombia, Guyana, Surinam y Guayana Francesa; a o sud con Archentina, Uruguai y Paraguai; a l'este con l'Oceano Atlantico; y a l'ueste con Bolivia y Perú.
A capital nacional ye Brasilia, que substituyó a Río de Janeiro en 1960. Politicament, Brasil ye una Republica, estando l'actual president d'o país Luiz Inácio Lula da Silva. Brasil declaró a suya independencia de Portugal o 7 de setiembre de 1822 formando l'Imperio de Brasil, y Portugal reconoixió ista declaración d'independencia o 29 d'agosto de 1825.
En estar una antiga colonia portuguesa, Brasil ye l'unico país d'America d'o sud a on se charra o portugués, encara que tamién se charran luengas indichenas, trobando-se muitas en situación de periglo. A relichión d'a mayor parte d'os brasileros ye o Cristianismo catolico (ye o país con mayor porcentache d'habitants catolicos d'o mundo), encara que tamién bi ha una important presencia d'a Ilesia Evanchelica.
A ciudat brasilera con mayor nomero d'habitants ye São Paulo, con una población total de mas de 10 millons d'habitants; Rio de Janeiro, con mas de 6 millons; Salvador, Belo Horizonte y Fortaleza, con mas de 2 millons; y Recife, Curitiba, Belém, Porto Alegre, Manaus y Goiânia, totas con mas d'1 millón d'habitants.
A metat norte d'o país ye formata por a cuenca hidrografica d'o río Amazonas, encara que a parte sud de Brasil fa parte d'a cuenca hidrografica d'o Río d'a Plata, con os ríos Paraguai, Paraná y Uruguai. Antiparte, una parte d'as suyas auguas fluvials desauguan en l'oceano Atlantico, que ye a muga oriental de Brasil. A mayor altaria de Brasil ye o Pico da Neblina, con 2.993 metros d'altaria sobre o livel d'a mar.


== Historia ==
L'8 de chinero de 2023, seguidors de l'anterior president Jair Bolsonaro asaltan simultaniament as seus d'o poder executivo, d'o poder chudicial y d'o poder lechislativo, en espullando-las y causando-ie destruccions, en un acto que muitos observadors califican como un intento de golpe d'estau.


== Organización politico-administrativa ==

O territorio de Brasil se troba dividito administrativament en 26 estaus, amás d'un Districto Federal.


== Prencipals rechions metropolitanas ==
As prencipals arias metropolitanas de Brasil son:


== Esportes ==
L'esporte mes popular y practicato por a población de Brasil ye o fútbol, atros esportes como o baloncesto, o voleibol, o futbol sala, l'automovilismo y os esportes de luita tanto que ha originado nuevas especializades como o vale-tudo, a capoeira y el jiu-jitsu brasilenyo. Tamien ye destacable as artes marcials mixtas (MMA) que son tamién son muito populars en zaguerias.

O fútbol ye o esporte mes popular y practicato de Brasil, estando-ne o suyo organismo rector a Confederación Brasilera de fútbol y a suya competición mes important ye a Campeonato Brasileiro de Futebol y a suya maxima categoria ye a Serie A. Os suyos equipes partecipan en as competicions continentals organizatas por a Confederación Sudamericana de Fútbol y os clubs con mes campionatos nacionals ganados son o Santos y o Palmeiras. A selección nacional de fútbol ye considerata a sobén y en diferents epocas como a millor selección d'o mundo y campiona cinco vegatas d'a Copa Mundial de Fútbol en as edicions de (1958, 1962, 1970, 1994 y 2002) y o millor chugador de Brasil de toz os tiempos ye Pelé, campión con a selección nacional de fútbol en tres Copas Mundials de Futbol, y esleyito como millor chugador d'o sieglo XX seguntes a FIFA, atros chugadors famosos están Zico, Socrates, Garrincha, Arthur Friedenreich, Tostão, Romario, Ronaldo, Kaká, Diego Alves y en l'actualidat bi ha de destacar a Vinícius Júnior, Neymar, y Rodrygo Goes.
Atro esporte que tien muitos muitos practicantes d'alto libel y tamién muitos aficionaus ye l'automobilismo sobretodo en a Formula 1 con pilotos que han ganau bel títol y bella cursa en o Campeonato d'o Mundo de Formula 1 como Emerson Fittipaldi (campión en 1972 y 1974), Ayrton Senna (campión en 1988, 1990 y 1991), Nelson Piquet (campión en 1981, 1983 y 1987), Felipe Massa, Rubens Barrichelo y José Carlos Pace qui da nombre a o circuito de Interlagos en São Paulo que ye an zaguerament se fa o GP de Brasil de Formula 1.


=== Instalacions esportivas ===

Dentre as instalacions esportivas d'o país destaca o Complexo Esportivo de Maracaná, en o cual ye situau o Estadio de Maracaná que ye o más gran y representatiu estadio d'o país, estió o más gran d'o mundo y ye an chuga a selección de Brasil de fútbol os suyos partius como local.


=== Competicions esportivas ===
Dentre as competicions poliesportivas organizadas por Brasil o en Brasil cal destacar a ciudat brasilera de Rio de Janeiro que estió a siede d'os Chuegos Olimpicos de 2016 y d'os Chuegos Panamericanos de 2007. En São Paulo os Chuegos Panamericanos de 1963 .
Brasil estió a seu d'a Copa Mundial de Fútbol de 1950 y a Copa Mundial de Fútbol de 2014 y d'a Copa America de Futbol en as anyadas 1919, 1922, 1949, 1989 y 2015.


=== Chuegos Olimpicos ===
 Brasil en os Chuegos Olimpicos.
Brasil ye representau en os Chuegos Olimpicos per o Comité Olimpico Brasilenyo, creau en 1914 y reconoixiu per o Comité Olimpico Internacional en 1935.
En os Chuegos Olimpicos de Verano ha participau en 23 edicions, estando a suya primera presencia en Anvers 1920, dende alavez o país ha obteniu un total de 150 medallas en as edicions de verano: 37 d'oro, 42 d'archent y 71 de bronce.
En os Chuegos Olimpicos d'Hibierno ha participau en nueu edicions, estando Albertville 1992 a suya primera participación en estes Chuegos. Lo país no ha aconseguiu garra medalla en as edicions d'hibierno.
A ciudat brasilera de Rio de Janeiro estió a siede d'os Chuegos Olimpicos de 2016.


== Referencias ==


== Vinclos externos ==
 Se veigan as imáchens de Commons sobre Brasil.
(pt) Gubierno de Brasil.
(pt) Turismo de Brasil.