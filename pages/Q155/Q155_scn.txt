Lu Brasili è nu statu di l'America miridiunali. Havi 207 miliuna di abbitanti i è lascu 8 miliuna di chilòmitri quatrati. Lu Brasili occupa mitati di l'America miridiunali i è lu paisi cchiù granni pi estinsiuni e pi lu nùmmaru di abbitanti. La lingua parrata è lu purtughìsi, la munita è lu "real" e la furma di cuvernu è la ripùbbrica prisidinziali.


== Giografìa ==
Lu Brasili cunfina cu l'Argintina, la Bolivia, la Colommia, la Guyana francisi, lu Perù, lu Surinami, l'Uruguai e lu Venezuela. 
Li sò catini muntagnusi nun sunnu assai àuti, sparti di lu Pico da Neblina (3014 m). 

Lu rilìvu è spartutu nni arcuni granni riggiuni: a nord lu Massicciu di la Guyana, di urìggini antichissima, cu n'autizza midia di 500 metri; l'Amazzonia, ca s'attrova a lu nord-ovist di lu Paisi e lu Mato Grosso, a lu centru. 
Li costi si sviluppanu nni lu Oceanu Atlanticu pi 7400 chilumitri: n geniri su bassi e sabbiusi ntî la parti sittintriunali, àutri e sdirrupati ntî lu centru. Li ciumi e li lachi su migliara, li cchiù mpurtanti su lu Paranà e lu Rio di li Amazzoni. 
Lu clima è equaturiali: la timpiratura pò agghicari a 27 °C. Nni li costi, mmeci, lu clima è timpiratu, pi li friquenti chiuvuti.


== Storia ==
Nzinu a lu 1500 lu Brasili era abbitatu di pupulazzioni ndìggini, ca campàvanu ntî li guddefi equaturiali, n granni capanni custruiti cu li fogghi. Appoi, lu navigaturi Pedro Alvares Cabral culunizzò lu tirritòriu. La fascia custera vinni spartuta n pruprietà assai granni. Poi vinni ntruduciuta macari la curtivazzioni di la canna di zùccaru e lu Brasili addivenni lu cchiù granni curtivaturi di lu munnu (nzèmmula a Cuba). 
Nta lu 1822 lu Brasili uttinìu la nnipinnenza. A pàrtiri di lu 1930 cci fu nu pirìudu di viulenta dittatura, ca accabbò ntî lu 1988, quannu vinni appruvata la custituzzioni ca è n viùri ancora òi.


== La pupulazzioni ==
Cu casi 207 miliuna di abbitanti (2017), lu Brasili è lu paisi cchiù pupulusu di l'America di lu sud. Li brasiliani su nu pòpulu juvani: lu 47 pi centu havi menu di 20 anni. Lu 6% di la pupulazzioni è cumpunuta di nìuri, discinnenti di li schiavi africani. 
Ergu lu semu davanti a na sucitati multiètnica. Nzinu a la nnipinnenza di lu paisi la maggiuranza di li janchi era di urìggini purtughisi: di lu 1822 arrivaru immigrati di tuttu lu munnu. 
La lingua ufficiali di lu Brasili è lu purtughisi. La furma di urdinamentu è na ripùbbrica di tipu prisidinziali, spartuta ntî 26 stati fidirati. Ogni statu havi li propi leggi e li propi usanzi. Lu prisidenti veni eleggiutu di lu pòpulu doppu 4 anni.
22 miliuna di abbitani sono italiani o discendenti, com orgoglio per esseri italiani


== Ecunumìa ==

Lu Brasili havi assai risorsi naturali. Nfatti cci su ricchi jacimenti di pitròliu ca lu fannu unu di cchiù granni espurtaturi. Pi la abbunnanza di la forza di travagghiu e lu sviluppatu liveddu ticnulòggicu e scientìficu ponnu cumpètiri a liveddu munniali ntî li attivittati di sitturi e di pruggittazzioni. 
Di l'àutra banna, pirò, lu Brasili s'sttrova a cummàttiri la misèria: cchiù di la mitati di la populazzioni campa ntâ puvirtati casi tutali e ntâ fami. Pi chissu la sò situazzioni suciali i ecunòmica pò èssiri paraunata a chidda di l'Innia 
Lu Brasili pruduci cafè, agrumi, zùccaru, sòja, tabaccu, mais, banani, cacau e cuttuni. Lu paisi è videmma a li primi posti pi l'allivamentu di buvina, ca è n'attivitati tradizziunali. 
Pi zoccu arriguarda la nnùstria, sunnu assai sviluppati li sitturi di li telicumunicazzioni e l'elittrònica.


== Li Citati dû Brasili ==
Sao Paulo (cità)
Rio de Janeiro
Brasília
Curitiba
Salvador (cità)
Belo Horizonte (cità)
Manaus
Osasco (San Pàulu)
Catalão
Coronel Fabriciano
Paulínia


== Talìa puru ==
Brasiliani cèlibbri
Forzi armati dû Brasili