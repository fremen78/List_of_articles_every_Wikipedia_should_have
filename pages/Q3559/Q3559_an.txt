As cometas (d'o latín cometa y iste d'o griego Kometes, cabellera), chunto con os asteroides, planetas y os suyos satelites, son cuerpos celestes que fan parti d'o Sistema Solar. Son cuerpos solidos muit parellans a los asteroides pero con distinta composición, y describen orbitas tan luengas que aquels que rodían a lo Sol tornan a lo mesmo puesto en pasar muitos anyos, tantos que a belunas d'ellas nomás lis s'ha visto una unica vegata. Atras son destruidas por l'acción d'a gravedat d'o Sol, debito a la suya chicoteta masa.


== Orichen ==
Os astronomos han trobato que as cometas provienen prencipalment de dos puestos: o cinto de Kuiper, localizato dillá d'a orbita de Plutón y a boira d'Oort, situata encara mas luent, a la metat de distancia entre a Tierra y Alpha Centauri (a estrela mas amanata a lo Sol.)


== Composición ==
Os nuclios d'as cometas son composaus por una mezcla de roca, polvo, chelo d'augua y dioxido de carbonio, monoxido de carbonio, metano y amoniaco conchelaus. Como que tal, se describen popularment como "bolas de nieu puercas".
Amás d'os gases ya mencionaus, os nuclios contienen una variedat de compuestos organicos, que pueden incluir metanol, cianuro d'hidrochén, formaldehído, etanol, etano y talment moleculas mas complexas como os hidrocarburos de cadena larga y os aminoacidos.


=== Propiedaz de cualques cometas ===


== Observacions ==
T'aduyar a os observadors, os astronomos recomiendan a qui deseyen veyer o cielo buscar en horas previas a l'amaneixer, parando cuenta que ye un obchecto difuso y dificil de trobar en primera vista.
Se suchiere especialment buscar puestos a on i haiga poca luminosidat, como o campo u a placha, ya que será mas fácil cuanto mas fosco sía o cielo. Tamién puede estar util fer servir binoculars, porque as cometas son obchectos difusos y se presentan como un “manchón luminoso” mas brilant enta la zona d'a cabeza y menos luminosos enta la coda.


== Referencias ==


== Bibliografia ==
(en) Schechner, Sara J. Comets, Popular Culture, and the Birth of Modern Cosmology. Princeton, New Jersey: Princeton University Press. 1997.
(ca) Payeras, Miquel. Els cometes, sense misteri. Publicación El Temps nº 1.553.


== Vinclos externos ==
 Se veigan as imáchens de Commons sobre os cometas.
(an) O cometa Panstarrs y l’asteroide 2012 DA14, espectaclo de gufanya ta febrero, en Arredol.