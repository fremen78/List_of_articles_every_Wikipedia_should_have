Bintang sapu (hurup Arab Gundul: بنتڠ سافو) atawa bintang bebuntut (hurup Arab Gundul: بنتڠ ببنتوت; Èndonésa: komet; Ènggris: comet) ya'entu bola nyang isinya kebanyakan ès nyang kerjaannya muter-muter di luar angkasa. Disebutnya bintang bebuntut, cuman bukan bintang kaya' Mataari atawa Si'ra. Bintang bebuntut sering sekali disebut sebagé "bola salju dekil". Bintang bebuntut bèda ama bebaton. Bintang bebuntut punya lintasan entu kaga lonjong banget kaya' planit-planit laèn di Tata Kemataarian. Kebanyakan bintang bebuntut entu ada punya waktu ngider lama èn datengnya deri lingkeran Kèper. Enni jauh sekali deri Mataari, cuman kalo maleman masih bisa keliatan dari Bumi.
Bintang bebuntut ada punya "buntut" nyang panjang. Enni kejadi lantaran ès nyang dibawa ama bintang bebuntut meléléh gegara Mataari. Arah buntutnya diaru-aruin ama angin Mataari.


== Ruju'an ==