Gens du Pays (тат. “Әй, ватандаш!”) – Канаданың француз телле Квебек провинциясендә популяр халык гимны. Милли бәйрәмнәрдә һәм башка чараларда провинциянең рәсми булмаган гимны рәвешендә кулланыла. Аның авторы – Канаданың танылган җырчысы, шагыйре һәм композиторы Жиль Виньо (фр. Gilles Vigneault, 1928 елда туган).
Моңардан тыш, Terre française d'Amérique (“Америкадагы француз җире”, икенче исеме – Hymne au Québec) һәм Ô Quebec (“Әй, Квебек!”, җирле диалекттагы язылышы – Ô Kébèk) исемле ватанпәрвәрлек җырлары да киң таралган.
Ләкин боларның берсе дә рәсми рәвештә кабул ителмәгән. Сораштырулар нәтиҗәсендә төбәкнең зыялылары "Әй, ватандаш" җырын "де-факто милли гимн" дип таныдылар.
Квебек провинциясенең Канададан тулы бәйсезлеге турындагы ике референдум да, төбәк халкының биштән дүрт өлеше француз телле булуына карамастан,  уңай нәтиҗә китермәде. Провинция болай да Канадада киң хокуклы мохтарият статусын биләп тора. Референдумнар  1980 һәм 1995 елларда үткәрелгән иде. 


== Сүзләре ==


== Шулай ук карагыз ==
https://tt.wikipedia.org/wiki/%D0%9A%D0%B2%D0%B5%D0%B1%D0%B5%D0%BA


== Искәрмәләр ==


== Сылтамалар ==