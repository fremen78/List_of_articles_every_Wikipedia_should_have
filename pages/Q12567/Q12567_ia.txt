Un viking es un del exploratores, guerreros, mercantes, e piratas qui veniva de Scandinavia e razziava e colonisava grande areas de Europa in le seculo 8 usque le seculo 11. Iste normannos usava lor famose langskipes (naves longe) pro viagiar tanto al est como Constantinopole e le Volga in Russia, e tanto al west como Islanda, Groenlandia, e Terra Nove. Iste era del expansion del gente viking es nominate le Epocha del vikinges e forma un parte major del historia de Scandinavia, le Insulas Britannic e, vermente, tote Europa.
Un imagine romantic del vikinges como nobile salvage germanic emergeva in le seculo 17, specialmente durante le Era Victorian. In Grande Britannia illo prendeva le forma de Septentrionalismo; in Germania, un de pathos "wagnerian" o mysticismo germanic; e in le paises scandinave, le renascentia prendeva le forma de un nationalismo romantic (o "scandinavismo"). Hodie in le cultura popular, iste depictiones es assatis ironisate como clich√©s, con le effecto de presentar le vikinges como personas comic.


== Referentias ==