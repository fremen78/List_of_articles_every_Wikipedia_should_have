Israel, Middle East ke ek des hai. Ii des ke jaada log Jewish hai lekin ek barraa , Arab minority  bhi hai jon ki Muslims nai to Christians hai.  Ii des ke 1917 ke Palestine Mandate se banaawa gais rahaa, jab ki League of Nations ii jagah ke British ke niche kar diis rahaa.
Israel Mediterranean Sea ke east me hai. Iske borde, north me Lebanon aur Syria se, east me Jordan se, aur southwest me Egypt se hai. Israel,  Gaza Strip aur Bank Bank ke bhi control kare hai. 


== Itihaas ==
Israel me rahe waale pahila log Canaanite rahin. 3000 saal pahile  Saul, David aur Solomon ke kingdom rahaa. Jab Romans log Jerusalem ke Temple (of King Solomon) ke barbaad kar diin rahaa tab jaada Jewish log ke duusra des me rahe ke parraa rahaa.
1880s me ek movement, jiske Zionism bola jaae hai, suruu bhais rahaa. Dunia bhar ke Jews log ii jagah me aae ke base lagin. Pahile ii jagha Turkey aur baad me British ke niche rahaa. World War II aur Holocaust me Europe ke 6 million Jews ke maut hoe gais. 
Iske baad jaada number me Jews log Israel aawe lagin, khaas kar ke Europe aur Russia se aur ii logan huan ke Palestinian ke jamiin lae ke uu logan ke parrosi  Arab des me khader diin.
14 May 1948, ke Israel (David Ben-Gurion ke niche) apne ke ajaad declare kar ke ek Jewish des banae liin. Bagal ke Arbii des ke sena Palestine ke invade karin aur pahila Arab-Israeli Larrai suruu bhais. Jab duuno pakchh ke biich me sanjhautaa bhais tab Israel ii jagha ke 77% ke control karis. Palestine ke jaada Arbii log ke huan se khader dewa gais aur jon thorra bache rahin, nawaa des ke ek minority ban gain. Baad ke decades me Muslim des se dher Jew log aae ke Israel me rahe lagin. 1967 ke Six-Day War ke baad Israel, West Bank, Gaza Strip, Golan Heights aur Sinai Peninsula ke aapan niche kar liis. 1973 ke Yom Kippir War ke baad Israel, Egypt aur Jordan ke saathe peace treaty sign karis.


== Geography ==
Israel ke border ke dher des recognice nai kare hai aur iske khatir dher larrai bahis hai. Iske jamiin south me desert hai aur west me flat plain hai. Biich me pahaarr hai. Hian ke mausam jaada kar ke garam rahe hai, lekin north me temperate hai. Jerusalem sab se barraa city aur capital haiaur Tel Aviv ek aur barraa city hai.


== Politics ==
Israel ek  parliamentary democracy hai. Iske President,  Shimon Peres aur Prime Minister,  Benjamin Netanyahu hai. Iske parliament ke Knesset bola jaae hai.


== Israel ke Prime Minister ke suchi ==
David Ben-Gurion - 14 May 1948 - 7 December 1953
Moshe Sharett - 7 December 1953 - 3 November 1955
David Ben-Gurion - 3 November 1955 - 26 June 1963
Levi Eshkol - 26 June 1963 - 26 February 1969
Yigal Allon - 26 February 1969 - 17 March 1969
Golda Meir - 17 March 1969 - 3 June 1974
Yitzhak Rabin - 3 June 1974 - 20 June 1977
Menachem Begin - 20 June 1977 - 10 October 1983
Yitzhak Shamir - 10 October 1983 - 13 September 1984
Shimon Peres - 13 September 1984 - 20 October 1986
Yitzhak Shamir - 20 October 1986 - 13 July 1992
Yitzhak Rabin - 13 July 1992 - 4 November 1995
Shimon Peres - 4 November 1995 - 18 June 1996
Banjamin Netanyahu - 18 June 1996 - 6 June 1999
Ehud Barak - 6 June 1999 - 7 March 2001
Ariel Sharon - 7 March 2001 - 14 April 2006
Ehud Olmert - 14 April 2006 - 31 March 2009
Banjamin Netanyahu - 31 March 2009 - 13 June 2021
Naftali Bennet - 13  June 2021 - 30 June 2022
Yesh Atid - 1 July 2022 - 29 December 2022
Banjamin Netanyahu -  29 December 2022 - incumbent


== Administrative hissa ==

Israel ke chhe adminitrative jila hae; Center, Haifa, Jeruslam, North, South aur Tel Aviv. Iske alaawa West Bank me Judea aur Samaira bhi hae. 


== Chapa ke gallery ==


== Duusra websites ==
Israel Breaking News, News from Israel and the Middle East, updated daily.
Israel-Times Daily News, Breaking News: World, USA, Europe, Asia and Israel.
Haaretz Daily Newspaper, News from Israel in English.
Israel national news, News from Israel in English.
MOVING UP: An Aliyah Journal, the new book, is an upbeat account about Aliyah and life in Israel.
History of the Jewish people (basic things)

Template:Link FA
Template:Link FA
Template:Link FA
Template:Link FA
Template:Link FA