Israel (hebräisch:  מדינת ישראל?/i Medinat Jisra'el, arabisch دولة إسرائيل‎, Umschrift: Daulat Isrāʾīl)‎ is a Stoot in Asien (Noha Ostn), dea aun Syrien, in Libanon, Egyptn, Jordanien, an de Palästinensischn Autonomiegebiete und im Westn aus Middlmeea grenzd. Israel is da anzige Stoot vau da Wöd, wo de Judn de Bevökarungsmeaheid haum. Da Stoot is am 14. Mai 1948 grindt wuan und is duach a Resolution vau da Generoivasaumlung vau da UNO legitimiad. De Basis woa da UN-Teulungsplan fia Palästina.
De amerikanische Organisation Freedom House stuft es Laund ois de anzige freie Demokratie im Nohn Ostn ein.


== Nauman ==
De ötaste Quöin fias Woat „Israel“ is de egyptische Merenptah-Stele (heit im Egyptischn Museum in Kairo). Se schreibt iwa an Födzug gegn a Voik Israel im Laund Kanaan und wiad auf's Joa 1211 v. Kr. datiat.
De Voiksetymologie vom Oidn Testament deit „Israel“ ois „Godstreida“ (Gen 32,29 ). Da Jakob hod den Nauman kriagt, wiara mid an geheimnisvoin Gegna grungan hod. Seine Nochkumma san „Kinda Israels“, „Israelitn“ oda kurz „Israel“ gnennt worn.


== Eadkund ==
Israel liegt auf da Laundbruckn zwischn Asien und Afrika am estlichn Raund vaum Middlmeea. Geografisch gheads zu Vuadaasien, geologisch owa zu Afrika, weus auf da afrikanischn Kontinentalplottn liegt. De Grenz zua Arabischn Plottn büd's Jordantoi, des wos a Teu vaum Großn Afrikanischn Grombruch is.


=== Laundschoft ===
Israel kau ma in via Regiona eiteun: Middlmeeagebiet, Higllaundschofd im Zentrum, es Jordantoi und de Negev Wiastn.
Es Doude Meea is mid −418 m da niadrigsde Punkt vau Israel und vau da Eadn, da häxde Punkt is da Beag Meron in Galiläa mid 1208 m.
Da Negev mochd a Fläch vau rund 12.000 km² aus. Des is mea wia de Höfdn vau gaunz Israel. Geografisch gseng ghead a zua Siai-Wiastn.

		
			
			
		
		
			
			
		
		
			
			
		
		
			
			
		
		
			
			
		


=== Städt ===
In Israel gibt's 68 Städt. De Faustregl bei da Vagob vaum Stodrecht san rund 20.000 Einwohna.
De grässdn Städt (2012) san Jerusalem (815.308), Tel Aviv-Jaffa (405.300), Haifa (272.181), Rischon LeZion (235.123), Aschdod (214.886) und Be'er Scheva (197.269).
De grässte schwaapunktmässig vau Araban bewohnde Stod is Nazareth (72.200 Eihwohna) gfoigd vau Umm al-Fahm (46.100). De grässde Beduinenstod is Rahat im Negev (51.700).

		
			
			
		
		
			
			
		
		
			
			
		
		
			
			
		
		
			
			
		


=== Flora und Fauna ===
Duach de Log zwischn Wiastn und Middlmeea hod Israel a recht reichhoidige Flora und Fauna. In oidn Zeidn hods in da Region sogoa Lewn und Nükrokodü gem. Unta de Groußviecha gibt's heit no in freia Wüdbaun in sötanan Arabischn Leopardn, in Asiatischn Esl, in Nubischn Staabock und de Arabische Oryxantilopn. In Wüdparks gibt's z. B. Mesopotamische Damhiasch und Wüdschof.

		
			
			
		
		
			
			
		
		
			
			
		
		
			
			
		
		
			
			
		


== Bevökarung ==
2013 hods in Israel 8.002.200 Einwohna gem. Davau san rund 6.042.000 (75.3% %) Judn und 1.658.000 (20.7 %) Araba. Dazua kuman no rund 318,000 (4%) Aundare.
De Stootsaunghearigkeid wiad duach Gebuad oda Einbiagarung ealaungt. Duachs Hoamkeagsetz kenan olle Judn, de wos noch Israel einwaundan, de israelische Stootsbiagaschofd griang; aa a doppede Stootsbiagaschofd is meglich.


== Gschicht ==
De easchdn Siedlungsspuan lossn si aufd Zeid zwischn 12. und 11. Joahundat zruckvafoign. Jerusalem is noch da Iwaliefarung vaum Tanach (Bibl) uma 1000 v. Kr. ois Haptstod vaum Kenigreich Israel duach'n David grindt wuan. Noch'm Doud vaum Salomon is des Kenigreich in zwaa Reiche zafoin.
Des Noadreich is 722 v. Kr. vau de Assyrer eaboad wuan; des Sidreich Juda is 587 v. Kr. im Kriag mid Babylon untagaunga. Späda is s a Teu vaum Peasareich wuan, daun vaum Reich vom Alexander im Grossn und nocha vaum Reich vau de Seleukidn.
Anno 165 v. Kr. is dena jidischn Makkabäa glungan de stootliche Unobhängigkeid wieda z dareichn. So is Irael no amoi fia rund 100 Joa frei gwen; zum letzdn Moi bis ins 20. Joahundat.
63 v. Kr. haum de Rema des Gebiet eaowad. Se haum zwa Provinzn drau gmochd: Syria im Noadn und Judäa im Sidn. Im Jidischn Kriag is Jerusalem und da Tempel 70 n. Kr. total zastead wuan.
Da letzte jidische Aufstaund geng de remische Heaschoft, da Bar-Kochba-Aufstand, is anno 135 n. Kr. niedagschlogn wuan. De Judn san iwa de gaunze Wöd vastraad wuan (Diaspora). Es Laund söwa is seitdem vau de Rema offiziö "Palästina" gnennd wuan, um de Eainnarung aun de Judn z dügn. Da Naum gähd auf de Philister zruck, de wos zum domolign Zeidpunkd goa nimma gem hod.


== Beleg ==


== Literatua ==
Reiner Bernstein: Geschichte des Staates Israel. 2. Von der Gründung 1948 bis heute: Religion und Moderne, Schwalbach/Ts. 1998 (Wochenschau Verlag)


== Im Netz ==
 Portal:Judndum – A iwasicht zu Wikipedia-Inhoiten zum Thema Judndum

Netzseitn vau da israelischn Botschoft in Berlin
Wiatschoft vau Israels
Fremdenvakeasaumt vau Israel in Berlin
Thomas Wagner: Israel (AT). In: Michaela Bauks, Klaus Koenen, Stefan Alkier (Hrsg.): Das wissenschaftliche Bibellexikon im Internet (WiBiLex), Stuttgart 2006 ff.
Dossiers:

60 Jahre Israel, Bundeszentrale für politische Bildung
Konflikt im Nahen Osten. Neue Zürcher Zeitung
60 Jahre zwischen Krieg und Hoffnung, Multimedia-Chronik (Flash)
Zwischen Mittelmeer und Jordan, Videoblog