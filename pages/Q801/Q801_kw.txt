Ysrael yw stat yn Asi West orth arvor an Mor Kres. A-dro dhe Ysrael yma'n statow arabek a Ejyp, Arabi Saoudek, Jordan, an tiredhow Palestinek, Surri, ha Lebanon. Y'n eur ma Ysrael a rewly an tiredh palestinek a Lann West (warbarth gans Jerusalem Est) ha'n Ugheldiryow Golan, tiredh surrian. Hemma yw an stat Yedhowek unnik y'n bys ma, fondys yn 1947 gans an Kenedhlow Unys. Yethow soedhogel an stat yw Ebrow hag Arabek, mes yma tus pals ow kewsel Sowsnek avel taves keswlasek. An brassa sitys yw Tel Aviv, Hayfa, Jerusalem (an bennsita), ha Beer-Sheva. An KU a aswonn Tel Aviv avel pennsita an wlas. Yma 39 stat anserghek ow tenagha laghelder an stat Ysrael; an re ma yw, dre vras, statys arabek po poblys gans leun a Vuslimyon.