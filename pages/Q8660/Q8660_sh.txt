Karači je najveći grad u Pakistanu i glavni grad pakistanske regije Sind. Karači je finansijski i trgovački centar Pakistana i najveća luka Pakistana. Procenjuje se da je Karači 2006. imao 11.9 miliona stanovnika i da je drugi grad na svetu po broju stanovnika. Nalazi se na obali Arabijskog mora, severozapadno od delte Inda.


== Istorija ==

Karači je poznat još od antičkih vremena. Krokola je bilo mesto, gde je Aleksandar Makedonski pripremao flotu za povratak u Vaviloniju nakon kampanje u dolini Inda. Arapima je bio poznat kao Debal. Prema legendi od ribarskog naselja je do kraja 1700-ih nastao grad, koji je započeo trgovinu sa prekomorskim zemljama. Tada je sagrađena i tvrđava za zaštitu luke. Britanska istočnoindijska kompanija je osvojila grad 1839. Englezi su shvatili značaj luke za izvoz, pa su razvili i proširili luku. Tokom Prvog indijskog rata za nezavisnost 1857. pobunjenici su preuzeli kontrolu nad gradom od Engleza, ali Englezi su pobedili pobunjenike i ponovo uspostavili kontrolu nad gradom. Prva telegrafska poruka između Indije i Engleske bila je 1864. između Karačija i Londona. 
U Karačiju je rođen osnivač Pakistana Muhamed Ali Džina. Do 1899. Karači je postao najveća luka Istoka za izvoz pšenice. Do 1914. postao je najveća luka za izvoz žita u Britanskoj imperiji. Kada je Pakistan postao nezavisan 1947. Karači je postao glavni grad. Prilikom podele Indije došlo je mnogo izbeglica iz Indije u Karači. Te izbeglice su se zvale Mohadžiri. Ravalpindi je postao 1958. glavni grad Pakistana. Tokom osamdesetih i devedesetih godina u Karači je došlo mnogo izbeglica iz Afagnistana. U Karačiju su izbijali sukobi različitih grupa, posebno između Mohadžira i drugih grupa. 


== Ekonomija ==
Karači je finansijski centar Pakistana. Većina pakistanskih banaka ima sedišta u Karačiju. Najveća berza Pakistana je u Karačiju. Najveća luka i najveći aerodrom Pakistana se nalaze u Karačiju. U zadnje vreme mnoge multinacionalne kompanije su uspostavile svoje urede u Karačiju. Posebno je značajno jačanje prisustva i ulaganja stranih kompanija iz sektora informacionih tehnologija i telekomunikacija. 


== Demografija ==
Grad raste velikom brzinom. Procenjuje se da 2006. ima 11,9 miliona stanovnika. Grad je 1941. imao 435.887 stanovnika. Već 1951. imao je 1.068.459 stanovnika. Kada je došlo do podele Indije 1947. u Karači je došlo mnogo izbeglica, a sa druge strane privukao je mnoge kao glavni grad nove države Pakistana. Izbeglice koje su došle u grad su uglavnom govorili urdu i poznati su kao Muhadžiri.

Muhadžiri su došli iz raznih delova Indije i sa sobom su doneli svoje običaje. Nova vlada Pakistana je tada dala Muhadžirima imovinu hindusa, koji su napustili Karači. Muhadžiri su stvorili dominantnu političku većinu u gradu, što je dovelo do kasnijih sukoba sa starosedeocima iz Sinda. Nakon sovjetske invazije Afganistana u Karači je došlo jako mnogo izbeglica iz Afganistana.


== Problemi ==
Zbog naglog razvoja i velikog priliva stanovništva Karači se suočava sa nizom problema . Postoji veliki problem saobraćajnih gužvi, a 550 ljudi godišnje pogine u saobraćajnim nesrećama. Zagađenje vazduha je 20 puta beće od standarda Svetske zdrastvene organizacije. U zadnje vreme pojavljuju se novi problemi sa redukcijama vode i struje. Tokom letnih vrućina 2006. redukcije struje su trajale nekoliko sati svaki dan. Redukcije vode su postale uobičajena pojava.


== Eksterni linkovi ==

Karachi City-District Government Arhivirano 2002-03-25 na Wayback Machine-u(en)
Karachi Stock Exchange Arhivirano 2015-12-30 na Wayback Machine-u(en)
Jinnah International Airport (en)
Quaid-e-Azam International Airport (en)
Karachi Port Trust(en)
UrbanPakistan: Projecting Pakistan's Image Arhivirano 2006-11-08 na Wayback Machine-u(en)
Historic Karachi Arhivirano 2008-08-22 na Wayback Machine-u- Istorija Karačija sa starim fotografijama (en)
Karachi Photo Album - Fotografije Karačija (en)
Ansar Burney Trust - Organizacije za ljudska prava u Karačiju (en)
The KaraFilm Festival Arhivirano 2012-05-25 na Archive.is-u(en)
Karachi and Pakistani News(en)
Website for Karachiites(en)
Website for Karachiites Students Arhivirano 2007-01-07 na Wayback Machine-u(en)
The Mysteries of Manghopir - an article by Owais Mughal(en)