Karachi (sindhigillii ڪراچي, urdugillii کراچی) lea Pakistana stuorámus gávpot ja ovddeš oaivegávpot. Dat lea riikka ekonomiija, gávppašeami ja johtolaga guovddáš ja deháleamos hápmangávpot. Gávpot lea odne Sindh provinssa hálddahusguovddáš. Karachi lea Arábiameara gáttis, Indus-joga delta oarjedavábealde.
Maŋŋel go Pakistan vuođđuduvvui jagis 1947 gávpot šattai riikka oaivegávpogin, dohko fárrejedje máŋggat indialaš muslimat. Dan maŋŋel lea gávpot sturron jođánit, erenoamážit sullii jagi 2000 maŋŋel. Gávpoga stuorrun ii nohkan, go oaivegávpot sirdojuvvui Rawalpindii ja maŋŋel, jagis 1959 Islamabadii. Karachi gávpotguovlu lea máilmmi ovccádin stuorámus.
Gávpogis lea ollu industriija ja dohko vuođđuduvvui jagis 1951 Karachi universitehta.


== Gáldut ==