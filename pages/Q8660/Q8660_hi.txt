झुर्रियाँ, जिन्हें मेडिकल भाषा में राइटिड्स कहा जाता है, उम्र बढ़ने का एक स्वाभाविक हिस्सा हैं। जैसे-जैसे आपकी उम्र बढ़ती है, आपकी त्वचा में दरारें, सिलवटें और लकीरें दिखने लगती हैं। ऐसा होने का प्राथमिक कारण यह है कि त्वचा पतली हो जाती है और समय के साथ अपनी कोमलता व लचीलापन खो देती है।
इस तरह से पहचाने झुर्रियों के लक्षण:

आँखें, मुँह और गर्दन के चारों ओर महीन सी रेखाएँ बन जाना।
शरीर में अलग-अलग जगह स्किन का ढीला होना, ख़ास तौर पर मुँह और गर्दन पर।
होंठ और आँखों के पास गहरी झुर्रियां भी दिखने लगती हैं।
चेहरे पर झुर्रियां यानि बुढ़ापे की निशानी, लेकिन आजकल की लाइफस्टाइल में युवाओं के चेहरे पर भी झुर्रियां नजर आने लगी हैं। बिगड़ी दिनचर्या, अनियमित खान पान, तनाव और नींद नहीं आना असमय झुर्रियां आने की सबसे बड़ी वजह हैं। बड़े बड़े सेलेब्रिटी इन झुर्रियों को हटाने के लिए सर्जरी का सहारा लेते हैं। लेकिन कई बार ये सर्जरी आपके चेहरे को खराब भी बना सकती हैं। ऐसे में आपको घबराने की जरुरत नहीं है आज हम आपको झुर्रियां पड़ने की वजह और उसे ठीक करने का तरीका भी बताएंगे। आपको बस अपने रहन सहन में थोड़ा परिवर्तन लाने की जरूरत है। आपकी झुर्रियां झट से गायब हो जाएंगी और आप दिखने लगेंगे फिर से जवां।
घरेलु नुस्खों को इस्तेमाल करके आप अपने चेहरे की झुर्रियों को हटा सकते हैं। इन नुस्खों से आप चेहरे पर से झुर्रियां ग़ायब कर सकते हैं।


== सन्दर्भ ==