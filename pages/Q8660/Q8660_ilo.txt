Ti Karachi (Karācī , Urdu: كراچى‎‎); Sindhi: ڪراچي‎) ket isu ti kadakkelan a siudad, kangrunaan a puerto ti baybay ken sentro ti pinansia ti Pakistan, ken isu pay ti kapitolio ti probinsia ti Sindh. Ti siudad ket adda ti nakarkulo a populasion ti 21 a riwriw a tattao manipud idi Abril 2012. Dagiti nagbanagan ti senso ket mangipakpakita a ti distrito ket pagtaengan dagiti sumurok a 21 a riwriw a tattao, iti densidad ti gangani a 6,000 a tattao ti tunggal maysa a kuadrado kilometro (15,500 ti tunggal kuadrado milia). Ti Karachi ket isu ti kaaduan ti populasion a siudad iti pagilian, ken ti kadakkelan a siudad iti lubong no maipanggep ti populasion ken isu pay ti maika-11 a kadakkelan nga urbano nga aglomerasion iti lubong. Daytoy ti sentro ti panagibanko, industria, ekonomiko nga aktibidad ken panaglaklako ti Pakistan ken ti pagtaengan kadagiti kadakkelan a korporasion ti Pakistan, a mairaman dagiti maipanggep iti tela, panangipatulod, industria ti automotor, palpaliwa, dagiti arte, moda, panangipaskil, panagipablaak, panangiparang-ay ti sopwer ken mediko a panagsukimat. Ti siudad ket sentro ti nangato nga edukasion idiay Abagatan a Asia ken ti Muslim a lubong.
Ti Karachi ket nairanggo a kas maysa a Beta a siudad ti sangalubongan. Daytoy ket isu ti kapitolio ti Pakistan aginggana idi nabangon ti Islamabad a kas kapitolio tapno nasyaat a  maiwarwaras dagii panagrangrang-ay iti ballasiw ti pagilian ken tapno mapawilan a maisentro idiay Karachi. Ti Karachi ket isu ti pakabirukan ti Puerto ti Karachi ken Puerto Bin Qasim, dagitoy ti dua a kadakkelan ket kakumikoman a puerto ti rehion. Kalpasan ti pannakawaya ti Pakistan, ti populasion ti siudad ket dimmakkel iti ginasut a ribu kadagiti Muhajirs manipud idiay India ken dagiti dadduma pay a paset ti Abagatan nga Asia ket immayda a nangtaeng idiay Karachi.
Ti siudad ket mabirukan idiay abagatan ti pagilian, idiay igid ti aplaya a sumabtan ti Baybay Arabiano. Daytoy ket naigay-at ti a sumurok a 3,527 km2 (1,362 sq mi) iti kalawa, a gangani nga uppat a beses a dakdakkel ngem ti Hong Kong. Daytoy ket lokal a naamammuan a kas ti  "Siudad dagiti Silaw" (روشنیوں کا شہر‎) ken "Ti Nobia dagiti Siudad" (عروس البلاد‎) para iti kinarag-ona, ken ti "Siudad ni Quaid" (شہرِ قائد‎), nga isu ti nakaipasngayan ken lugar a nakaitabonan ni Quaid-e-Azam, ti Nalatak a Daulo, (Muhammad Ali Jinnah), ti nangbangon ti Pakistan, a nangaramid a pagtaenganna ti siudad kalapasan ti pannakawaya ti Pakistan manipud iti Britaniko a Raj idi 14 Agosto 1947.


== Dagiti kabsat a siudad ==

 Puerto Louis, Mauritius manipud idi Mayo 1, 2007
 Shanghai, Tsina manipud idi 15 Pebrero 1984
 Hong Kong
 Jeddah, Saudi Arabia
 Tashkent, Uzbekistan
 Istanbul, Turkia
 Beirut, Lebanon
 Dhaka, Banglades
 Izmir, Turkia, manipud idi 1985
 Houston, Estados Unidos manipud idi 8 Mayo 2008
 Manama, Bahrain
 Pristina, Kosovo manipud idi 24 Hulio 2008
 Dubai, U.A.E
 Kuala Lumpur, Malaysia 1 Hunio 2008
 Moscow, Rusia 28 Agosto 2011


== Dagiti ladawan ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Dagiti nagibasaran ==


== Adu pay a mabasbasa ==
Ti banag  dagiti napanglaw nga agtataeng kadagiti daga a kammasapulan dagiti baro a gandat
Karachi: Dagiti Panagganagam ken dagiti dakkel a gandat


== Dagiti akinruar a silpo ==
 Dagiti midia a mainaig iti Karachi iti Wikimedia Commons