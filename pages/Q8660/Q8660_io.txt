Karachi (Sindh ڪراچي, en Urdu کراچی) esas la maxim populoza urbo di Pakistan, chef-urbo di provinco Sindh, e la 12ma maxim populoza urbo de la mondo, kun 23,5 milion habitanti en 2013. Lua tota surfaco esas 3 527 km². Ol esas la maxim kosmopolita urbo di Pakistan, kun la maxim granda diverseso linguala, etniala e religiala de la lando, ed esas un ek la urbi kun maxim granda demografiala kresko de tota mondo. Ibe jacas l'internaciona aeroportuo Jinnah, la maxim importanta di la lando.
Karachi esas la maxim importanta financala centro, e koncentras la sideyi di la maxim importanta entraprezi di Pakistan. La du precipua portui di la lando - portuo Karachi e portuo Qasim - jacas ibe.


== Referi ==