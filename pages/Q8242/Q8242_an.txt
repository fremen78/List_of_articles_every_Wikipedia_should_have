A Literatura ye l'arte que emplega una luenga como meyo d'expresión. A literatura define una clase d'escritos que se destinguen por a suya polideza d'estilo u expresión, como a poesía, os asayos u a historia. Ye l'arte que exprisa a polideza por meyo d'as palabras. Ye parte d'as Bellas Artes como a musica, a escultura, o teatro, etc. Ista definición deixa difuera d'a literatura atras produccions escritas como os tractaus cientificos u atros treballos que a suya preocupación ye centrada mas en o fundo que en a traza.
Tamién se diz literatura a lo conchunto d'as produccions literarias d'una nación u grupo linguistico (p. ex. literatura aragonesa, literatura espanyola, literatura suiza), d'un tiempo (literatura medieval), u d'un chenero (literatura historica).
En un sentiu mas cheneral, puede emplegar-se a palabra ta nombrar un conchunto de textos publicaus, tiengan u no una dimensión estetica. Ye o caso, por eixemplo, cuan se parla de literatura cientifica. A expresión literatura grisa s'emplega ta nombrar os texto administrativos u d'investigación no publicaus, que son entrecambeaus entre profesionals d'una mesma aria.


== Literaturas por idiomas ==


=== Literatura en aragonés ===

A luenga aragonesa, conoixida como navarro-aragonesa en a suya etapa medieval, no ha teniu a lo largo d'a suya historia o prestichio literario d'as atras luengas romances d'a Peninsula Iberica, encara que son contemporaneas en o suyo orichen.
O primer testimonio escrito en lengua aragonesa y basca, son As Glosas Emilianenses feito  conoixiu dende o suyo escubrimiento, encara que a sobén se diz que son en castellano. También se diz a sobén que s'escribioron en o sieglo X, pero en verdat pareix que datan de metat d'o sieglo XI.


== Se veiga tamién ==