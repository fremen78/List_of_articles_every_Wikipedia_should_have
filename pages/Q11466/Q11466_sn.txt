Muchidzidzo fundoyetsimba, hujoto (temperature) chiyero chinopima kutonhora kana kupisa kuri kuita chiro kana nzvimbo. Hujoto hunodudza kuti chiro chinokwanisa kudziyisa chimwe zvakadii. Sokuti madziya (heat) anoyerera kubva panzvimbo pane hujoto hwe 100oCelsius kuenda kune hujoto hwe 40oCelsius.


== Zvikero zveHujoto ==
Celsius ndicho chikero chinoshandiswa munyika zhinji kupima hujoto. Chikero ichi chinoura kuti 0oCelsius inowankwa pahujoto panogwamba mvura - freezing point of water. kana mvura yasvika pahujoto painofashaira inenge yava pa 100oC.
Kelvin ndicho chikero chinoshandiswa zvikurusei kufundoyetsimba; ichi chikero chinoti 0oC = 273,15K. Kuchishandiswa chikero ichi, 0 Kelvins inenge yaenzana ne -273,15K.
Fahrenheit ndicho chikero chinoshandiswa kupima hujoto kunyika yeUSA. Kuchitevedzwa chikero cheFahrenheit, mvura inogwamba pa 32oF ichizofanza pa 212oF.  Kushanduka kwemvura uku kunenge kuchipimwa papuresha yemweya (atmospheric pressure) unoita 101.365kPa. Mvura iri pamusoro pegomo refu inokurumidza kufanza kupfuura iri pasi nokuda kwemusiyano wemutsindo wemweya.


== Mamwe Mazwi ==
Chinyudza madziya (heat sink).
Chiposha madziya (heat exchanger).


== Mitauro yeBantu ==
Chewa inoti chitukuta kana mtukuta (n. heat).
Fwe inoti mutukuta (heat) kureva madziya. Kinande vanoti ekitutu (n. heat) vachireva madziya.
Lenje inoti lumwi kana nkasalo (n. heat). VaMbugwe vanoti mbiro (heat) kureva madziya.