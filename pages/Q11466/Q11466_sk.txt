Teplota (v sústave SI aj termodynamická teplota) je stavová veličina opisujúca strednú kinetickú energiu častíc. 
Nultý zákon termodynamiky opisuje teplotu ako veličinu, ktorá má v každom mieste izolovanej sústavy v rovnováhe rovnakú hodnotu.
Teplota je makroskopická veličina, čiže na atomárnej a subatomárnej úrovni nemá zmysel hovoriť o teplote.


== Označenie ==
Pre údaje v kelvinoch je značka T. Pre údaje v stupňoch Celzia sú možné aj značky t alebo ϑ (t sa ale pletie so značkou pre čas).


== Jednotky ==
Jednotkou teploty podľa SI je Kelvin. V bežnom živote sa však z praktických dôvodov častejšie používa stupeň Celzia alebo stupeň Fahrenheita.


== Meranie teploty ==
Rozlišujeme dva spôsoby merania teploty:


=== Priame ===
teplomerom
plynový teplomer
kvapalinový teplomer
bimetalický teplomer
termočlánkom
termistorom (rezistor, ktorého rezistivita sa vplyvom teploty mení)


=== Nepriame ===
pyrometrom
termografom


== Pozri aj ==

Nultá termodynamická veta
Prvá termodynamická veta
Druhá termodynamická veta
Tretia termodynamická veta


== Iné projekty ==

 Wikicitáty ponúkajú citáty   od alebo o Teplota
 Commons ponúka multimediálne súbory na tému Teplota