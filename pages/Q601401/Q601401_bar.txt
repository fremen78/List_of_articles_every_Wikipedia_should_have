Handl oda Kommeaz (dt.: Handel, engl.: trade, commerce) is voa oim da Transfea vo Sochan bzw. Deanstn vo an Menschn oda ana Organisazion za an andan Menschn oda ana andan Organisazion. Ofd wead da Transfea duach Gejd zoihd. A Netzweak, des wo an Handl megli mochd, nennd ma Moarkt.
De uaspringlichsde Foam vo Handl san Dauschgschaftln gwen. Des is da direkde Ausdausch vo Sochan und Deanstn, oisdann a Dausch ohne Gejd.
Handl is duach Spezialisiarung vo Orbad entstondn. Oana ko wos bessa mocha ois andane und dauschd's nacha fia Sochan, de wo ea ned so guad ko. Da Handl zwischn Regiona is so z stand kemma, doss Regiona a echde oda eihbuidde Wettbeweabsvoatei in da Heastejung vo Sochan hom.
Unta Oanzlhandl vastähd ma as Vakaffa on Endnutza. Friaha woan des Gschaftln voa Ort, de wo in da Regl nua regionoi vakaffd hom. Iwas Netz kos Vakaffa heit owa aa wejdweid gscheng. Großhandl moant as Vakaffa on Firman, de wo de Woarn wiedavakaffa. Heit san Mischfoama vo Groß- und Oanzlhandl de Regl.


== Im Netz ==