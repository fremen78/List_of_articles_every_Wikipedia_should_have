She maylartey arryltagh cooid ny shirveishyn eh dellal. Va coonrey ny chummey dellal bunneydagh, maylartey cooid ny shirveishyn son y cheilley. Ayns dellal jeianagh, ta'n chooid smoo jeh dellal jannoo ymmyd jeh cowraghyn: argid son y chooid smoo, agh ta fir elley ayn: myr sampleyr, va shiartanse dy heshaghtyn-dellal cliaghtey cur "far-argid" da'n lught-obbyr. Ta argid oc hene ec seihill eddyrlhieen chammah.
Ta ymmodee oyr ec dellal. Ta'n chooid smoo dy 'leih jannoo sur-obbyr (myr sampleyr, eirinys ny gaauenys), as myr shen, t'eh orroo dellal son cooid elley. Ta cooid elley ry-gheddyn jeh ardjyn er lheh ynrican, ny ny sassey dy aase ayndaue (myr sampleyr, annaneyn ny airh), as myr shen ta ardjyn dellal rish y cheilley.
Ta dellal croghey er y voayl. Ayns ymmodee ardjyn fadaneagh, adsyn ta jannoo croiteyrys er lheh, cha nel monney dellal rish ardjyn elley.