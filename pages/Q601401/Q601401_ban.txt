Paadolan utawi padagangan inggih punika parilaksana saling silur barang utawi jasa taler makakalih sané mawit kacumpuan sinarengan nénten kapasksa. Ring aab pamahbah sadurung jinah kacunduk, saling pesilur barang kaaranin urup punika nyilurin barang sareng barang. Ring aab modérn paadolan kamargianh antuk panyiluran jinah, sané ungkur sampun tanpa jinah fisik utawi jinah digital. Sawilang barang maaji sareng makudang jinah. Panumbas pacang nyilurin barang utawi jasa antuk makudang jinah sané kamanahang pangadol. Ring paadolan wénten jadma sané ngardi sané kaaranin produsén. Parilaksana ipun kaaranin produksi. Sapunika, produksi punika parilaksana ngardi satunggil barang. Wénten taler kasengguh distribusi. Distribusi punika parilaksana ngatehang barang saking produsén nuju konsumén. Konsumén punika jadma sané numbas barang. Konsumsi punika parilkasana nganggén barang saking asil produksi.