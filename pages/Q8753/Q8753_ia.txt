Enrico Fermi (nascite in Roma le 29 de septembre 1901, morite in Chicago, Illinois, SUA le 28 de novembre 1954) esseva un physico italian multo cognoscite pro su travalio super le decadimento Î², pro le realisation del prime pila atomic, e pro contributiones al disveloppamento del theoria quantic.
Fermi ha guidate le construction del prime pila atomic, que produceva le prime controlate reaction
nuclear in catena. Ille ha essite, de altere parte, un del plus grande conductores
del Projecto Manhattan, que resultava in le realisation del bomba atomic.
Le elemento fermium e le statistica de Fermi-Dirac, connexe al particula de spin semi-integre, porta su nomine, ben que iste ultime ha essite deducite in maniera formalmente
plus rigorose per le physico anglese Paul Adrien Maurice Dirac. Le "Recognoscentia presidential statounitese Enrico Fermi" ha essite stabilite in 1956 in memoria de su successos e de su stato de grande homine de scientia. Le Departimento del Universitate de Chicago ubi ille soleva laborar es nunc cognoscite como Le Instituto Enrico Fermi, e etiam le accelerator Fermilab porta su nomine. In 1938, Fermi obteneva le Premio Nobel pro Physica pro su identification de nove elementos radioactive e le discoperta del reaction nuclear causate per neutrones lente.
Ille es cognoscite etiam pro haber formulate le famose question: "Ubi es illes? Proque ha nos non
vidite alcun signal de intelligente vita extraterrestre?" Isto ha originate alora le famose paradoxo de Fermi, super le possibilitate del existentia de civilisationes extraterrestre.


== Ligamines externe ==

Premio pro Physica in 1938 al sito official del Premio Nobel.