Den Enrico Fermi, gebuer den 29. September 1901 zu Roum, a gestuerwen den 28. November 1954 zu Chicago, war e bedeitenden italieenesche Kärphysiker.
Wéinst de faschistesche Rassegesetzer huet den Enrico Fermi 1938 seng Professeschplaz fir theoreetesch Physik zu Roum opginn, an ass an d'Vereenegt Staate vun Amerika ausgewandert. Do huet hien zu Chicago an der Kärfuerschung geschafft.
1938 krut hien den Nobelpräis an der Physik fir säi Beweis vun der Existenz vun neie radioaktiven Elementer déi duerch Neutronebestrahlung entstane sinn, a fir seng domat verbonnen Entdeckung vun nukleare Reaktiounen déi duerch lues Neutronen ausgeléist ginn.
Vun 1944 bis 1946 war hien zu Los Alamos ee vun de wichtegsten Entwéckler vun der Atombomm.


== Kuckt och ==
Lëscht vu Physiker
Lëscht Nobelpräis Physik


== Um Spaweck ==

(en) Dem Enrico Fermi seng Biographie um Nobelpräis-Site
(en) Schrëfte vum Enrico Fermi bei der SBBPK
(en) Schrëften iwwer den Enrico Fermi bei der SBBPK