Enrico Fermi (29. september 1901 Rooma – 28. november 1954 Chicago) oli itaalia füüsik, kes on tuntud kui beetalagunemise uurija, esimese tuumareaktori looja ja kvantteooria arendajana.
Enrico Fermi sündis Roomas ja õppis aastatel 1918–1922 Pisa ülikoolis. Ta täiendas end Göttingenis ja Leidenis, kus tutvus ka Albert Einsteiniga. Ta tegi katseid aeglaste neutronitega ja avastas, et aatomituumade neutronitega pommitamisel on võimalik saada uusi radioaktiivseid isotoope.
Pärast Nobeli auhinna kättesaamist emigreerus ta perega New Yorki, sest ta naine oli juudi päritolu. Ta töötas Columbia ülikoolis ja hiljem Chicagos ning osales Manhattani projektis. 1942. aasta 2. detsembril õnnestus tal esimene juhitav aheltuumareaktsioon.


== Tunnustus ==
1926 – Matteucci medal
1938 – Nobeli füüsikaauhind
1939 – valiti Ameerika Filosoofiaseltsi liikmeks
1942 – Hughesi medal
1947 – Franklini medal
1950 – valiti Londoni Kuningliku Seltsi välisliikmeks
1953 – Henry Norris Russelli auhind
1953 – Rumfordi auhind
1954 – Max Plancki medal


== Mälestuse jäädvustamine ==
Fermi järgi on nimetatud keemiline element fermium, pikkusühik fermi, Enrico Fermi auhind ja Enrico Fermi Instituut. Samuti on tema nimest tuletatud ainet moodustavate elementaarosakeste üldnimetus fermion ja Enrico Fermi tuumaelektrijaam Michiganis.


== Vaata ka ==
Fermi-Diraci statistika
Fermi pind
Fermi paradoks
Fermi probleem
Fermi gaas
Fermi resonants
Fermi tase
Ionisatsiooni platoo


== Välislingid ==
Enrico Fermi Nobeli auhinna lehel