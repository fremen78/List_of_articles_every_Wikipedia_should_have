lo risna goi ko'a cu rango lo skori bongu danlu .e so'e lo nalskori bongu danlu loka ce'u pambe lo ciblu .i ko'a noi lo ke'a bitmu cu marji lo risna sluji cu dakli vasru loi ciblu


== stura ==
ko'a cu cenba lo kamsu'a folo danlu jutsi .i lo finpe cu ponse lo remei kevna risna .i lo banfi .e so'e lo respa cu ponse lo cimei kevna risna .ijeku'ibo po'o lo cipni .e lo mabru cu ponse lo vomei kevna risna


== teryrango tadji ==
fendi lo mabru risna lo pritu xadba .e lo zunle xadba .ije lo pritu xadba cu brazma lo zunle xadba ri'a loza'i lego'i cu pambe lo ciblu so'e lo xadni kei .e loza'i lo zunle xadba cu po'o pambe lo ciblu lo fepri
ni'o lo ciblu flecu cu selvasru lo ciblu tubnu .ije ri cu remei clupa .i lo zunle jajygau cu jmaji lo kijno ciblu lo fepri gi'e pambe filo zunle pambygau .i ri cu pambe lo kijno ciblu so'e lo xadni .ijebabo lo pritu jajygau cu jmaji lo caukijno ciblu lo xadni gi'e pambe fi'lo pritu pambygau .i ri cu pambe lo caukijno ciblu lo fepri