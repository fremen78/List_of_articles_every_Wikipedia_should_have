Jantuang (bahaso Latin: cor) adolah sabuah rongga, rongga organ ba-otot nan mamompa darah malalui pambuluah darah dek kontraksi ba-irama nan barulang. Darah manyuplai okisgen dan nutrisi pado tubuah, mambantu juo manghilangkan sisa-sisa metabolisme. Istilah kardiak bararti bahubuangan dongan jantuang, dari kato Yunani cardia untuak jantuang. Jantuang marupokan ciek dari organ manusia nan baporan pado sistem paredaran darah, talotak di rongga dado agak ka sabalah kiri.
Pado manusia, mamalia, dan buruang; jantuang dibagi manjadi ampek ruas: atrium ateh suok dan kidagh; dan ventrikel bawah suok dan kidagh. Pado umumnyo atrium dan ventrikel suok disabuik jantuang suok, dan sisanyo disabuik jantung kidagh. Ikan hanyo punyo duo ruas, sabuah atrium dan sabuah ventrikel, samantaro reptil punyo tigo ruas. Pado jantuang nan sehat darah mangalir sa-arah malalui pambuluah darah. Tadapek sabuah kantuang pambungkuih nan malindungi jantuang, perikardium, nan manganduang juo saketek caiaran. Dinding jantuang tasusun atas tigo lapih: epikardium, miokardium, dan endokardium.
Jantuang mamompa darah malewati duo sistem sirkulasi. Darah nan baasa dari sistem paredaran darah bosegh manganduang saketek oksigen dan mamasuki atrium suok malalui vena kava superior dan inferior manuju ventrikel suok. Dari siko darah dipompa manuju paru-paru, tampek darah mamparoleh oksigen dan maninggakan karbon dioksida. Darah nan sudah manganduang oksigen kambali manuju atrium kidagh, malewati ventrikel kidagh dan dipompa manuju saluruah badan malalui aortaâ€”di mano oksigen dipakai dan malalui metabolisme manjadi karbon dioksida. Ditambah lagi, darah mambao juo nutrisi dari hati manuju babagai organ badan, samantaro mambawa zat sisa manuju hati dan ginjal.


== Rujuakan ==


== Pautan lua ==

 Media tantang Jantuang di Wikimedia Commons