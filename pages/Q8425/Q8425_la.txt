Societas, vel societas humana, est grex hominum qui inter se per coniunctiones continuas coniunguntur, vel magnus grex socialis qui eandem terram geographicam vel virtualem, sub eadem auctoritate civili et regnantibus culturae exspectationibus, partiuntur. Societates humanae designantur per exemplaria coniunctionum (coniunctiones sociales) inter singulos qui in cultura institutionibusque distinctis intersunt; quaelibet societas summa talium coniunctionum inter sua membra constituentia describi potest. In scientiis socialibus, maior societas saepe in subgregibus exemplaria stratificationis vel hierarchiae dominatus monstrat.
Quia societas est conlaborativa, ea pati potest ut sua membra modis qui aliter (ut singuli) non fieri possint proficiant; metae singulorum et multitudinis ergo distingui et considerari possunt, vel saepe eaedem inveniuntur.
Societas etiam in hominibus concordibus consistere potest, qui vitam ad suam normam cultumque maiore societate circumdati administrant. Hanc societatem quidam nonnumquam subculturam appellant, quod vocabulum latissime in criminologia in usu habetur.
Societas latius describi potest infrastructura oeconomica, socialis, vel industrialis, quae ex variis singulorum congeriebus constat. Membra societatis variis ex gregibus ethnicis oriri possunt. Societas potest esse separatus grex ethnicus, sicut Saxones; natio-civitas, sicut Bhutan; vel latior grex culturalis, sicut societas Occidentalis. Verbum societatis etiam ad organizatam hominum consociationem voluntariam pro consilio religioso, benevolenti, culturali, scientifico, patriotico, vel alio spectare potest. Societas praeterea, quamquam potius per metaphoram, organismum socialem, sicut colonia formicarum, vel quodlibet adgregatum cooperativum?, sicut in nonnullis formulationibus intellegentiae artificialis significare potest.


== Etymologia et usus ==

Vocabulum societatis ex nomine substantivo socio deducitur et ad describendum vinculum vel interactionem inter eos qui amici vel saltem urbani sint adhibetur. Nomen etiam ad totam humanitatem (ad societatem generalem) spectare potest, quamquam ei qui in reliquos eorum societatis homines inimici vel inurbani hoc sensu sunt antisociales appellari possunt. Apud Adamum Smith legimus: societas "inter homines varios, sicut inter mercatores varios, eius utilitatis causa nulla dilectione aut adfectione intercedente constare potest, dummodo omnes sibi temperent quominus iniurias inter se committant."
Sensu consociationi proprio, societas est corpus singulorum finibus functionalis utilitatis mutuae circumscriptorum, inter quos sunt identitas? civitatis? vel culturae, solidaritas socialis, lingua, organizatio hierarchica, et aliae proprietates.


== Nexus interni ==


== Notae ==


== Bibliographia ==
Effland, R. 1998. The Cultural Evolution of Civilizations. Mesa Community College.
Elias, Norbertus. 1970. Was ist Soziologie? Monaci: Juventa.
Heinrichs, Johannes. 2005. Logik des Sozialen. Woraus Gesellschaft entsteht. Monaci: Steno.
Hillman, Karl-Heinz. 1994. Gesellschaft. In Wörterbuch der Soziologie. Ed. 4a. Stuugartiae: Kröner. ISBN 3-520-41004-4.
Jenkins, R. 2002. Foundations of Sociology. Londinii: Palgrave MacMillan. ISBN 0-333-96050-5.
Koslowski, Peter. 1984. Evolution und Gesellschaft: Eine Auseinandersetzung mit der Soziobiologie. Ed 2a. Tubingae: Mohr Siebeck.
Lenski, G. 1974. Human Societies: An Introduction to Macrosociology. Novi Eboraci: McGraw- Hill.
Luhmann, Niklas. 1997. Die Gesellschaft der Gesellschaft. ISBN 3-518-28960-8.
Runkel, Gunter. 2005. Allgemeine Soziologie: Gesellschaftstheorie, Sozialstruktur und Semantik. Monaci, Vindobonae: Oldenbourg. ISBN 3-486-57708-5.
Service, Elman. 1975. Origins of the state and civilization. ISBN 0-393-09224-0.
Tönnies, Ferdinand. 1887, 2005. Gemeinschaft und Gesellschaft. Darmstadiae: Wissenschaftliche Buchgesellschaft.
Williams, Raymond. 1976. www.flpmihai.blogspot.com. In Key Words: A Vocabulary of Culture and Society, ed. Raymond Williams. Fontana.
Willms, Bernard. 1973. System und Subjekt oder die politische Antinomie der Gesellschaftstheorie. In Theorie der Gesellschaft oder Sozialtechnologie, ed. Franz Maciejewski, 43–77. Francofurti: Suhrkamp. ISBN 3-518-06101-1.


== Nexus externi ==

"The Day the World Took Off," pellicula partibus sex, de industriae conversione, apud www.dspace.cam.ac.uk
Definitio societatis, in Oxford English Dictionary, apud www.askoxford.com
Internet Modern History Sourcebook: Industrial Revolution, apud www.fordham.edu
Machinae et personalitates, apud www.makingthemodernworld.org.uk/ (Nationale Museum Scientiae et Industriae)
Nardinelli, Clark,Industrial Revolution and the Standard of Living, apud www.econlib.org
Notae de "Defining Society" apud core.ecu.edu (East Carolina University)
"Perceptions of Knowledge, Knowledge Society, and Knowledge Management," apud www.knowledge-experts.com]
De "Types of Societies," apud www.cliffsnotes.com
Situs publicus historiae, de industriae conversione, apud www.bbc.co.uk
Societas apud www.askoxford.com