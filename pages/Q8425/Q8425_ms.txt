Masyarakat  ([ma.sya.ra.kat], Jawi: ‏مشاركت‎code: ms is deprecated ‎; bahasa Inggeris: Societycode: en is deprecated ) merupakan istilah yang digunakan untuk menerangkan kelompok sebilangan manusia yang tinggal bersama-sama dan saling berinteraksi sesama mereka. Boleh juga dikatakan masyarakat itu merupakan jaringan perhubungan antara pelbagai individu. Dari segi pelaksanaan, ia bermaksud sesuatu yang dibuat - atau tidak dibuat - oleh kumpulan orang itu. Ia merupakan subjek utama dalam pengkajian sains sosial. 
Oleh kerana sesebuah masyarakat yang inginkan kestabilan memerlukan ahli-ahli yang sanggup menolong antara satu sama lain, maka ia perlu kepada nilai-nilai murni seperti kerakyatan, hak dan etika. Ini merupakan perkara asas untuk mencapai keadilan. Jika nilai-nilai ini gagal dipatuhi, orang akan mengatakan sesebuah masyarakat tersebut sebagai tidak adil dan musibah akan berlaku.
Walaupun setiap masyarakat itu berbeza, namun cara ia musnah adalah selalunya sama: penipuan, pencurian, keganasan, peperangan dan juga kadangkala penghapusan etnik jika perasaan membenci terhadap kaum anggota kelompok itu timbul. Masyarakat yang baru akan muncul daripada sesiapa yang masih bersama, ataupun daripada sesiapa yang tinggal.


== Etimologi ==
"Masyarakat" merupakan serapan bahasa Arab (ejaan asal: مشاركة‎) berakar daripada kata kerja شَارَك‎ syāraka yang diertikan sebagai "berkongsi"; ia seakar dengan kata "syarikat".


== Rujukan ==