Sociedad (latin: societas) ta describi sernan humano hunto (colectivo, e suma di nan red y interaccionnan social). E termino ta bini di e idea latin di societas, of e conexion entre amigo of aliadonan (amigo of aliado ta socio). E por referi tambe na un grupo specifico di hende cu interaccion, como tambe na un sociedad cu ta mas amplio cu esun di cual nan ta miembro. Hende ta forma sociedadnan pa genera mas beneficio como grupo cu loke lo tabata posibel separadamente. Hopi bestia banda di hende tambe ta hasi esaki, manera lobo. Sociologia ta e nomber pa e estudio di sociedad.
E nocion di sociedad ta coincidi grandemente cu e nocion di comunidad, pero ta pone mas enfasis riba e aspectonan institucional y ordena di e comunidad: e estado y e aparatonan di gobierno. Esey ta nifica cu e ta un concepto mas teritorial cu comunidad. 


== Mira tambe ==
Civilisacion