Yhteiskunta on laaja ihmisyhteisö järjestyneenä kokonaisuutena. Se koostuu ihmisistä ja heidän yhteisöistään, jotka asuvat ja ovat vuorovaikutuksessa tietyllä maantieteellisellä alueella, esimerkiksi kansana ja valtiona. Myös erilaiset instituutiot, poliittiset käytännöt tai valtarakenteet, infrastruktuuri ja kulttuuri ovat osa yhteiskuntaa. Yhteiskuntaan kuuluvat myös ihmisyksilöt, perheet ja suvut.  
Yhteiskunta muodostuu ihmisten kaikkien (nykyisten ja siihen mennessä institutionalisoituneiden) vuorovaikutussuhteiden verkostoista. Yhteiskunta jaetaan muun muassa hegeliläisessä ja liberalistisessa perinteessä valtioon ja kansalaisyhteiskuntaan. Uudemmissa teorioissa yhteiskunta jaetaan usein kolmeen osa-alueeseen: valtiolliseen eli julkiseen sektoriin, (yksityiseen) taloudelliseen toimintaan eli yksityiseen sektoriin ja vapaaehtoistyöhön (kolmas sektori). Vielä uudempi laajennus tähän jaotteluun on neljäs sektori, jolla tarkoitetaan perhettä, sukua ja ystäväpiiriä.


== Yhteiskuntien tyyppejä ==

Sosiologiassa yhteiskunnan kehitystaso määritellään sen käyttämän teknologian avulla. Alhaisen teknologian yhteiskunnat ovat ympäristön vaihteluiden kuten viljasadon onnistumisen armoilla, kun taas kehittyneemmät yhteiskunnat voivat hallita ympäristöään enemmän. Pääjako on esiteollisiin, teollisiin ja jälkiteollisiin yhteiskuntiin, ja näistä voidaan erottaa alajakoja. 

esiteolliset yhteiskunnat
metsästäjä-keräilijät
paimentolaiset
maatalousyhteiskunta
teollisuusyhteiskunta
jälkiteollinen yhteiskunta: palveluyhteiskunta ja tietoyhteiskunta.


== Katso myös ==
Ihmismaantiede
Yhteiskuntatiede
Aluetiede
Sosiologia
Taloustiede
Vallankumous
Yhteiskunnallinen romahdus
Yhteiskuntafilosofia
Yhteiskuntaluokka


== Lähteet ==
Kangas, Risto: Yhteiskunta. Tutkielmia yhteiskunnasta, yhteiskunnan käsitteestä ja sosiologiasta.  (2. korjattu painos)  Helsinki:  Tutkijaliitto, 2006.  ISBN 952-5169-41-3 


=== Viitteet ===


== Aiheesta muualla ==

 Kuvia tai muita tiedostoja aiheesta Yhteiskunta Wikimedia Commonsissa
 Sitaatteja aiheesta Yhteiskunta Wikisitaateissa
Levy, Mika ym.: ”Yhteiskunta - normien ja roolien kokonaisuus”, eYhteiskuntaoppi 1: Suomalainen yhteiskunta (YH1).  e-Oppi, 2016.  Peda-net (viitattu 18.6.2018).
Yhteisö. Internetix.