Samfunn (norrønt: samfundr, «sammenkomst») er et begrep som i henhold til sammenhengen har flere betydninger: folk i en stat (med felles institusjoner, lover, sedvaner, tradisjoner og lignende); (folket i) bygd, kommune, by, og tettsted; gruppe av folk med felles tro, meninger, formål og lignende (som trossamfunn, kirkesamfunn); og  forening (som idrettsforening, studentsamfunn, militære samfunn).
Et samfunn er således en gruppe mennesker som lever sammen og deler institusjoner og som ofte har en felles kultur, felles tradisjoner og interesser. I sosiologien brukes begrepet om et sosialt system, som kan være delvis åpent eller delvis lukka. Samfunnet står sentralt i samfunnsvitenskapene, som sosiologi, historie, økonomi, statsvitenskap, antropologi, lingvistikk og psykologi. Begrepet er også anvendt på dyresamfunn, men refererer som regel om mennesker. Ifølge antropologen Maurice Godelier står det menneskelige samfunn i kontrast til dets nærmeste biologiske slektninger blant primatene ved at de menneskelige samfunn er basert på hankjønnets dominans i familien.


== Se også ==
Gemeinschaft («fellesskap»)
Gesellschaft («sammenslutning»)
Samhold
Sosial


== Referanser ==


== Eksterne lenker ==
 (en) Society – kategori av bilder, video eller lyd på Commons