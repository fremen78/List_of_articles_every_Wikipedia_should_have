Reggae ek rakam ke music hae jon ki Jamaica me 1960s me suruu bhais rahaa. "Reggae" sabd ke bahut log sab modern Jamaican music ke naam de hae. 1958 ke ek gaana, "Do the Reggar" pahila gaana rahaa jisme "reggae" sabd ke kaam me laawa gais hae, aur yahii naam sab ii rakam ke music ke dewa gais hae.
Reggae, traditional Jamaican Kumina, Pukkumina, Revival Zion, Nyabinghi aur burru drumming se aawe hae. Isse pahile aur rakam ke mucic rahaa jon ki reggae ke rakam rahaa, jaise ki mento, ska aur rocksteady. Reggae jaada kar ke samachaar, samaajik gapsap  aur politics ke baare me rahe hae. 
Reggae ke style me kuchh "rhythm and blues", jazz, mento, calypso aur Africa ke cultural rythm hae. Reggae ke uske "offbeat rythm" se pahchaana jaae hae. Reggae ke tempo duuno ska aur rocksteady se dhire rahe hae. Reggae music me drum aur bass lead kare hae.

Reggae ke Rastafari, ek African background ke log ke dharam jon 1930s me Jamaica me suruu bhais rahaa, se khaas sanbandh hae. Jab rastafari dunia me faila tab log uske reggae music se associate kare lagin, aur ii rastafari ke parchaar ke aur barrhais.
Reggae dher des me faila hae, jahaan pe uu lical music se milae ke badla hae. Spanish reggae, Spanish me baat kare waala central America ke des, Panama se South America faila hae. Reggae United Kingdom me huaan ke Carribean diaspora se faila hae. Jab Bob MArley 1980 Africa ke tour karis thab reggae huan pe bhi faila.


== References ==