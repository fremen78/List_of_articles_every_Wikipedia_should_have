Le Reggae es un genere de musica que originava de Jamaica al fin del annos 1960. Le parola es alcun vices usate pro tote le musica de Jamaica, ma usualmente denota un genere specific. Le parola era popularisate per le single Do the Reggay per Toots and the Maytals in 1968. Reggae originava del generes jamaican mento, ska e rocksteady. Illo era influentate etiam per le generes statounitese de jazz e rhythm and blues, specialmente le artistas Fats Domino e Allen Toussaint.
Reggae ha un rhythmo distinctive. Le tambur basso sona al secunde e quarte pulsos del barra. Illo sona simul con le tambur clara, al contrario a rock ubi iste tambures alterna. Le guitarra o piano/claviero (o ambe instrumentos) sona accordos staccato inter le pulsos, e un forte sono del guitarra basso anchora le musica. Le parolas es scribite in anglese jamaican o patois jamaican. Illos sovente discute themas social e religiose; reggae es associate le Rastafari. Altere cantos ha parolas re themas plus allegre, como amor e socialisation.
Tertio del cantautores plus famose de reggae veniva de le banda Bob Marley and the Wailers: Bob Marley, Peter Tosh e Bunny Wailer. Altere artistas famose de reggae include Toots and the Maytals, Jimmy Cliff, Burning Spear, Black Uhuru e Sly and Robbie. Reggae se diffundeva trans le mundo e scenas se emergeva foras Jamaica, inclusive in le Regno Unite, America del Sud e Africa. Reggae influentiava le musica popular post le annos 1970, inclusive punk rock, e le generes subsequente dancehall e ragga.


== Referentias ==