Reggae (oje'e guaraníme oje'eháicha Epañañe'ẽme "rrege") ha'e pupoty oñepyrũ va'ekue Hamáikape arykuéra 1960 jave. Kóva he'ise avei Hamáika pupoty tee javeguáva ha pupoty umi osẽ va'ekue Hamáika ha oho ambue tetãme mba'e. Peteĩ purahéi ojeikuaauka ary 1968 jave ha ojapo umi Toots and the Maytals, "Do the Reggay", ha'e oiporuraẽ ko ñe'ẽgue reggae, upe rupive oñembohéra pupoty koichagua ha ojeikuaapa oparupi yvy ape ári. Jepémo jaiporu "Reggae" ñañe'ẽsérõ jeroky ha purahéi opaichagua Hamáika mba'éva, añetehápe oñepyrũkuévo reggae he'isete pupoty heta mba'e oguenohẽ va'ekue mento (ambue Hamáika pupoty tee), jazz ha rhythm and blues (Amérika Retãvorekuéra Joaju pupoty tee), upe jehe'águi osẽ umi pupoty reggae mboyveguáva ha'éva ska ha rocksteady. Reggae usually relates news, social gossip, and political commentary.
Reggae pupoty ha Rastafari ojoajuite, kóva ko Hamáika jeroviapy oñepyrũ va'ekue arykuéra 1930 jave ha omomba'eguasúva Áfrika rekotee. Oñepyrũ riremi Rastafari, reggae pupoty herakuãvévo omyasãi oparupi upe jeroviapy rekombo'e ha marandu.
Reggae oñemyasãi heta tetãre yvy ape ári, jepivénte oñembojehe'ávo pupoty ambuéva reheve. Amérika Latína tuichakuévo hetaite oñemosarambi Reggae ojeipurahéivo Epañañe'ẽ ha Poytugañe'ẽme. Tavetã Joajúpe avei heta ojehecha arykuéra 1960 guive ha upégui ohasa heta tetã Európape. Reggae Áfrikape oñemokyre'ỹite Bob Marley oho rire oikuaa Simbávue ary 1980 jave.


== Mandu'apy ==