Reggi (inglizce reggae — HFE: ['regei]) - 1968 senesi Camayka ve Karib taqımadaları memleketleri muzıkasınıñ vezin-avalı qurulışlar, meşur yırlar ve Nyu Orlean blüzüniñ tesiri astında peyda olğan muzıka üslübi. Bazıda Camayka ve onıñ diasporasınıñ zemaneviy pop muzıkasına da umumiy olaraq "reggi" deyler. 

Reggi muzıkası, oyuncılıq hususiyeterinen farq ete. Regginiñ eñ belli hususiyetlerinden biri - tek vezinli ya da tek ava aletli qısımlarnıñ olmağanı (çalğıcılar, vezin ve avanı birden icra eteler). Diger hususiyetlerden şulardır: One drop dare partiyası (ölçüniñ üçte birinde bas davulı), çift qısımlarda çalğan gitarası ve deñişip turğan bas. Bas ve perkussiyanıñ yañğıraması, vezin qurulışları, intonatsiyalaşuvnıñ ayrı tarzı da oña has.