O reggae ye un chenero musical que tien o suyo orichen en Chamaica. O termin reggae a sobén se usa ta la mayoría d'os ritmos chamaicanos, incluyindo o ska, o dub y o rocksteady. Apareixe mientres a zaguera parti d'a decada de 1960, d'a fusión de diversos ritmos d'o calypso, y o jazz, blues y rock and roll nordamericans. Tien un ritmo binario sincopato con desplazamiento de tiempo fuerte como prencipal caracteristica. Se puet entrepitar chenealochicament como una evolución dreita d'o ska enta ritmos mas lentos, pasando por o rocksteady.
O reggae incluye dos subcheners: o roots reggae y o dancehall.
A etimolochía d'o termin reggae no se conoixe guaire bien, encara que poderba estar una derivación de ragga, que ye una abreviadura de raggamuffin, que en anglés significa literalment "vestito con andrallos". S'emplega ista etiqueta ta decir a los pobres de Chamaica, y tamién os rastas y os movimientos culturals d'os barrios pobres. Actualment se dicen por un regular ragga u raggamuffin bels subestilos d'o reggae. Atras fuents dicen que o termin reggae proviene d'una canción de The Maytals, tetulata "Do the reggay", en a que a parola "reggay" quererba decir "regular", isto ye, chent normal y corrient.


== Caracteristicas ==

O reggae se basa en un estilo ritmico caracterizato por tallos regulars sobre una musica de fundo feita con una bateria ritmica, conoixita como "beat", y a bateria, que se tanye en o tercer tiempo de cada compás. Iste ritmo ye mas lento que os d'atros estilos precursors d'o reggae como lo ska y o rocksteady.
A lo reggae se l'asocia con o movimiento rastafari, que influyó a muitos musicos prominents d'o reggae en os anyos 1970 y anyos 1980.
A lo prencipio o suyo emplego se limitaba a las cerimonias rasta, mas entabant se convertió en un vehiclo d'expresión musical en os guetos de Chamaica.
A musica reggae a sobén toca temas socials, amás de politicos u relichiosos. Iste compromís que adopta a sobén o reggae permite relacionar-lo con atros estilos como a canción d'autor u o punk.
A primera aparición d'a musica reggae s'atribuye a la canción Fat man d'o cantaire Derrick Morgan. Encara que bi'n ha que dicen que "Do the reggay" d'o grupo The Maytals liderato por Toots Hibbert, en estió a primera canción.


== Estilos ==
En Chamaica s'han feito populars nuevos estilos como lo dancehall y o ragga (tamién conoixito como raggamuffin) consistents en un reggae con bases electronicas, probablement influitas por o hip hop, o drum and bass y atros estilos.
Gracias a la faina de DJ Kool, apareixe un nuevo estilo dito hip-hop u musica rap. En o sentito chamaicano d'a parola ye un DJ (Disc Jockey), que s'encarga de meter-ie a musica, y un "MC" (Master of Ceremonies) u rapero, que i fa rimas vocals. Os termins jaying, toasting o chating s'emplegan en Chamaica. O termin rapper gosa emplegar-se en tot o mundo.


== Artistas ==
Beluns d'os entrepites mas conoixitos d'o chenero son Bob Marley, Peter Tosh, Jimmy Cliff, Steel Pulse, Bunny Wailer y Black Uhuru, entre atros.


== Festivals internacionals de musica reggae ==

Reggae Sunsplash, Ocho Rios, Chamaica.
Sting Reggae Music Festival, Kingston, Chamaica.
Reggae Sumfest, Montego Bay, Chamaica.
Westchester Reggae Fest, White Plains, Nueva York, Estaus Unius.
Austin Marley/Reggae Festival, Austin, Texas, Estaus Unius.
Sierra Nevada World Music Festival, Mendocino County, California, Estaus Unius.
Reggae on the River, California, Estaus Unius.
Reggae on the Rocks, Morrison, Colorado, Estaus Unius.
Two 77 Splash, Amsterdam, Países Baixos.
Reggae Sundance, Eindhoven, Países Baixos.
LB27 Reggae Camp, Komarom, Hongría.
Rototom Sunsplash, Osoppo, Italia.
Soča Reggae Riversplash, Tolmino, Eslovenia.
Seasplash Reggae Festival, Pula, Croacia.
Chiemsee Reggae Summer, Übersee, Alemanya.
Summerjam, Colonia, Alemanya.
MIDEM Reggae Showcase, Canes, Occitania.
Ostróda Reggae Festival, Ostroda, Polonia.
One Love Sound Fest, Wroclaw, Polonia.
Reggae Geel, Geel, Belchica.
Notting Hill Carnival, Londres, Gran Bretanya.
Uppsala Reggae Festival, Suecia.
Bob Marley Outernational Day, Perth, Australia.
Rototom Sunsplash, Osoppo (Italia).
Sikula Reggae Festival, Rosolini (Sicilia, Italia).
Gusto Dopa Al Sole, Salento (Pulla, Italia).
Salento Summer Festival, Salento (Pulla, Italia).
Castello Reggae, Alvito (Lazio, Italia).


== Referencias ==


== Filmografía ==
The Harder They Come (Perry Henzell, 1972)
Rockers (Ted Bafaloukos, 1978)


== Bibliografía ==


== Vinclos externos ==
(en) Roots Archives
(es) Associació Cultural Reggae
(es) Reggae-News
(es) Reggae Crew Panama
(es) Bcn-Reggae Town
(es) Bcnreggaezine
(es) Vzlareggaezine
(it) Rastamusic.com