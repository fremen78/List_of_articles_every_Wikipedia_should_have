O liquido (d'o latín < LIQUIDUM) ye un d'os estaus d'a materia. Ye un fluido, adintro do que os atomos u moleculas que lo forman se mueven librement en o suyo interior. S'esferencian d'os gases (tamién fluidos), en que as distancias entre as suyas moleculas son cuasi invariants por lo que se les considera cuasi incompresibles. D'atra man, a materia en estau liquido ye facilment deformable. A superficie ye una superficie libre en que o liquido no ye limitato por un contenedor.
O paso d'o estau solido a o estau liquido se diz fusión, y o paso inverso ye a solidificación (conoixito como conchelación cuan se debe a una reducción d'a temperatura). O paso d'estau liquido a o estau gaseoso se diz evaporación, y o paso inverso ye a condensación.
Os liquidos se mesuran en unidaz de volumen, la d'o Sistema Internacional d'Unidaz ye o metro cubico, encara que tamién gosa emplegar-se muit a sobén o litro, equivalent a un decimetro cubico. Tradicionalment en Aragón bi heba mesuras que s'utilizaban pa medir la cantidat de liquido, tals como l'arrobeta, o nietro, o cantaro, o charro (u pichera) y a pichereta.
Bels eixemplos de liquidos incheritos por os humans son l'augua, a leit u o vin.


== Referencias ==