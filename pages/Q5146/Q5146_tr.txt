Portekizce, iki yüz milyonun üzerinde insan tarafından ana dil olarak konuşulan Hint-Avrupa dili. Dünya üzerinde en yaygın altıncı dildir. Beş kıtada konuşulmaktadır. Güney Amerika'da yaklaşık 190 milyon (nüfusun %51'i) kişi tarafından, Latin Amerika'da ise nüfusun % 34'ü tarafından konuşulmaktadır. Hint-Avrupa dil ailesinin İtalo-Keltik alt grubunun Latin dilleri koluna bağlıdır. İspanyolcaya çok yakın olmakla birlikte İspanyolcadan daha yumuşak ve melodiktir. Sözcük hazneleri %70 ortak olsa da İspanyolcada kullanılmayan burundan seslere Portekizcede çokça rastlanır. Bu sesler aksanlı olduklarında, ã (coração: kalp), õ (corações: kalpler) harfleriyle; aksansız olduğunda ise sözcük sonuna konan m (bem: iyi) harfi ile gösterilir. İtalyanca, Fransızca ve Rumence ile de oldukça benzerlik taşır. Portekizceye en yakın dil ise İspanya’nın Galiçya bölgesinde konuşulan Galiçyaca'dır (Gallego). Dünya üzerinde yayılımı 15. ve 16. yüzyılda Portekiz'in sömürgeleştirme sürecinde hız kazanmıştır.
Brezilya ve Portekiz’de konuşulan şiveler telaffuz açısından pek çok farklılık taşısa da iki ülkede yaşayanlar birbirlerini en ufak bir zorluk olmadan anlayabilirler. Az sayıda da olsa bazı kelimeler iki ülkede değişik biçimde söylenir. Portekiz’de “ananas”, Brezilya’da “abacaxi”dir.


== Alfabe ==

Portekizce sesli harflerinde ayrıca à, á, â, ã, é, ê, í, ó, ô, ú işaretlerini ve ch, lh, nh, rr, ss, qu, gu digraflarını kullanır.


== Bazı sözcüklerin Portekizceleri ==


=== Rakamlar ===
sıfır- zero
bir- um
iki- dois
üç- três
dört- quatro
beş- cinco
altı- seis
yedi- sete
sekiz- oito
dokuz- nove


== Sözcükler ve söz öbekleri ==
Nasılsınız?- Como você está?
Teşekkür ederim, iyiyim- Bem, obrigado / Bem, obrigada
Siz nasılsınız?- E tu? (Portekiz'de) E você? (Brezilya'da)
Lütfen- Por favor
Lütfen- Se faz favor (kullanımı daha yaygındır!) (Portekiz'de)
Teşekkür ederim- Obrigada (Kadınlar teşekkür ederken kullanır)
Teşekkür ederim- Obrigado (Erkekler teşekkür ederken kullanır)
Bir şey değil- De nada
Şerefe- Saúde (Aynı zamanda "Çok yaşa!" anlamında da kullanılır.)
Evet- Sim
Hayır- Não
Var mı?- Tem? (Soru sormak için ek yok ancak soru vurgusuyla okumak gerekiyor.)
Var- Tem/Há
Yok- Não tem/Não Há
Bugün- Hoje
Yarın- Amanhã
Bilmiyorum- Não sei
Çok insan- muita gente
Seni seviyorum- Amo-te (Portekiz'de) Te amo (Brezilya'da)
sonra- depois
önce- antes
merhaba- oi (Brezilya'da)
merhaba- olá
Ne haber?- Tudo bem? (yanıt da aynıdır.)
öptüm- beijo(s)
güle güle- tchau (genelde 'xau' diye kullanırlar), adeus
ben … - eu sou …
…. severim- eu amo …
…. sevmem- eu não amo …
ben- eu
sen- tu (Portekiz'de), você (Brezilya'da)
o (kadın)- ela
o (erkek)- ele
biz- nós
siz- vocês
onlar (kadınlar)- elas
onlar (erkekler)- eles
için- para (cümlenin içeriğine göre farklı kelimeler de kullanılmaktadır)
benim için- para mim
senin için- para ti (Portekiz'de), para você (Brezilya'da)
sonsuza kadar- para sempre
anlaştık- combinado, fechou
sabah- manhã
öğle- tarde
akşam, gece- noite
sevgi- amor
Portekizce'de Renkler 

Branco: Beyaz
Preto: Siyah
Verde: Yeşil
Marrom: Kahverengi
Amarelo: Sarı
Laranja: Turuncu
Vermelho: Kırmızı
Cinza: Gri
Azul: Mavi
Rosa: Pembe
Roxo: Mor
Ciano: Açık mavi (cam göbeği)
Azul-marinho: Lacivert
Portekizce Günler

Segunda-feira: Pazartesi
Terça-feira: Salı
Quarta-feira: Çarşamba
Quinta-feira: Perşembe
Sexta-Feira: Cuma
Sábado: Cumartesi
Domingo: Pazar


== Konuşulduğu Bölgeler ==


== Ayrıca bakınız ==
Avrupa Portekizcesi
Brezilya Portekizcesi
Makao Portekizcesi
Lusofon


== Dış bağlantılar ==
Uluslararası Portekizce Dili Enstitüsü (CPLP)19 Mart 2004 tarihinde Wayback Machine sitesinde arşivlendi.
Ielanguages - Portekizce temel bilgiler 18 Mart 2006 tarihinde Wayback Machine sitesinde arşivlendi. (İngilizce)
BBC'nin Portekizce kursu 4 Şubat 2006 tarihinde Wayback Machine sitesinde arşivlendi. (İngilizce)
Çevrimiçi Portekizce kursu
Portekizce-Türkçe Sözlük, Portekizce-Türkçe karşılıklı çeviri yapan çevrimiçi sözlük.


== Kaynakça ==