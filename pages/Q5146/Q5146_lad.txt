La lingua Portugeza, tambien yamado de Portugez, es una de las Lingua Romanse, es una lingua ke tiene su orijin enel Galego-Portugez avlado enel Reyno de Galiza i enel norte de Portugal. Kon la kriasion del Reyno de Portugal en 1139, la língua se fue a todas las partes dande era de dominasion de Portugal. En akeya epoka el portugez no era solo avlada en las tierras de dominasion portugeza ma tambien entre munchos de los governos del reyno en sus kontaktos kon los ajénos. En espesial en esta epoka fue dande la lingua izó influensa sobre varias otras linguas.
El Portugez es una de las linguas ofisialas de la Union Evropea, Merkosul, Union de Nasiones Sud Amerikanas, Organizasion de los Estados Amerikanos, Union Afrikana i de los paíyzes Luzófonos. Tiene aproksimativamente 280 milyones de avlantes, el Portugez es la 5° (sinken) lingua mas avlada enel mundo, la 3° (terzera) lingua mas avlada enel Emisfério Oksidental i la mas avlada enel Emisfério Sud de la Tierra.
Durante los deskuvrímientos portugezos, eyos yevaron su idióma a los mas leshos lugares. Brasil i Portugal son los unikos paíyzes dande la lingua es avlada komo primera. Aser ke, el idióma es tambien uzado komo lingua franka en las antikas kolonyas portugezas de Mosambiko, Angola, Kabo Védre, Ginea-Bissau, Santo Tomé i Príncipe, todas en Afrika.