An Portuges (português o língua portuguesa) sarong tataramon na Indo-Europeo. Aki ini kan Latin na sa Tiyempo Klasiko pigdara kan mga sundalong Romano sa rehiyon nin Galicia sa Espanya asin sa norte kan Portugal. Sa pagkatopos kan Reconquista, nagin lenguahe ini kan enterong Portugal. Dinara kan mga Portuges an saindang tataramon sa mga koloniya ninda durante sa mga siglong 15 asin 16. An resulta kaini ay sa presenteng tiyempo an Portuges ay ikaanum na tataramon na pinaká dakol na panataram. Sa enterong kinàban igwang 200 milyon mas o menos na katawong nangagamit kaini, partikularmente sa Brasil(182 na milyon), sa Portugal (10.3 na milyon) sa Angola, Mosambik asin sa Timor Oriental.