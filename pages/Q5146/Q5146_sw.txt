Kireno (PortuguÃªs - tamka "purtuGESH") ni lugha ya Kirumi inayozungumzwa hasa nchini Ureno na Brazil, lakini pia Kusini mwa Afrika, Asia Kusini na Asia Kusini-Mashariki. 
Imekuwa lugha ya kimataifa kutokana na historia ya ukoloni ya Ureno ikiwa na wasemaji wa lugha ya kwanza milioni 210-215; pamoja na wasemaji wa lugha ya pili kuna watu milioni 270 duniani wanaoelewana kwa Kireno, hivyo ni lugha ya 5 au ya 6 ulimwenguni. 
Kutokana na historia ya ukoloni Kireno kimepatikana katika nchi zifuatazo: 


== Kireno kama lugha rasmi ==
Ureno
Brazil
Angola
Msumbiji
Kabo Verde
Guinea Bisau
Sao Tome na Principe
Timor ya Mashariki


== Lugha ya kieneo ==
Makau (mkoa wa Uchina)
Goa (mkoa wa India)


== Historia ya lugha ==
Kireno ni moja kati ya lugha za Kirumi maana yake kimetokana na Kilatini cha Dola la Roma lililotawala eneo la Ureno kwa karne nyingi.
Ni karibu hasa na Kigalicia kinachozungumzwa katika Hispania ya Kaskazini.
Wareno waliacha lugha yao katika makoloni yao. Leo hii idadi ya wasemaji katika Ureno ni milioni 10 tu - idadi kubwa kabisa wako nje ya Ureno, hasa Brazil.
Kireno kilisambaa zaidi katika karne ya 20 kwa sababu Wareno waliondoka Ureno kutafuta kazi katika nchi nyingi za Ulaya. Vilevile kuna Wabrazil na Waangola waliotoka kwao kuhamia penginepo wakienda na lugha yao.


== Viungo vya nje ==
makala za OLAC kuhusu Kireno Archived 4 Agosti 2021 at the Wayback Machine.
lugha ya Kireno katika Glottolog
http://www.ethnologue.com/language/por