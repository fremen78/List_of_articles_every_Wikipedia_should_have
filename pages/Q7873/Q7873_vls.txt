Bloed is e vloeistoffe die in 't lyf van een organisme circuleert voe de verdêlienge van voediengsstoffn en den ofvoer van ofvolstoffn van 't metabolisme. 
By ogere bêestn lik reptieln, veugels, amfibieën en zoogbêestn zorgt 't ook voe den transport van zuurstoffe, den ofvoer van 't verbrandiengsproduct kooldioxide en voe de temperateure van warmbloedign in stand t' oudn: e vôorbêeld van homeostase. By ogere bêestn wordt 't bloed roundgepoempt deur een erte, in e geslootn systêem van slagoaders, oarvoaten en oaders.
Insektn doarenteegn en gin gesloten circuloatiesysteem, mêestal gin zuurstoffebiendende bestanddêeln in 't bloed (da by die beesten hemolymfe noemt) en de ademhaliengsfuncties wordn by under nie deur 't bloed vervuld.
Andere geleedpôtigen en soms wel bloed dat zuurstoffe transporteert, mo mêestal gebeurt da nie me hemoglobine, mo met hemocyanine, e koperoudend zuurstoftransporteiwit dat vry in 't bloed is opgelost.