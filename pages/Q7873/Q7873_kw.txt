Goos yw lin rudh a gylghres yn gwythiennow, gwythi bras ha kolon tus ha mellkeynogyon erel. Ev a gomprehend an lin plasma, ha kellow a res dredho: kellow rudh (Erythrocytes), plateligow (Thrombocytes) ha kellow gwynn (Leukocytes).
Ottomma chif system daromres a-ji dhe'n korf, a bareus oksyjen dhe bub organ ha kell an korf. Sodhogeth an kellow rudh yw karya oksyjen a-dro dhe korf dhe ri nerth dhe'n keher. Kellow rudh yw an unnik kellow y'n korf na gomprehend sprusen. Sodhogeth an kellow gwynn yw omladha disesys ha kleves a assay omsettya war an korf. Plasma yw omgemeryansek rag karya karbon dewoksid. 
Niver a dermow medhegel a dhalleth gans hemo- po hemato- a dheu dhyworth an ger Hen Rek rag goos - αἷμα (haima).
Goos yw pompyes dre'n korf gans an golon. Yma yntra peswar ha hanter po pymp liter a woos yn korf den kemmyn. 


== Liw ==
Liw goos denel a greg war vyns oksyjen ynno, drefen hemma dhe effeythya studh oksydysa yn atomow horn y'n hemoglobin - ha hemm a greg war dyller an goos y'n system kylghresyas. Y'n gwythi bras ha'n reunbib, nivelyow oksyjen yw ughel ha rudh glew yw an goos. Y'n gwythiennow, yma le a oksyjen y'n goos, ha'y liw yw rudh tewl.