Leacht speisialtaithe de chuid na colainne is ea an fhuil. Soláthraíonn sí ábhar riachtanach – ocsaigin (O2) agus cothaithigh – do chealla na colainne, agus iompraíonn sí fuíolltáirgí meitibileacha ó na cealla seo go dtí na baill eisfheartha: na duáin, an t-ae, na scamhóga agus an stéig. Lánaíonn sí roinnt fheidhmeanna eile chomh maith: iompraíonn sí na hormóin timpeall na colainne, agus tá páirt láidir aici i gcosaint na colainne ó ionfhabhtú.

Tá trí chomhpháirt san fhuil: na fuilchealla dearga, a iompraíonn ocsaigin; na fuilchealla bána, a chosnaíonn an cholainn ó ionfhabhtú, maraon leis na pláitíní, a chneasaíonn gránuithe agus créachtaí; agus an plasma, leacht a iompraíonn na cealla fola agus ina dtuaslagaíonn na substainte iompartha eile.
Sna daoine fásta, is sa smior a chruthaítear na fuilchealla nua, i bpróiseas ar a dtugtar fuilghiniúint.
Úsáidtear an focal céanna fuil i nGaeilge na hAlban.


== Sna Logainmneacha ==
Cnoc Fola i gContae Dhún na nGall
Tuar na Fola, paróiste i gContae Luimnigh
Corr na Fola, baile fearainn i gContae Ros Comáin
Bruach na Fola i mBré i gContae Chill Mhantáin
Doire na Fola, baile fearainn i gCill Cháscáin i mBéarra
Páirc na Fola i nGaeltacht Chorca Dhuibhne


== Féach freisin ==
Dracula


== Tagairtí ==


== Naisc sheachtracha ==