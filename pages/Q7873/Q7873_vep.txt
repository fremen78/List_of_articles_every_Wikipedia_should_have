Veri (vai čak, latin.: sanguis) om organizman südäiümbrišton nozol likui ühtenzoitai kudeh. Kogoneb nozolas ümbištospäi (verenplazm, 50..60 %), leikocitoišpäi, eritrocitoišpäi da trombocitoišpäi (40..50 %).
Mehen veren mülü om 5,2 litrad keskmäras, naižen — 3,9 litrad, vaiše sündnuden lapsen veren lugumär om 200..350 ml. Veren pala täuz'kaznuden ristitun organizmas vajehtase 6..8 procentad röunoiš. Sel'grodaižil veri om rusttan mujun ližamujuidenke (vauhrusttaspäi muzarustthasai).
Veri cirkuliruib soniden sauptud sistemas südäikeran ritmižen likundan abul. Verenpörund ei kosketa hibjan toižid kudehid gistogematižiden barjeroiden olendan tagut.
Gematologii tedoidab veren eriližusid.


== Homaičendad ==