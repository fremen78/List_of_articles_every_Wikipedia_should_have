Le sanguine [s√°n-gwi-ne] es le fluido que circula per le vasos sanguinee. Illo es le sol texito liquide del animales. Illo contine cellulas rubie, cellulas blanc, e plachettas, e un liquido pallide appellate plasma. 
Iste liquido age como un medio fluide pro le suspension del cellulas sanguinee e substantias pro le coagulation del sanguine. Illo etiam transporta nutrimento dissolvite al texitos del corpore; al mesme tempore illo remove le discargas residual del texitos e les livra al organos de excretion como le renes e le pulmones.
Le cellulas rubie del sanguine contine hemoglobina, le pigmento rubie que porta oxygeno. Assi le sanguine porta oxygeno a omne texitos del corpore. Le cellulas blanc del sanguine es parte del defensas del corpore contra infectiones. Alcunes de illos ingluti bacterios e viruses e destrue los, ancora alteres produce proteinas e anticorpores pro combatter le infectiones.
Le plachettas es parve cellulas que circula in le sanguine pro impedir e cessar le fluxo de sanguine foras del vasos (un hemorrhagia), e promover le coagulation del sanguine in un vulnere. Le cellulas del sanguine, rubie, blanc e le plachettas es elaborate in le medulla del ossos.


== Vide etiam ==
Anemia
Gruppo sanguinari


== Referentias ==