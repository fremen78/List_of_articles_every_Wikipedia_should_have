Sanger ta un tehido likido cu ta core den e sistema di circulacion paden di un curpa. E ta hunga un rol crucial den transporte di oxigeno, nutriente, anticurpa, y hormoon. 
Sanger ta consisti di celnan di sanger cora, celnan di sanger blanco, y plachi di sanger flotando den plasma di sanger. E celnan ta forma 45% y e parti likido, cual ta e plasma ta forma 55% di e sanger. Un adulto tin un averahe di 5 liter di volumen di sanger, pero e volumen por varia a base di peso, haltura, y sexo.