Zespół Szkół Elektronicznych im. Bohaterów Westerplatte w Radomiu – zespół szkół powstały w 1967 roku jako Technikum oraz Zasadnicza Szkoła Telekomunikacyjna. Znajduje się na radomskim osiedlu Nad Potokiem. Dyrektorem szkoły jest mgr Konrad Witkowski.


== Historia ==
Szkoła założona została 1 września 1967 roku funkcjonując jako Technikum oraz Zasadnicza Szkoła Telekomunikacyjna. Pierwszym dyrektorem został mgr inż. Tadeusz Ornatowski.
W dniu 1 września 1976 technikum rozpoczęło rok szkolny pod nową nazwą Zespół Szkół Elektronicznych, a miesiąc później, 10 października otrzymało imię Bohaterów Westerplatte. W 1984 roku dyrektorem szkoły został dr inż. Józef Nogaj, który zmarł 31 grudnia 1993, a jego funkcję przejęła jego zastępczyni – mgr inż Janina Woźniak.
W 1999 roku Zespół Szkół Elektronicznych otrzymał nowy budynek, gdzie umieszczono warsztaty i laboratoria, a trzy lata później przeniesiono tam bibliotekę i czytelnię.
Pod koniec 2022 roku zakończyła się termomodernizacja „Elektronika” i oddano do użytku wielofunkcyjne boisko.


== Rankingi ==
W corocznych rankingach szkół średnich i wyższych czasopisma „Perspektywy” Zespół Szkół Elektronicznych zajmuje wysokie miejsca w Polsce oraz konsekwentnie najwyższe spośród radomskich techników.


== Kierunki kształcenia ==
W ramach technikum Zespół Szkół Elektronicznych w Radomiu kształci w sześciu zawodach:

technik automatyk
technik elektronik
technik informatyk
technik mechatronik
technik programista
technik robotyk


== Przypisy ==


== Linki zewnętrzne ==
https://www.elektronik.edu.pl/index.php?option=com_content&view=article&id=15&Itemid=126
https://www.cozadzien.pl/ze-szkolnej-kroniki/ze-szkolnej-kroniki-elektronik/81863
https://www.cozadzien.pl/box-technika/zespol-szkol-elektronicznych-im-bohaterow-westerplatte/25899#:~:text=Zosta%C5%82%20za%C5%82o%C5%BCony%20w%20dniu%201,otrzyma%C5%82%20imi%C4%99%20%E2%80%9EBohater%C3%B3w%20Westerplatte%E2%80%9D.
https://www.radom24.pl/wiadomosci-radom/elektronik-w-nowej-odslonie-53621#:~:text=Zako%C5%84czy%C5%82a%20si%C4%99%20termomodernizacja%20budynk%C3%B3w%20Zespo%C5%82u,budynku%20warsztat%C3%B3w%20i%20sali%20gimnastycznej.&text=%2D%20Elektronik%20jest%20od%20wielu%20lat,czo%C5%82owych%20szk%C3%B3%C5%82%20zawodowych%20w%20Polsce.
https://www.elektronik.edu.pl/index.php?option=com_content&view=article&id=909&Itemid=396
https://www.elektronik.edu.pl/index.php?option=com_content&view=article&id=909&Itemid=396