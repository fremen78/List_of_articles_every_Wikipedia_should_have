Iste articlo ye sobre una pieza mecanica circular. Ta atros usos se veiga Rueda (desambigación).

A rueda (d'o latín < ROTA) ye una pieza mecanica circular que chira arredol d'un eixe; puet considerar-se una maquina simpla, y fa parti d'o conchunto dito elementos de maquinas.
Ye uno d'os inventos fundamentals en a Historia d'a Humanidat, por a suya gran utilidat en a elaboración d'alfarería, en o transporte terrestre, y como parti fundamental de diversas maquinas. O conoiximiento d'o suyo orichen se pierde en o tiempo, y os suyos multiples usos han estato muit importants en o desembolique d'o progreso humán.