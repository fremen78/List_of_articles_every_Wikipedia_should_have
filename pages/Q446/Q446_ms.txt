Roda (Jawi: ‏رودا‎code: ms is deprecated ‎ pinjaman Portugis: rodacode: pt is deprecated ) ialah suatu peranti bulat yang berupaya berputar pada paksinya (gandar) dan dengan itu, dapat memudahkan pergerakan atau pengangkutan melalui penggelekan. Selain itu, roda juga boleh dipergunakan untuk melakukan kerja melalui mesin. Contoh-contoh yang biasa boleh didapati dalam kegunaan-kegunaan pengangkutan. Lebih umum lagi, istilah ini juga dipergunakan untuk objek-objek bulat yang berputar atau berpusing, umpamanya pemutar tembikar, kemudi kapal, dan roda tenaga.


== Sejarah roda ==

Menurut kebanyakan sumber yang berwibawa, roda pada asalnya direka di Mesopotamia kuno untuk dipergunakan sebagai peroda tembikar pada tahun 3000 SM. Roda juga mungkin direka secara berasingan di China sejak dari sekitar 2800 SM. Ia juga dipercayai direka pada zaman India kuno. Walaupun Inka dan sesetengah budaya hemisfera barat tidak mengembangkan roda dengan sepenuhnya, budaya-budaya ini kelihatan mendekati konsep roda. Tanggapan ini berdasarkan penemuan batu-batu bak roda pada objek-objek yang dikenal pasti sebagai mainan kanak-kanak yang telah wujud sejak dari sekitar 1500 SM lagi. Bagaimanapun, roda tidak diketahui di Afrika sub-Sahara, Australia, dan benua Amerika sehingga hubungan-hubungan yang agak baru dengan orang Eurasia.
Justera itu, perekaan roda bolehlah dikatakan berlaku pada akhir Zaman Neolitik, sehubungan dengan kemajuan-kemajuan teknologi yang lain yang melahirkan Zaman Gangsa Awal. Perhatikanlah bahawa ini membayangkan banyak milenium tanpa roda, walaupun pertanian telah diperkenalkan. Roda-roda yang awal merupakan cakera kayu yang mudah, dengan satu lubang untuk gandarnya. 
Roda berjejari direka jauh lebih kemudian, dan membenarkan pembinaan kenderaan-kenderaan yang lebih ringan dan lebih laju. Contoh-contohnya yang paling awal boleh didapati dalam kebudayaan Andronovo yang wujud sejak dari kira-kira 2000 SM (sila lihat rata). Rata-rata Celt yang mempunyai rim besi di sekeliling rodanya wujud sejak dari milenium ke-1 SM. Roda berjejari telah digunakan tanpa banyak pengubahsuaian sehingga awal abad ke-20.
Pada bulan Julai 2001, roda menjadi sebuah objek paten yang inovatif tetapi tidak bersifat rekaan. Dipatenkan sebagai sebuah "peranti pemudahan pengangkutan bulatan", paten tersebut diperoleh oleh John Keogh, seorang peguam dari Melbourne, Australia, semata-mata untuk membuktikan ketidakadilan dan ketidaktepatan sistem paten moden.


== Pentingnya roda ==
Perekaan roda terbukti amat penting bukan sahaja sebagai salah satu alat pengangkutan, tetapi juga untuk pengembangan teknologi pada umumnya. Penggunaan-penggunaan roda yang utama termasuk:

kincir air
roda gear (lihat juga mekanisme Kythira)
roda pintal
astrolab
turkuet.
Roda-roda yang lebih moden termasuk kipas, enjin jet, roda tenaga (giroskop), dan turbin.
Kepentingan utama roda juga menyebabkannya menjadi sebuah metafora kebudayaan dan rohaniah yang kuat untuk kitaran atau ulangan tetap (sila lihat chakra, penjelmaan semula).


== Mekanik ==

Roda (bersama-sama gandarnya) dianggap sebagai salah satu mesin mudah dan berkedudukan berhampiran dengan titik permulaan teknologi manusia maju, iaitu maju dari segi pembandingan dengan inovasi-inovasi mekanik yang lebih awal, seperti pisau dan kapak batu/tulang, peluncur berasaskan tegangan, pencedok, dan penyodok.
Apabila roda digunakan bersama-sama gandar, roda berpusing pada gandarnya atau gandar berpusing di dalam sebuah kenderaan (umpamanya pedati) atau rumah gandar (umpamanya mesin kisar). Mekanisme kedua-dua ini adalah sama. 
Rintangan yang rendah terhadap pergerakan (berbanding dengan seretan) boleh diterangkan seperti yang berikut (rujuk kepada geseran):

daya normal pada antara muka gelongsoran adalah sama;
pekali geseran pada antara muka biasanya adalah lebih rendah.
Bebola dipergunakan untuk mengurangkan geseran pada antara mukanya.
Contoh:

Mengheret sebuah objek yang beratnya 100 kilogram sejauh 10 meter pada permukaan yang μ = 0.5, dan daya normal = 980 N, memerlukan kerja (iaitu tenaga) sebanyak 980 × 10 × 0.5 = 4,900 joule.
Sekarang, berikanlah objek tersebut 4 roda. Daya normal antara 4 roda dan gandarnya adalah tepat sama (pada jumlahnya), iaitu 980 N. Andaikanlah μ = 0.1, diameter roda = 1,000 mm, dan diameter gandar = 50 mm. Kini walaupun objek masih bergerak 10 m, permukaan-permukaan geseran gelungsur hanya menggelungsur antara satu sama lain pada jarak 0.5 m. Oleh itu, kerja yang dilakukan ialah hanya 980 x 0.5 x 0.1 = 49 joule.
Tenaga tambahan hilang di roda kepada antara muka jalan raya. Ini diistilahkan sebagai geseran guling dan merupakan hilang pengugahan yang amat kecil.


== Kenderaan beroda ==
Kenderaan biasanya dikelaskan mengikut bilangan rodanya:

Kenderaan satu roda
Kenderaan dua roda
Kenderaan tiga roda
Kenderaan empat roda


== Lihat juga ==

Geseran guling
Kesan putaran balikan
Penutup hab
Pensaizan roda
Roda basikal
Roda dan gandar, mesin mudah
Roda empat segi
Roda kemudi kapal
Roda pemecahan, sejenis penyeksaan
Roda stereng
Roda warna
Tayar


== Pilihan lain ==
Alat-alat pengangkutan daratan tanpa roda yang lain termasuk:

Hoverkraf
Kereta api keapungan magnet
Kereta luncur salji
Travois


== Rujukan ==


== Pautan luar ==
(Inggeris) Kenderaan beroda yang awal di seluruh dunia, khususnya di China Diarkibkan 2005-11-03 di Wayback Machine