Lissandru (o Liscianniru) Magnu (giugnettu 356 a.C. – 11 di giugnu 323 a.C.), regi di Macedonia, esti cunsidiratu unu dî cumannanti militari cchiù 'mpurtanti dâ istoria, cunquistannu na grossa fedda dû munnu canusciutu all'èbbica.
Sicutannu l'unificazziuni dî citati-statu di la Grecia antica sutta lu duminiu di sò patri Filippu u' Macèduni, Lissandru cunquistau lu 'mperiu persianu, ca cumprinnìa tra l'autri cosi, l'Anatolia, a' Siria, a' Fenicia, l'Egittu e a' Mesopotamia, spincènnusi nzinu all'Afganistan e ô Punjab, in India.

In Egittu funnau a' città di Alessandria, e fu lu capustìpiti dâ dinastia tulimàica. Mùriu ntu 323 a causa di na maladìa, forsi a' malaria, o u' tifu.