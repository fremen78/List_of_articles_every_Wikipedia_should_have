Si Alehandro III sa Masedonya (Grinyego: Αλέξανδρος Γ' ο Μακεδών, Aléxandros III o Makedón) (ika-20 sa Hulyo, 356 BC - ika-11 sa Hunyo, 323 BC), mas nailhan nga Alehandro ang Bantogan (Grinyego: Αλέξανδρος ο Μέγας, Aléxandros o Mégas), maoy Griyegong hari ug kongkistador sa Imperyong Persa. Usa siya sa mga labing bantogang mga kumander sa militar sa kasaysayan, ug wala sab kuno mapildi og gubat. Sa panahon sa iyang kamatayon, naangkon na niya nag kasagara sa kalibotan nga nailhan sa karaang mga Griyego.
Si Alexander nahimong hari sa Macedonia pagkahuman mamatay ang iyang amahan nga si Felipe II sa Macedonia. Si Felipe mihiusa sa kasagaran sa mga dakbayang estado sa Gresya sa ilalom sa Masendonyanong pederasyon nga gitawag nga Liga sa Corinto. Human matino niya ang iyang pagpangulo pinaagi sa pagpusgay og usa ka rebelyon sa kasadpang Gresya, ug paghimo og mubo apan dugoon nga panag-abot sa amihanang silingan sa Masedon, si Alexander mitan-aw na usab ngadto sa Imperyong Persiyano, nga iyang gipildi. Ang iyang mga nakuha lakip na ang Anatolya, Sirya, Pinisya, Hudeya, Gaza, Ehipto, Baktriya, ug Mesopotamya, ug miusbog pa ngadto sa utlanan sa sa iyang kaugalingong imperyo ngadto na sa Punjab, Indiya.


== Mga reperensya ==