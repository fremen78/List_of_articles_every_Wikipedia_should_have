Aleksander III sian Makedonia (20/21 Juli 356 – 10/11 Juni 323 SM), lumobi binoto manjadiAleksander Agung (Μέγας Ἀλέξανδρος, Mégas Aléxandros) sanga Iskandar Godang, ima raja Kakaisaran Makedonia (Βασιλεύς Μακεδόνων), sada negara i luak timur laut Yunani. I umur toli pulu taon, ia mamimpin sada kakaisaran targodang i maso sejarah kuno, mangampar muloi tingon Laut Ionia sampe tor Himalaya. Ia inda unjung tarkalahkon i paporangan dot ianggap manjadi komandan porang targagah sapanjang maso. Aleksander sorang i Pella i 356 SM dot manjadi murid ni sada filsuf tarbonggal, Aristoteles. I taon 336 SM Aleksander manggontion amangnia, Filipus II sian Makedonia, manjadi pamimpin Makedonia sidung amangnia ibunu alak naso binoto. Filipus on madung patalu ampir negara-kota i daratan utamo Yunani tu hegemoni Makedonia, lewat militer dot diplomasi.
Sidung maninggalna Filipus, Aleksander mawarisi karajaan na gogo dot pasukan na malo. Ia marhasil pagogo kakuasoan Makedonia i Yunani, dot sidung otoritasnia i Yunani dame, ia mambaen rencana militer get pagodang dot pabolak kakuasoannia na inda sampat isaloseon ni amangnia. I taon 334 SM ia menginvasi luak kakuasoan Persia dli Asia Minor dot mamuloi kampanye militer na tarjadi saonok sapulu taon. Aleksander patalu Persia i paporangan na manontuon, na lobi tarbonggal antara lain Porang Issus dot Porang Gaugamela. Aleksander dungni manggulingkon kakuasaan raja Persia, Darius III, dot patalu sude Kakasiaran Persia (Kakasiaran Akhemeniyah).Templat:Cref Kakaisaran Makedonia saonnari mambontang muloi tingon Laut Adriatik sampe Aek Indus.
Arani giot ni roana tolap tu "ujung dunia", Aleksander pe manginvasi India i taon 326 SM, tai tarpaksa aterek arani pasukannia ampir mangarontak. Aleksander maninggal  Babilonia


== Sumberna ==