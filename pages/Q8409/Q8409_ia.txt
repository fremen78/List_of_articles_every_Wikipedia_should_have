Alexandro Magne (356 aEC - 323 aEC) esseva rege de Macedonia ab 336 aEC e conquirente del grande Imperio Perse. Como commandante del vaste armea de Macedonia ille conquireva Grecia in 336 aEC, batteva le rege perse Darius in Asia Minor in 333 aEC, depost se moveva a Egypto, ubi ille fundava Alexandria. Ille batteva le Persas de nove in Assyria in 331 aEC, pois procedeva deinde al est pro pervenir al Indus. Ille conquireva le Punjab ante que truppas diminuite fortiava su retraite.
Filio de Philip II e Olympias, Alexandro esseva educate per le philosopho Aristotele. Ille primemente videva militantia in 340 aEC, e al battalia de Chaeronea in 338 aEC contribueva al victoria per un carga de cavalleria. Al etate de 20, quando su patre esseva assassinate, ille prendeva le poter del throno e le armea. Ille assecurava su frontiera nord, reprimeva un tentativa de rebellion in Grecia per su prisa de Thebes, e in 334 aEC passava le Dardanelles pro le campania contra le vaste Imperio Perse. Ille ganiava su prime victoria super le fluvio Granicus, juxta le Dardanelles. 
In 333 aEC ille dirigeva Darius a Issus, e depost mitteva se in motion pro Egypto, ubi ille esseva recipite como pharaon. In le interim, Darius assemblava medie million homines pro un battalia final a Gaugamela, juxta Arbela super le Tigris, in 331 aEC, sed Alexandro, con 47000 homines, delivrava le Persas a retraite. Post le victoria ille remaneva un mense in Babylon, depost marchava a Susa e Persepolis e in 330 aEC a Ecbatana (al presente Hamadan, Iran). Longemente depost, ille esseva informate que Darius habeva morite.
In Afghanistan ille fundava colonias in Herat e Kandahar, e in 328 aEC perveniva al planas de Sogdiana, ubi ille maritava Roxana, filia del rege Oxyartes. India esseva su sequente destination, e ille perdurava al Indus. Juxta le fluvio Hydaspes (al presente Jhelum) ille militava un de su implacabile battalias contra le rajah Porus. Al fluvio Hyphasis (al presente Beas) su truppas deplite refusava a continuar, e reluctantemente ille retornava al longe del Indus. Illes perveniva a Susa 324 aEC, ubi Alexandro faceva al filia de Darius su secunde marita. Ille moriva in Babylon de un febre malaric.