Alexander the Great (Greek Μέγας Αλέξανδρος; Hindustani: सिकंदर/سکندر Sikandar, 20 July nai to 26 July 356 BC - 10 June 323 BC) ek Macedonian Raja rahaa. Uske janam Pella me bhais rahaa aur uske pitaji King Philip II rahaa. Uske Athens me uske skills ke sikawa gais rahaa. Uske sikhae waala famous Athenian philosopher, Aristotle rahaa, jiske sikchha se uu dunia ke pahila mashuur militart commander banaa. 20 saal ke umar me uu Macedonia ke raja banaa, jab uske pitaji ke ek bodyguard hatya kar diis. Alexander ke uske military skills khatir jaana jaawe hae. Uske dunia ke barra military commander, jaise ki Hannibal Barca, Julius Caesar, Genghis Khan, Subutai, Napoleon I of France, se compare karaa jaawe hae. 

Uske maut talak uu jetna Middle Eastern world gora logan ke pataa rahaa jisme Pakistan, Persia, Egypt, aur Asia Minor bhi hae ke uppar raj kare lagaa rahaa. Uske maut Babylon me 323 BC me bhais rahaa. Uske maut ke kaaran koi nai jaane hae lekin kuchh log ii soche hae ki uske jahar piawaa gais aur duusra loagn soche hae ki uske muder karaa gais nai to uu fever se maraa.