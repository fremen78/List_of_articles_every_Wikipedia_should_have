An kaaraman (Ingles: knowledge) iyo an pagkamidbid, kamansayan, asin pagsabot sa sarong bagay, siring kan katotoohan (kaaraman na deskriptibo), kasanayan (kaaraman na prosidyural), o bagay (kaaraman na midbid). Parate, nakukua an kaaraman sa manlaen - laen na paagi asin ginikanan. Kaubay sa mga ini an persepsyon, rason, memorya, testimonya, siyentipikong pag-aadal, edukasyon, asin pagtuod. Epistemolohiya naman an apod sa pilosopikal na pag-aadal sa kaaraman.
Mapupwedeng pigtutukoy kan kaaraman an teoretikal o praktikal na pagkasabot sa sarong bagay. Mapupwede ining panlaog (siring kan praktikal na katuodan) o panluwas (siring kan teoretikal na pagkasabot); pormal o bako; sistematiko o partikular. An rason kan pilosopong si Plato sa Theaetetus, may pagkakalaen an kaaraman asin tunay na pagtubod, na nagtaong-dalan nganing ta'wan-kahulugan an kaaraman bilang sarong "makatuwirang tunay na pagtubod." An problema ni Gettier, enot na luminuwas kan 1963, an nagpaluwas sa mga problema sa kahulugan na ini, asin padagos na ining pinagsusuhayan sa lado kan epistemolohiya puon pa kaidto.


== Toltolan ==