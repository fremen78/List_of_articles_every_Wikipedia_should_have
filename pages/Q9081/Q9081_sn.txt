Kana munhu achinzi ane ruzivo (Knowledge in English) pamusoro pechinhu kana kuti pamusoro pemumwe munhu zvinoreva kuti ane chimwe chezvinotevera: tsananguro, humbowo, hunyanzvi, hukwanisi maererano nezviri kutaurwa zviri mudariro. Ruzivo rwunogona kuwanikwa kuburikidza nokunge munhu akazvidzidza kana kunge akamborarama mazviri.


== Tsika ==
Muzivi wenzira yeparuware ndiye mufambi wayo.
Kuziva ambuya huudzwa.


== Mitauro yeBantu ==
VaFwe vanoti kuzyiba (to know) kureva kuziva.
VaNyakyusa neVaGanda vanoti kumanya (to know) kureva kuziva.
VaZigula neVaNyakyusa vanoti kumanyika (to be known; be understandable; to be knowable) kureva kuzivika.
VaNyakyusa vanoti kumanyila (to learn) vachireva kudzidzira.
VaDigo neVaYao vanoti manya (to know) kureva kuziva. Sokuti Unammanya mutu hiyu? (Do you know this person?).
VaDigo vanoti manyikana (to be known) kureva kuzivikanwa.
VaDigo vanoti manyana (to know each other) vachireva kuzivana.
VaDigo vanoti dzimanyisa (to make oneself known; to identify oneself; to show oneself) kureva kuzvizivisa.