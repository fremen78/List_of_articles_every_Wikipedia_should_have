O conoiximiento u conoixencia ye o conchunto de datos, conceptos y practicas arredol d'una materia u asunto, un sinonimo de saber. Tamién se puet entender como as informacions y verdatz obtenitas a partir d'a realidat u de l'amostranza d'un mayestro.
Ta la ciencia, ye o resultato de l'aplicación d'a razón y o metodo experimental a lo estudio d'a realidat. Ta la psicolochía, ye o contenito d'a mente, lo que ye fruito d'un proceso d'aprendizache, y por tanto incluye tamién a experiencia vital y as creyencias, no nomás d'os datos empiricos y alto u baixo obchectivos.
A epistemolochía ye a branca d'a filosofía que s'ocupa d'o estudio d'o conoiximiento: qué ye y cómo s'obtiene. S'asume que o conoiximiento s'organiza d'una manera determinata en o cerebro y ista estructura en modifica la percepción y a interacción con o mundo.[1]
O saber ye o conchunto de conoiximientos que producen un pensamiento contino d'alcordanzas d'os conoiximientos adquiestos a lo largo d'o tiempo.
En o "Libro d'el Trasoro" li dedican o capítol 68 d'o libro III: "de conoxencia":


== Referencias ==