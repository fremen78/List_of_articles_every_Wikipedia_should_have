El motor a combustion interna, ciamad anca men coretament motor a s'ciop, a l'è una machina che l'è bona de trasformà l'energia che gh'è dent a 'n carburant in lavorà mecanegh, doperad poeu per el moviment o per generà energia eletriga.
El fonziona grazzia al brusà del combustibel, messedad insema a 'n ossidant, de solet l'aria, dent de 'na cambra de combustion, che donca el s'ciopa e 'l moeuv diretament di part mecaneghe del motor, de solet di piston, di rotor o di turbine.
Per via del fat che i carburant gh'hann una bona massa energetiga e poden donca vesser menad in sgir senza gran problema i motor a combustion interna inn doperad soratut per i mez che se moeuven.


== Riferiment ==
Britannica


== Alter proget ==

 Wikimedia Commons el gh'ha dent imagin o alter archivi su Motor a combustion interna


== Vos corelade ==
Motor a reazzion
Motor a du temp
Motor a quater temp
Motor a ses temp
Motor a set temp
Motor termegh
Motor a combustion esterna
Sora-alimentazzion