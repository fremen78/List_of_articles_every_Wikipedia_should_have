En naturkatastrofe er en naturlig (ikke-menneskeskapt) endring i jordas overflate eller atmosfære som får katastrofale følger for mennesker og andre organismer. En naturkatastrofe kan sette tydelige spor i den sedimentære lagrekken til tross for at hendelsen utgjør en mikroskopisk andel av den geologiske tidsregningen. Slike hendelser kan derfor ofte gjenkjennes ved paleontologiske eller sedimentologiske undersøkelser.
Studier av naturkatastrofer omfatter å vurdere, forebygge og avhjelpe hendelser som skyldes geologiske forhold eller prosesser, og som er til fare for mennesker, eiendom eller det naturlige miljø. De største farer oppstår ved skred i løsmasser og berg forårsaket av nedbør, vulkanutbrudd, flom, jordskjelv og menneskelig påvirkning. Skred ut i innsjøer og fjorder, undersjøiske skred og jordskjelv kan forårsake ødeleggende flodbølger (tsunamier).
Avdelingen for miljøgeologi, hydrologi og naturkatastrofer ved Institutt for Geofag ved UiO har et nært samarbeid med International Centre for Geohazards (ICG) på Norges Geotekniske Institutt (NGI). Sammen har disse institusjonene stor kompetanse innen analytisk og numeriske modellering og eksperimentelle metoder, og har omfattende praktisk erfaring med feltobservasjoner og forebyggende tiltak.


== Naturkatastrofer i Norge ==
Vi har ikke hatt noen hendelser som kan betegnes naturkatastrofe i Norge i nyere tid. Imidlertid har naturskade rammet liv og eiendom. Noen kjente naturskader:

Borregaard Hovedgård jordskred
Gauldalsraset
Hatlestad-raset
Leirskredet i Gjerdrum 2020
Lofot-stormen 1849
Rasulykken i Loen i 1905
Rasulykken i Loen i 1936
Rissaraset
Storeggaraset
Storofsen
Tafjord-ulykka
Tiller-raset
Tjelle-skredet
Verdalsraset
Vesleofsen
Slik skade omfattes ikke av private forsikringer. I stedet gir staten naturskadeerstatning.


== Galleri ==

		
			
			
		
		
			
			
		
		
			
			
		


== Litteratur ==
Henrik Svensen: Enden er nær. En bok om naturkatastrofer og samfunn. Aschehoug 2006.


== Eksterne lenker ==
(en) Natural disasters – kategori av bilder, video eller lyd på Commons