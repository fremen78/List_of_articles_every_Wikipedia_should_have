.

Un dezastru natural este un proces sau fenomen natural care poate provoca pierderi de vieți omenești, vătămări sau alte efecte asupra sănătății, daune materiale, pierderea mijloacelor de trai și a serviciilor, perturbări sociale și economice sau daune mediului. Diverse fenomene, cum ar fi cutremure, alunecări de teren, erupții vulcanice, inundații, uragane, tornade, viscol, tsunami, cicloni, incendii și pandemii sunt toate pericole naturale care ucid mii de oameni, proprietățile acestora și care presupun miliarde de lei pentru refacerea acestora în fiecare an. 
Dezastrele naturale sunt schimbări cauzate de natură a suprafeței pământului, a atmosferei, care influențează la rândul lor biosfera (viețuitoarele din regiune). În anul 2011, pagubele materiale produse de catastrofele naturale s-au ridicat la 380 de miliarde de dolari, comparativ cu 75 de miliarde de dolari, media anuală întâlnită până atunci.
Pentru analizarea dezastrelor naturale trebuie luate în vedere anumite componente cauzale ca:

Creșterea exponențială a numărului populației globului terestru
Ridicarea nivelului de trai a populației cu acumulare de valori, ce duce la pierderi economice mai mari în cazul catastrofelor
Concentrația mare a populației în anumite regiuni (Tokio 30 milioane loc.) ridică de asemenea gradul pierderilor umane
Industrializarea zonei de coastă, sau turismul în regiunile expuse catastrofelor (Florida)
Prin anumite construcții, ca diguri limitând zona inundabilă pe cursul unui râu
Schimbarea climatică la care după anumite studii ar contribui și lipsa suficientă de protecție a mediului înconjurător (ecologie).


== Exemple de dezastre naturale ==
Cicloanele în regiunile unde bântuie musonul uraganul, taifunul pot produce dezastre naturale
Cutremurele de pământ pot produce de asemenea pierderi mari materiale și de vieți omenești
Vulcanismul cu toate formele sale este un factor determinant al catastrofelor
Seceta sau inundațiile care se repetă aproape periodic în anumite regiuni ale globului.


== Urmări ale dezastrelor naturale ==
Dispariția dinozaurilor
Dispariția unor civilizații istorice
În prezent dezastrele naturale ca tsunami, cutremurele, inundațiile și erupțiile vulcanice, seceta cauzează pe lângă pierderile umane și ajungerea unor populații la limita sărăciei.


== Listă cu dezastre(catastrofe) istorice ==


== Note ==


== Legături externe ==
  Materiale media legate de catastrofă naturală la Wikimedia Commons