Ur Gwallreuz naturel a vez graet eus ur gwallzarvoud gant abegoù naturel ha gant un disoc'h fall evit kevredigezhioù denel. Meur a zoare gwallzarvoudoù naturel a zo evel diruilhadoù, sec'hor, krenoù-douar, dour-beuz, amzer c'hor, riskloù douar,  kelc'hwidennoù trovanel, tanoù-gwall pe dislonkadennoù menezioù-tan. Ouzhpenn ar re-se e c'hall bezañ ivez eus korventennoù erc'h, korventennoù traezh, korventennoù tan, grizilh, riell, dolinoù, arnev,  avelioù-tro ha tsunamioù. Ur gwallreuz naturel a c'hell bezañ abeg da zistrujoù savadurioù denel betek kolloù buhez. Abeg e c'hell bezañ ivez da golloù ekonomikel, liammet ouzh braster ar gwallreuz. An distrujoù ha disoc'hoù fall a vez liammet gant penaos eo prientet an dud da dalañ ouzh gwallreuzioù, pegen solut eo ar savadurioù, hentoù ha frammoù all (pontoù...) el lec'hioù tizhet. Lod skiantourien a embann e vefe mat paouez da implij an droienn "gwalldaol/gwallreuz naturel". Gwelloc'h e vije hervezo ober gant an doare simpl "gwallreuz". Ne vije nemet ouzhpennañ mammenn ar gwallreuz. Ur gwallreuz a erru pa vez un ober naturel dreistordinal (a-wechoù gant un orin denel kemmesket) o tizhout ur gumuniezh denel. An disoc'hoù hag ar c'hrevusted anezho zo liammet ouzh ledander an darvoud ha kizidigezh ar c'hevredigezhioù tapet. 


== Dielfennadenn ==
Gwallreuz naturel a vez graet eus un darvoud gant ur skog uhel war ur gevredigezh pe ur gumuniezh denel goude un taol-fall gant un abeg naturel.