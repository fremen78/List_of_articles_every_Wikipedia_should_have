Martins Haidegeris (vuokīškā: Martin Heidegger; g. 1889 m. siejės 26 d. Meskirchė, Badenė-Viurtenbergė – m. 1976 m. gegožė 26 d. Fraiburgė, Vuokītėjuo) bova vuokītiu fėluosuops-egzėstencēlėstos, hermeneutėkas teuoretiks, vėins glabniausiu XX omžiaus mėslītuoju, fenomenologėnės ontologėjės atstuovu.
Muokės Fraiborga universitetė, kor 1915 m. palėka fėluosuopėjės daktaru. Gerā sogīvena so nacėstās, tudie 1933 m. bova ėšrėnkts rektuoriom. Sekontēs metās atsėsakė rektuorė pareigū. Nu 1951 m. - pruofesuorios.
Martina Haidegerė fėluosuopėjė terp lietoviu tīrėnietė pradiejė Vakarūs gīvėnė Jūzaps Gėrnios ėr Ontuons Maceina.