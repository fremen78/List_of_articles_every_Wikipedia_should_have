Asoka (IAST: Aśoka; sek. 304 – 232 SM), atawa bekèn di masarakat sebagé Asoka Ageng, entu Kaèsar Morya Magada ketiga di anakbenua Hindi selamanya sekitaran 268 entuk 232 SM. Dia punya kuasa nglingkup sebagèan besar anakbenua Hindi, ngampar deri bekulon nyang sekarang Apganistan ampé belètan nyang sekarang Benggaladésa, dengen dia punya hopstad nama Pataliputra. Sebagé atu wali Buda, dia dinisbatin gableg rol penting dalem penjeprahan agama Buda di mana-mana Asia jaman kolot.