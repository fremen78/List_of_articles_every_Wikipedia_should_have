David Hilbert (23a a vis Genver 1862 â€“ 14ves a vis Hwevrer 1943) o kalkor almaynek hag onan a'n galkoryon gans an moyha delanwes y'n 19ves kansvledhen hag 20ves kansvledhen a-varr. Hilbert a dhiskudhas ha displegya lies tybyans posek, y'ga mysk tybieth andhyffrans, an kalkulus a varyansow, aljebra chanjyadow, tybieth niverow aljebrayek, fondyansow a vysonieth, fysegieth awgrymek, ha fondyansow awgrym.
Hilbert a astewisas ha difres niverow treusfinwethek ha tybieth settys Georg Cantor. Yn 1900, ev a dhiskwedhas kuntel a gudynnow hag a erviras hyns hwilas awgrym an 20ves kansvledhen.
Hilbert hag y studhoryon a wrug meur a gevrohow dhe awgrym ha displegya toulys posek usys yn fysegieth awgrymek. Hilbert yw aswonnys avel onan a'n fundyoryon a dybieth prof ha lojyk awgrymek.

Yma'n erthygel ma owth usya an Furv Skrifys Savonek a-barth Kernowek kres.