Seni Mayuda (Inggris: The Art of War; Hanzi孫子兵法; PinyinSūnzǐ bīngfǎ; harfiah'Sun Tzu's Military Method') inggih punika risalah militér Cina purwa sané maasal saking ungkur Aab Masan Semi lan Gugur (sawatara abad ka-5 SM). Karya punika, sané kakaitang sareng pawikan strategi militér Cina purwa Sun Tzu ("Master Sun"), madaging 13 bab. Soang-soang kakhususang antuk indik katerampilan utawi seni mabinayan sané kakait sareng pamargi yuda saha sapunapi panerapan ipun ring  stratégi lan taktik militér. Lami ipun ngantoz 1.500 warsa, niki pinaka suratan utama ring satunggil antologi sané karesmiyang dados Pitu Karya Klasik Militér olih Kaisar Shenzong saking Song ring warsa 1080. Seni Mayuda tetep dados stratégi sané pinih mingaruhin sesuratan ring payudan Asia Kangin, sampun mingaruhin téori lan manah militér ring Asia Kangin lan Jagat Kauh, saha sampun ngacunduk makéh panerapan ring makudanh upaya kompetitif ten-militér ring jagat modérn ring sajeroning spionase, budaya, politik, bisnis, miwah olahraga.
Buku puniki madaging panlataran miwah analisis rinci indik militer Cina abad ka-5 SM, saking sanjata, kondisi lingkungan, miwah strategi ngantos pangkat miwah disiplin. Sun taler nyekenang indik mabuatnyane intelijen miwah spionase ring sajeroning payudan perang. Kabaosang pinaka silih tunggil ahli taktik miwah analis militer sané pinih becik ring babad, ajahan miwah strategi dané dados dasar pelatihan militer sané canggih ring sajebag jagaté.
Buku puniki kasalin ring basa Prancis tur kamedalang ring warsa 1772 olih Jesuit Jean Joseph Marie Amiot; kamedalang malih ring warsa 1782. Terjemahan parsial ring basa Inggris kautsahayang olih perwira Inggris Everard Ferguson Calthrop ring warsa 1905 antuk murdan The Book of War. Terjemahan basa Inggris sané kapertama kaselehin miwah kamedalang olih Lionel Giles ring warsa 1910. Pamimpin militer miwah politik sakadi Mao Zedong, daimyō Jepang Takeda Shingen, miwah para jenderal Vietnam miwah Amerika Douglas MacArthur miwah Norman Schwarzkopf Jr. kasengguh ngamolihang inspirasi saking buku punika.
Lianan ring kawigunan militer, 'The Art of War' taler dados sumber inspirasi majeng ring akéh jadma ring wawidangan bisnis, politik, olahraga, miwah e-olahraga, taler kawigunannyané taler nglimbak ring film miwah televisi.


== Pustaka ==


== Pranala jaba ==
The Art of War (Proyek Gutenberg) Archived 2004-11-17 at the Wayback Machine
The Art of War, by Sun Tzu
Sun Zi Bingfa (Bahasa Inggris dan Bahasa Tionghoa)-Chinese Wiki Archived 2007-01-06 at the Wayback Machine
The Art of War on Modern World, by Edward Rico M. Tj. Archived 2013-03-25 at the Wayback Machine
Mal:Muslihat militer
Mal:Buku-stub