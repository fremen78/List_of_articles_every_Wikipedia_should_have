Ars belli est opus de rebus militaribus saeculo quinto aut quarto a.C.n. ab auctore ignoto scriptum, certe tamen secundum doctrinam militarem quam Suncius, generalis Sinicus, praecedentibus temporibus docuerat. Hic liber, ad duces docendos scriptus, quomodo castra exercitumque disponere atque bellum agere tractat. Comprehendit capitula tredecim:

"Primae existimationes" (Ji)
"Ductio belli" (Zuozhan)
"Praeparatio impetus" (Mougong)
"Dispositiones" (Xing)
"Vis" (Shi)
"Vacua ac plena" (Xushi)
"Motus exercituum" (Zunzheng)
"Novem variabilia" (Jiubian)
"Quomodo exercitum movere" (Xingjun)
"Conformatio agri" (Dixing)
"Novem agri" (Jiudi)
"Impetus ignis" (Huogong)
"Usus delatorum" (Yongjian)
Praeter haec capitula, ultima sectio libri addita est "Experimentum Sunci" appellata, in qua traditur Suncius experimentum de dispositione exercitus fecisse concubinis regis Sinici Helus ut militibus habitis. 


== Nexus externi ==
Ars Belli (Anglice)
Ars Belli (Italiane)