Sztuka wojenna Sun Zi (chiń. 孫子兵法, pinyin Sūnzi Bīngfǎ) – chińskie wojenne opracowanie napisane w VI wieku p.n.e. przez Sun Zi. Składa się z 13 rozdziałów, każdy z nich jest poświęcony jednemu elementowi sztuki wojennej.
Sun Zi uznawany jest za pierwszą osobę rozróżniającą strategię i taktykę prowadzenia wojny.
Sztuka wojenna (w większości polskich tłumaczeń Sztuka wojny) jest jednym z najstarszych i najbardziej znanych opracowań strategii i ma duży wpływ na planowanie wojenne i nie tylko. Po raz pierwszy przetłumaczona na język zachodni z chińskiego w 1782 przez francuskiego jezuitę Jeana Josepha Marie Amiota.
Od lat 80. XX wieku opracowanie zaczęło zyskiwać popularność wśród menedżerów.


== Rozdziały ==
I. Wyliczenia wstępne (始計, Shǐjì)
II. Prowadzenie wojny (作戰, Zuòzhàn)
III. Strategia zaczepna (謀攻, Móugōng)
IV. Uformowanie (軍行, Jūnxíng)
V. Siła (兵勢, Bīngshì)
VI. Pustka i pełnia (虛實, Xūshí)
VII. Zmagania zbrojne (軍爭, Jūnzhēng)
VIII. Dziewięć zmiennych (九變, Jiǔbiàn)
IX. Wojsko w marszu (行軍, Xíngjūn)
X. Ukształtowanie terenu (地形, Dìxíng)
XI. Dziewięć terenów (九地, Jiǔdì)
XII. Atak ogniowy (火攻, Huǒgōng)
XIII. Szpiegostwo (用間, Yòngjiàn)


== 5 zasad prowadzenia zwycięskiej wojny ==
jedność moralna ludu z władcą
zdolność wodza
umiejętne wykorzystanie czasu
umiejętne wykorzystanie przestrzeni
dobrze wyszkolone i moralnie zwarte wojsko


== Tłumaczenia polskie ==
Sun Tzu, Sztuka wojny, wydawnictwo Przedświt, Warszawa 1994 (przekład z tłumaczenia angielskiego, nie podano nazwiska tłumacza)
Krzysztof Gawlikowski, O sztuce wojny mistrza Sun i Reguły wojowania mistrza Sun, w: Azja – Pacyfik, t. 1/1998 (przekład fragmentów bezpośrednio z chińskiego oryginału)
Sun Zi, Sztuka wojenna, spolszczył Robert Stiller, Vis-à-vis Etiuda, Kraków 2003 (kompilacja dokonana z różnych tłumaczeń angielskich i rosyjskich)
Sun Tzu i Sun Pin, Sztuka wojny, tłum. Dariusz Bakałarz, wydawnictwo Helion, Gliwice 2004 (przekład z tłumaczenia angielskiego)
Sun Tzu, Sztuka wojny, tłum. Jarosław Zawadzki, Hachette, w serii Biblioteka Filozofów, tom 13, Warszawa 2009, (przekład z oryginału)
Sun Zi, Sztuka wojenna, tłum. Monika Wyrwas-Wiśniewska, wydawnictwo Olesiejuk, Ożarów Mazowiecki 2012 (przekład z tłumaczenia angielskiego Jamesa Trappa)
Sun Zi i jego Sztuka wojny. Filozofia i praktyka oddziaływania na bieg zdarzeń, tłum. Piotr Plebaniak, Polskie Towarzystwo Geopolityczne, Kraków 2020 (przekład bezp. z klasycznego języka chińskiego stylizowany na polszczyznę Trylogii H. Sienkiewicza).


== Przypisy ==


== Bibliografia ==
Leonard Ratajczyk, Historia wojskowości, Wyd. MON, Warszawa 1980.


== Linki zewnętrzne ==

Polski przekład Sztuki wojny