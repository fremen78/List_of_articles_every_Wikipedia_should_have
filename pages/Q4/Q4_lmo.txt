La mort l’è la fin de la vita, la cessazzion inreversibila de tute i fonzion biologeghe che sostegnen un organisem vivent. Quell ch’a resta de un organisem mort, de solit, el taca a marscì subet apœus a la mort. La mort la riva per tucc e sgeneralment l’è aplicada a tut l’organisem. L’equivalent de la mort per di component individuai de un organisem – compagn di cellule e di tessud – l’è la necros.
Capì quand che una persona la mœur l’è stait storegament malfà. A l’inizzi, a gh’era una defenizzion de mort che la portava che l’ocorreva quand che la persona la desmeteva de respirà e el sò cœur de bater, ma al dì de incœu quell lavor chì l’è nomà cognossud coma “mort clinega”. Cont el vanzà de la medesina s’è descovert che quell istacc chì l’è pu inscì final coma es pensava. La mort del scervell l’è considerada coma un quajcoss che el gh’ha pussee de sens, ma a gh’è tante defenizzion per quella roba chì. Un quajvun el cred che tute i fonzion del scervell gh’hann de fermàss, quand che dei olter disen che se la personalitaa e el sens de identitaa inn indait perdud per semper, la persona l’è de consideràss morta. La mort del scervell l’è despess dovrada coma la defenizzion legal de mort.
Tante colture gh’hann un’ideja de la vita depos la mort, che la pœul tœù denter el sgiudizzi divin de la vita di persone e de quell che hann fait quand che i eren ancamò viv. Gh’è anca devers costum per onorà la salma, compagn de l’obet, la cremazzion o el funeral del zel.


== Referenze ==


== Ligam de denter ==
Obet
Suizzidi


== Ligam de fœura ==

 Wikiquote el gh'ha dent citazzion de o su mort
 Wikimedia Commons el gh'ha dent imagin o alter archivi su mort