Ukufa ngukuphela kwayo yonke imisebenzi engokwempilo okuyiyona elonda isiphili. Ukufa ubuchopho kuyasetshenziswa ngezinye izikhathi njengencazelo engokomthetho yokufa. Umzimba walokho obekuyisiphili ngokuvamile uqala ukubola emva kokufa. Ukufa yinqubo engenakuvinjwa efikela cishe zonke iZiphili.

Ukufa ngokuvamile kwenzeka esiPhilini ngokuphelele; inqubo efanayo ebonakala yenzeka ezingxenyeni ezithile zesiphili ngazinye, njengasemangqamuzaneni, ezicubwini, ibizwa impangalalo. Into engabalwa njengesiphili, njengegciwanyane, ingabhujiswa uqobo lwayo kodwa soze kuthiwe ifile. Kusuka ekuqaleni kwekhulu lama-21, abantu abangaphezu kwezinkulungwane ezingama-150 bayafa nsuku zonke, ngokuguga okuyimbangela yokufa evamile kunazo zonke.
Amasiko amaningi nezinkolo zinomcabango wempilo yangale kwethuna, futhi zibambelela embonweni woKwahlulelwa kwezenzo ezimbi nezinhle zokuphila komuntu (iZulu, isihogo, ikarma).


== Ukucilonga ==


=== Izinkinga zencasiselo ===

Isicabango sokufa simqoka ekuqondeni kwabantu lesimongotho. Kunezindlela eziningana zenzululwazi kanye nezinhlakahlo ezihlukahlukene zalesicabango. Ngaphezu kwalokho, ukufika kwezokwelapha ezilondoloza impilo kanye nezindlela eziningi zokuchasisa ukufa kokubili kwezokwelapha nakwezomthetho, kwenze kwaba nzima ukuba kube nencasiselo eyodwa.