Ang kamatayon o pagkamatay mao ang utlanan sa kinabuhi sa usa ka biyolohikal nga organismo. Daghan ug lainlain ang mga butang nga moresulta sa kamatayon, apil dinhi ang sakit, predasyon, pagkaguba sa puy-anan, senesensya, malnutrisyon, ug aksidente. Ang mga prinsipal nga butang nga ikamatay sa tawo sa mga ugmad nga nasod mao ang mga sakit dala sa katigulangan o pagkatiguwang (aging). Ang mga tradisyon ug pagtuo bahin sa kamatayon kabahin na sa kultura ug sentro sa mga relihiyon.