Morto ta un paro ireversibel di e funkshonnan biológiko ku ta sostené un organismo bibo. E palabra ta referí na e proseso di e sesashon di bida komo e kondishon of e estado di un kurpa ku no ta na bida mas. Fenomenonan ku normalmente ta okashona morto ta inkluí depredashon, malnutrishon, aksidente i malesa. 
E naturalesa di morto tabata pa hopi milenio kaba e konsernashon sentral di mundu su tradishonnan religioso i filosofiko, anto kreensia den un tipo di bida despues di morto of reenkarnashon ta i tabata un aspekto sentral den kreensia religioso. Den senso moderno sientífiko, e orígen i naturalesa di konsenshi te ainda no ta konose den su hintero; un mirada tokante e eksistensia di bo konsenshi despues di morto te ainda ta spekulativo.