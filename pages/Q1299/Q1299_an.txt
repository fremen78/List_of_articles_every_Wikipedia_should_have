The Beatles estió un grupo musical orichinario d'a ciudat de Liverpool en Anglaterra, formato por John Lennon, Paul McCartney, George Harrison y Ringo Starr. Ye una d'as collas de musica pop con mas exitos de ventas de discos d'a historia d'a musica popular, y amás han conseguito o reconoiximiento d'os criticos. As suyas aportacions innovadoras a la musica popular y o suyo impacto cultural tenioron una gran transcendencia en os anyos 1960, que continará en os anyos posteriors. O grupo, establito en 1960, remató as suyas actividaz como grupo en 1970, encara que os suyos miembros continoron con a suya carrera musical independient.
Estioron en os anyos 1960 os establidors d'a musica beatnik (u beat), dende os suyos inicios en o rock and roll, encara que con influencias d'o rhythm and blues y d'o blues. Sindembargo, en plegar o suyo exito dende meyatos d'a decada, se facioron patents en o suyo estilo musical bellas influencias d'a musica oriental, apareixendo asinas a psicodelia y, ya en zaguerías d'a suya carrera, o rock progresivo.
As suyas cancions estioron fidel reflexo de parte d'a choventut d'o suyo momento historico, que miraba d'estar a la marguin d'a sociedat de consumo ta creyar una nueva sociedat, estando a suya musica o icono d'os movimientos pacifistas u antimelitaristas, u mesmo d'a liberación sexual. Asinas, dende 1962 dica 1970 vendioron 400 milions de discos arredol d'o mundo, alto u baixo, y ista cifra plegó dica mas de 1.000 milions en 1985. As suyas cancions son d'as mas versionadas per atros grupos, tamién i hai bandas tributo que imitan y versionan as suyas cancions.


== Historia d'o grupo ==
A historia de The Beatles prencipia en marzo de 1957, cuan un choven John Lennon formó un chicot grupo musical, The Quarrymen. Dimpués de conoixer a Paul McCartney, iste se i adhibió, y George Harrison dentró en o grupo en 1958. O nombre d'o grupo cambeó bels begatas estando en primeras Johnny and The Moondogs y The Silver Beetles dimpués, dica o nombre definitivo The Beatles fendo un chuego de parolas con a parola anglesa beat. En 1960 dentró en o grupo Stuart Sutcliffe, y lis contratoron cuantas actuacions en a Reeperbahn d'Hamburgo, en Alemanya.
O 17 d'agosto de 1960 plegoron a Hamburgo, encara que tenioron problemas con o propietario d'o local que les heba feito o contracto, qui denunció a Harrison a las autoridaz alemanas, en estar iste encara menor d'edat. As autoridaz deportoron a Harrison, anque i tornoron en 1961. En iste segundo viache a suya musica tenió exito en a ciudat, prencipiando asinas a suya carrera, encara que en as primeras anyadas, dica 1964, facioron cuatre viaches a Hamburgo, que heba estau o puesto fundamental d'a suya carrera musical.


== Discografia ==


=== LP ===
1963: Please Please Me.
1963: With The Beatles.
1964: A Hard Day's Night.
1964: Beatles For Sale.
1965: Help.
1965: Rubber Soul.
1966: Revolver.
1967: Sgt. Pepper's Lonely Hearts Club Band.
1967: Magical Mystery Tour.
1968: White Album.
1969: Yellow Submarine.
1969: Abbey Road.
1970: Let It Be.


=== Singles ===


=== Edicions postumas ===

Amás de muitos discos recopilatorios, luego d'a disolución d'o grupo han apareixito bellas edicions con material inedito u gravato en dreito:

1977: Live at the Hollywood Bowl.
1988: Past Masters, vol 1.
1988: Past Masters, vol 2.
1994: Live at the BBC.
1995: Anthology 1.
1996: Anthology 2.
1996: Anthology 3.
1999: Yellow Submarine Songtrack.
2003: Let It Be... Naked.
2006: Love.


== Filmografia ==


=== Cintas propias ===
1964: A Hard Day's Night 
1965: Help! 
1967: Magical Mystery Tour 
1968: Yellow Submarine 
1970: Let It Be 


=== Cintas biograficas ===
1979: Birth Of The Beatles
1994: Backbeat
1995: The Beatles Anthology


== Vinclos externos ==
 Se veigan as imáchens de Commons sobre The Beatles.
(en) Pachina web oficial de The Beatles.
Arte de The Beatles para su uso libre en el directorio de contenido de Creative Commons.


== Referencias ==