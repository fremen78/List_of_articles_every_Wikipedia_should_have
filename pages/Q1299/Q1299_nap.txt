'E Beatles (pronuncia Bitòls) song nu gruppo inglese 'e musica Pop rock vretanneco 'e Liverpool, forse 'o cchiù 'mpurtant gruppo 'e tutte 'e tiemp. 'Dde Beatles facevan part 'e bonaneme di John Lennon (chitarra e voce) e George Harrison (chella ata chitarra e voce), e gli ancora vivi e vegeti Paul McCartney (bass e voce) e Ringo Starr (batterìa e voce). S'ann furmate 'o 1962 e s'ann sciuovete o 1970, adoppe 'a pubblicazione 'e Let It Be (pron. "Ledibì")


== Storia ==
A prima fase 'dda carriera 'dde Beatles 'è contrassegnata da canzoni facili e scritte da ati persone, ma pure da llor stessi. Song prevalentemente canzuncell ballabili, comm 'a Twist and Shout (Allucc e abball), Eight Days a Week (otto juorne a semmana) o Hard Day's Night (a nott ro juorne e fatica). 'O 1966, però, 'e Beatles a fernescien 'e sunà dal vivo e accummenciano a sperimentà dinte 'o studio 'e registrazione. 'O prime album che esce 'a chella esperienza è Rubber Soul (trad: anema 'e gomm), addò se sente 'a volontà 'e ausà strumient nuov apparte a chitarra, o basso e 'a batteria: dinte a Drive my car (trad: guida 'a machina mia) se sentono trombe e pianoforte, e ce sta nu grande auso 'e chitarre acustiche. Pure Revolver (1966) s'appresenta cchiù votato a' sperimentazione, ma o capolavore 'dde Beatles è 'ddo 1967: Sgt. Pepper's Lonely Heart Club Band (a banda ro local 'dde zitiell 'ddo Sergente Pupavr). Tutte 'e canzone 'e stu ciddì song eccezionali.
'O 1968 esce 'o White Album (l'album janche), doppio, cu canzoni comm 'a Back in the U.S.S.R. (torna 'a Russia), Helter Skelter (tutto arrevutato) o Why don't we do it in the road? (pecchè nun 'o facimme miez a via?), a mità tra rock'n'roll e art-rock.
'O 1969 esce Abbey Road, 'ca famosa foto 'dde Beatles che passano 'a via, e che cuntene la famosissima Come together (venite 'nsiem).
L'ultimo album 'dde Beatles è Let it be 'ddo 1970.
'O contribut dde Beatles int a musica moderna è tutt'ora inestimabile.


== Discografia ==
Please Please Me (1963)
With the Beatles (1963)
A Hard Day's Night (1964)
Beatles for Sale (1964)
Help! (1965)
Rubber Soul (1965)
Revolver (1966)
Sgt. Pepper's Lonely Hearts Club Band (1967)
Magical Mystery Tour (1967)
The Beatles ("The White Album", 1968)
Yellow Submarine (1969)
Abbey Road (1969)
Let It Be (1970)
Generi: Pop rock


== Jonte 'a fore ==
The Beatles, su EnciclopediaRock.com
The Beatles, ufficial sito