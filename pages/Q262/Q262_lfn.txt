Jazair  es un pais en Africa.
La area es sirca 2 381 740 cilometres cuadrida.
La cuantia de abitores, en la anio 2007, ia es sirca 33 333 216 persones.
La site capital es Jazair.
La linguas major es arabi, franses e dialetos de berber.
Tra multe anios, costumes franses ia domina la vive cultural jazairi, ma pos la temprana de la desenio de 1960, multe artistes e inteletosas jazairi ia revive la costumes arabi-berber. Jazair es entre la nasiones african la plu rica. An con cultiva e pexa forte, Jazair debe importa comedas. Sua esportada la plu importante es olio. De pos 1992, elejes ia es proibida per preveni la Fronte Islamiste per Salva, un grupo islamiste estremiste, de gania un majoria en la legeria. Alora la pais ia es governada par la Consilio Alta de Stato, gidada par la presidente.


== Istoria ==
Numidia, la rena berber prima, ia es vinseda par Roma en 106 aec. En la sentenio 7 ec, arabis muslim ia invade Africa norde, incluinte la Rena Berber. Entre la sentenios 11 e 13 ec, Jazair ia progresa su du dinastias berber: almoravides e almohades. En la sentenio 16, la osmanianes ia governa la area como provinse autonom. Frans ia ajunta Jazair en la desenio de 1830, e ia developa un economia moderna en la colonias o areas abitada par la colonistes franses. Muslimes ia es opresada e restrinjeda en la viletas. Pos la Gera Mundal Prima, nasionalisme ia crese grande.
En 1954, escluidas jazairi ia fundi un comite revoluinte, nomida la Fronte de Libri Nasional (FLN). Lo ia comensa atas de gerilia e sabota, cual ia paralise la fortes franses en la du anios seguente. En 1962, on ia institui un sesaspara, e Jazair ia proclama sua autonomia. An tal, la custas de gera e la parti coletiva de colonistes, cual ia conteni laborores esperta, ia causa un degrada economial. En 1962 Ahmed Ben Bella ia es elejeda como la presidente autonom prima.
Pos 1992 un gera violente interna ia eruta entre la governa tempora e grupos estremiste. En 1994 la Consilio Alta ia nomi Liamin Zerual la presidente. Sua governa ia aproba cambias constitual intendeda per fini la violentia e teror continuante en la pais.


== Politicistes ==
Abdelaziz Belkhadem (Arabi: عبد العزيز بلخادم)