Cezayir, mıntıqa ra zımeyê qıtaya Afrika dero. Zımeyê Cezayiri de Deryayo Sıpê (Deryayo Miyanên); veroc de Moritanya, Mali û Nijer; rocvetış de Tunıs û Libya; rocawan de Fas û Sehraya Ğerbi estê. Paytextê Cezayiri Sûka Cezayiriya. Cezayir ezayê Mıletanê Yewbiyayeyan û Yewiya Erebiyo.


== Tarix ==
Tarixê Cezayiri zaf jandaro. Verênde ra Berberi ronışte biyê. Feqat beyntarê serranê 200 - 800 de İmperatoriya Roma û İmperatoriya Bizansi erdê Cezayiri işğal kerdo. Seserra 8ıne de Emewiyanê Ereban hıkum kerdo be Cezayiri û Berberan pêro İslamiyet qebul kerdo. Seserra 15ıne de İspanya hucım kerdo be Cezayir. Feqat Barbarosi İmperatoriya Usmanıcan ra yardım waşto. Seserranê 15 û 19ıne de Cezayir gırêdayeyê İmperatoriya Usmanıcan biyo. 
Seserra 19ıne de Fransa Cezayir işğal kerd û Cezayir biyo koloniya/mıstemera Fransa. Eskerê Fransa zaf terteleyi kerdi û erdê şarê Cezayiri talan kerd. Serra 1954ıne ra heta serra 1962ıne şarê Cezayiri zulımkarê Fransa kerdi teber. Feqat ewro şarê Cezayiri rehet niyo; cengê sivilan rehet nêda cı.


== İklım û sûki ==
İklimê Cezayiri vurriyeno. Zımeyê Cezayiri de iklım weşo. Feqat verocê Cezayiri zaf germıno; tici zaf erzena. Verocê Cezayiri çolan ra vıraziyayo. Mıntıqa ra hetê Deryayê Sıpêyi (Deryayê Miyanêni) de hewa zaf honıko. 
Sûkê (bacarê) Gırdi:

1. Cezayir, Nıfus: 1,519,570
2. Oran, Nıfus: 700,000
3. Constantine, Nıfus: 500,000
4. Adrar, Nıfus: 326,429
5. Annaba, Nıfus: 348.554
Sûka Cezayiri merkezê iqtısadi û siyasetê Cezayiriyo. Banê tarixiyi zafê. 


== Nıfus ==
Nıfusê Cezayiri 32 milyono. % 90 şarê Cezayiri zımeyê Cezayiri de ronışteyo. % 99 şarê Cezayiri Ereb û Berberê. % 99 şarê Cezayiri Mısılmano. Merdumê ğeribi senıkê. Zıwano xoyo resmi Erebkiyo; feqat % 20 merdumê Cezayiri Berberki qısey kenê. Nuskar û wendoğê xo zafê.


== Ekonomiye ==
İqtısadê Cezayiri qewetın niyo. Endustriya petroli û qazi zaf muhima. 
Standardê heyati hewl niyo.


== Çımeyi ==
CIA World Factbook, be İngilizki Archived 2006-05-30 at the Wayback Machine
El Mouradia Sitey Serweziri, be Fransızki u Erebki
Sitey Meclisê Cezayiri
Huner u Mimarina Cezayiri الجزائر فن و هندسة Archived 2018-03-15 at the Wayback Machine