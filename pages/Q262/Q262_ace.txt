Aljazair (Bahsa Arab: الجمهورية الجزائرية الديمقراطية الشعبية- Bahsa Peurancih: Algérie. République algérienne démocratique et populaire- Bahsa Tifinagh: ⵟⴰⴳⴷⵓⴷⴰ ⵜⴰⵎⴻⴳⴷⴰⵢⵜ ⵜⴰⵖⴻⵔⴼⴰⵏⵜ ⵜⴰⵣⵣⴰⵢⵔⵉⵜ), raseumi Republik Demokratik Rakyat Aljazair nakeuh saboh neugara nyang na di kawasan Afrika Utara ngon pante Mediterania. Nang nanggroe Aljazair nakeuh banda Al-Jazair. Aljazair nakeuh nanggroe deungon sistem republik presidensil. Beunagi wilayah geuh dari nyang rayek nakeuh 48 wilayah (propinsi), 553 dairah (distrik), 1541 balad (mukim). Ngon le ureueng duek leubeh nibak 37 juta, Aljazair nakeuh neugara paleng le ureueng duek ke 34 di bumoe. Sonatrach, badan useuha minyeuk neugara nyoe nakeuh badan useuha nyang paleng rayek di Afrika. Aseuka Aljazair nakeuh nyang rayek keu 2 deungon dana paleng le di Afrika.
Deungon total luwaih 2.381.741 km kuadrat, Aljazair nakeuh neugara deungon rayek keu 10 di bumoe, paleng rayek cit di Afrika ngon Mediterania. Neugara nyoe meuceue deungon Tunisia di timu la'ot, libya di timu, Maghribi di barat, Sahara Barat, Mali, ngon Mauritania di daya, Niger di teunggara, ngon La'ot Mediterania di utara. Aljazair nakeuh neugara anggeeta OIC, Uni Afrika, Liga Arab, OPEC, PBB, ngon nakeuh sabok nibak neugara nyang peuphon Uni Arab Maghreb.
Tanoh jinoe jeut keu Aljazair nakeuh teumpat meuasay le teumadon praseujarah, lagee teumadon Ateria deungon Capsia. Wilayah nyoe dilee le tom na keurajeun deungon dinasti, lagee Numidia Barbar, Carthaginia, Rum, Vandal, Bizantium, Bani Umayyah, 'Abbasiyah, Fathimiyah ('Ubaidi), Al-Murabithun (Barbar), Al-Muwahhidun (Barbar) dudoe 'Utsmaniyyah.


== Nan nanggroe ==
Nibak padum droe ahli tareh, kata Aljazair meuaway di kata Ldzayir, meuhareutoe wilayah Aljazair lam bahsa Arab Maghreb deungon Barbar nyang kadang meuhubong deungon masa Keurajeun Ziriyun diyub kuwasa Raja Ziri bin Manad, nyang phon geupeudong banda Al-Jazair.


== Taréh ==


=== Taréh Away ===
Aljazair nakeuh teumpat timoh keumang alat tincu paleng maju di masa Paleolithik Teungoh. Alat-alat masa nyoe, mula bak 30.000 SM, geupeunan deungon Aterian (nibak dairah arkeologi Bir al-'Atar, seulatan Tabasah).
Industri alat sikin nyang na di Afrika Utara, nakeuh teumadon Iberomaurisian (wilayah rayek geuh di wilayah Wahran). Industri nyoe lagee hie meuluwah u wilayah pasi Maghreb di antara thon 15.000 trok an 10.000 SM. Teumadon Neolithik (peulara meunatang ngon peunula) meutimoh di wilayah Sahara ngon Mediterania Maghreb antara thon 6000 ngon 2000 SM. Udep teumadon nyoe, le leumah lam seunaleuk di Thasili Najar nyang dominan di Aljazair sampe masa klasik.
Padum boh bansa di Afrika Utara meusaboh jeuet keu bansa nyang la'en, Barbar, seubagoe asoe lhok Afrika Utara.


== Ne ==


== Peunawôt luwa ==
Aljazair (Bahsa Arab/Bahsa Peurancih)