Aljazair (Arab: الجزائر, /al-jaza-ir/, Saro Berber: ⴷⵣⴰⵢⴻⵔ, /Dzayer/ ), sahna Republik Demokratik Rakyat Aljazair, ima sada negara i pasisir Laut Tengah, Afrika Utara. Gorar negara on na mararti kapuloan (al-jazā’ir, i saro Arab) mungkin manurut tu 4 pulo na maringanan mardonok-donok dohot ibu kota laus pusat pamarentahan ni negara on, Aljir. Aljazair ima republik semi-presidensial na tardiri tingon 48 provinsi dot 1.541 komune. Dohot bahat ni alakna lobi tingon 37 juta jolma, Aljazair ima negara na alakna tarbahat pa-34 i Dunia. Dohot ekonomi na mangaropkon sumber-sumber minak, sektor manufaktur madung markancit panyakit Bolanda. Sonatrach, parusahaan minak nasional, ima parusahaan nagodangna i Afrika. Aljazair puna tentara nabahatna padua dohot balanjo partahanan nagodangna i Afrika. Aljazair puna Program Nuklir damai sian dasawarsa 1990-an.


== Sumberna ==