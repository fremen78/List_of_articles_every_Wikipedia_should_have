Aljazair atau dikenali dengan nama Inggerisnya Algeria —nama rasmi: Republik Demokratik Rakyat Algeria— ialah sebuah negara rantau Afrika Utara terletak di pesisiran barat daya Laut Mediterranean; laut tersebut di sebelah utaranya, bersempadan dengan Tunisia di belah timur lautnya, Libya di timur, Niger di sebelah tenggara, Mali dan Mauritania di barat laut, dan Maghribi di barat.
Algeria merupakan negara kedua terbesar di benua Afrika.


== Penamaan ==
Nama Algeria atau bentuk Perancisnya Algérie diambil dari nama ibukotanya Algiers atau nama Arabnya الجَزَائِر‎code: ar is deprecated  Al-Jazā’ir yang bermaksud "kepulauan" iaitu bentuk jamak kata جَزِيرَة‎code: ar is deprecated  jazīrah "pulau". Hal ini mungkin merujuk kepada 4 buah pulau yang terletak berhampiran dengan kota tersebut, gugusan pulau ini diberi nama جزائر بَنِي مَزْغَنَّة‎code: ar is deprecated  Jazā'ir Banī Mazghannah "Kepulauan Bani Mazghanna" tertulis dalam peta-peta dikarang zaman pertengahan seperti yang dilakukan Muhammad al-Idrisi; kota Al-Jazā’ir dinamakan oleh pengasasnya, Buluqīn bin Zīrī putera Ziri bin Menad yakni seorang ketua puak bangsa Amazigh pengasas wangsa Ziriyah yang memerintah kawasan tersebut. Ibn Khaldun sendiri dalam kitab Muqaddimah-nya menamakan kawasan merangkumi kota tersebut dan pinggirannya sebagai بِلَاد الجَزَائِر‎code: ar is deprecated  Bilād Al-Jazā'ir. Nama Al-Jazā'ir turut tersenarai dipinjam terus dalam Kamus Al-Marbawi.
Nama Al-Jazā'ir dikatalakan sebagai Aljer sebelum diperanciskan kepada Algiers. Nama Algérie merupakan olahan lanjut dari nama kota tersebut yang mula digunakan oleh Menteri Peperangan Empayar Jean-de-Dieu Soult pada tahun 1837 sebagai pengganti label "Taklukan Perancis Afrika Utara" (« possessions françaises du Nord de l'Afrique »).


== Sejarah ==

Populasi kaum peribumi Amazigh di Algeria telah berada di bawah pendudukan kuasa asing sejak 3000 tahun yang lepas. Orang-orang Phoenicia (1000 SM) dan Empayar Rom (200 SM) adalah yang paling penting diantara kuasa-kuasa asing di sini sehinggalah kedatangan kuasa Islam pada kurun kelapan masihi. Walau bagaimanapun penaklukan tidak datang sekaligus, pada zaman pertengahan Dinasti Fatimiyyah yang bermula di Algeria menakluki Mesir walaupun selepas itu dinasti ini meninggalkan Afrika Utara.
Algeria dikuasai Empayar Uthmaniyyah oleh Khair ad-Din dan abangnya Aruj yang menjadikan pesisir pantainya pelabuhan untuk kapal-kapal perang. Perancis kemudian menakluki Algiers pada 1830; bagaimanapun terdapat penentangan oleh pejuang-pejuang menjadikan usaha penaklukan Algeria menjadi lambat. Penaklukan Algeria tamat pada awal abad ke-20 apabila Tuareg ditakluki.
Sementara itu, pihak Perancis telah menjadikan Algeria sebagai sebahagian daripada wilayahnya sendiri. Beribu-ribu pendatang dari Perancis, Itali, Sepanyol, dan Malta berpindah menyeberangi Laut Mediterranean untuk membuka kebun di tanah lapang Algeria dan menduduki kebanyakan kota-kota Algeria. Bagi masyarakat majoriti Muslim Algeria, mereka tidak diberikan taraf kewarganegaraan Perancis mahupun hak untuk mengundi. Institusi sosial Algeria mencapai ke tahap kemuncak apabila kadar pandai membaca, menulis, dan mengira jatuh ke tahap yang paling rendah.
Pada tahun 1954 iaitu semasa Perang Kemerdekaan Algeria, Barisan Pembebasan Kebangsaan Algeria (BPKA) melancarkan serangan gerila dan hanya selepas sedekad berlakunya pertempuran di bandar dan desa, mereka berjaya mengusir Perancis keluar pada tahun 1962. Hampir 1,025,000 pieds-noirs, di samping 91,000 harkis (Orang Muslim Algeria yang pro-Perancis), atau 10% daripada populasi Algeria pada tahun 1962 melarikan diri ke Perancis dalam masa beberapa bulan semasa pertengahan peperangan tahun itu.
Presiden pertama Algeria merangkap ketua BPKA, Ahmed Bin Bella, telah digulingkan oleh bekas sekutunya yang juga menteri pertahanan, Houari Boumédiènne pada tahun 1965. Algeria kemudian menikmati kestabilan selama 25 tahun di bawah sistem satu parti sosial Boumedienne dan pengganti-penggantinya. 
Pada tahun 1990-an, Algeria terjerumus dalam kancah perang saudara selepas pihak tentera menghalang sebuah parti politik Islam, Parti Pembebasan Islam daripada mengambil alih kuasa selepas pilihan raya yang buat pertama kalinya melibatkan pelbagai parti. Lebih daripada 100,000 orang terkorban dalam serangan gerila oleh pihak-pihak yang bertelagah.


== Geografi ==

Algeria terdiri daripada 2,381,740 kilometer persegi (919,590 bt2), lebih daripada 80% daripadanya adalah padang pasir, di Afrika Utara, antara Maghribi dan Tunisia. Ia adalah negara terbesar di Afrika. Nama Arabnya, Al Jazair (pulau-pulau), dipercayai berasal dari pulau-pulau berbatu di sepanjang garis pantai Laut Mediterranean. Bahagian utara, kawasan pergunungan, lembah, dan dataran tinggi di antara Mediterranean dan Gurun Sahara, membentuk bahagian penting dari bahagian Afrika Utara yang dikenali sebagai Maghreb. Kawasan ini termasuk Maghribi, Tunisia, dan bahagian barat laut Libya yang dikenali secara sejarah sebagai Tripolitania.


== Politik ==

Ketua negara adalah Presiden republik, yang dipilih bagi satu penggal 5-tahun year, diperbaharui sekali sahaja. Algeria has universal suffrage. Presiden merupakan ketua Majlis Menteri dan Majlis Keselamatan Tinggi. Dia melantik Perdana Menteri yang juga merupakan ketua kerajaan. Perdana Menteri turut melantik Majlis Menteri.
Parlimen Algeria adalah (bicameral), mengandungi dewan rakyat, National People's Assembly (APN), dengan 380 ahli dan dewan negara (upper chamber), Majlis Negeri, dengan 144 ahli. APN dilantik setiap 5 tahun.
Algeria terbahagi kepada 48 wilayah (ولاية), atau jajahan: 

Adrar
Ain Defla
Ain Temouchent
Alger
Annaba
Batna
Bechar
Bejaia
Biskra
Blida
Bordj Bou Arreridj
Bouira
Boumerdes
Chlef
Constantine
Djelfa
El Bayadh
El Oued
El Tarf
Ghardaia
Guelma
Illizi
Jijel
Khenchela
Laghouat
Mascara
Medea
Mila
Mostaganem
M'Sila
Naama
Oran
Ouargla
Oum el Bouaghi
Relizane
Saida
Setif
Sidi Bel Abbes
Skikda
Souk Ahras
Tamanghasset
Tebessa
Tiaret
Tindouf
Tipaza
Tissemsilt
Tizi Ouzou
Tlemcen


=== Ketenteraan ===
Angkatan berseenjata Algeria terdiri daripada Tentera Darat Kebangsaan Rakyat (ANP), Tentera Laut Kebangsaan Algeria (MRA), dan Tentera Udara Algeria (QJJ), selain Pasukan Pertahanan Udara Wilayah. Ia merupakan pewaris kepada Tentera Darat Pembebasan Kebangsaan (Armée de Libération Nationale atau ALN), sebuah sayap bersenjata bagi nasionalis Barisan Pembebasan Kebangsaan yang menentang pendudukan oleh penjajah Perancis semasa Perang Kemerdekaan Algeria (1954–62).
Jumlah anggota tentera adalah termasuk 147,000 aktif, 150,000 simpanan, dan 187,000 anggota paratentera (anggaran 2008). Perkidmatan di dalam tentera adalah wajid kepada orang lelaki yang berumur antara 19–30, selama 12 bulan. Belanjawan ketenteraan adalah 4.3% daripada produk domestik kasar (GDP) pada tahun 2012. Algeria merupakan tentera ke-2 terbesar di Afrika Utara dan belanjawan pertahanan terbesar di Afrika ($10 bilion).

Pada tahun 2007, Tentera Udara Algeria telah menandatangani satu perjanjian dengan Rusia untuk membeli 49 buah pesawat MiG-29SMT dan 6 buah MiG-29UBT dengan anggaran kos $1.9 bilion. Ia juga bersetuju untuk memulangkan pesawat lama yang dibeli daripada bekas Soviet. Rusia juga membina dua buah kapal selam berkuasa diesel Type-636.


== Ekonomi ==

Ekonomi Algeria terus pulih pada separuh pertama 2022, diterajui oleh kembalinya pengeluaran minyak ke tahap pra-pandemi dan pemulihan berterusan sektor perkhidmatan bersama-sama dengan aktiviti pertanian yang lebih giat. Pemulihan itu akan diteruskan sehingga 2023, disokong oleh sektor bukan hidrokarbon dan pertumbuhan perbelanjaan awam, menurut edisi terkini Kemas Kini Ekonomi Algeria Bank Dunia.
Baki luaran pulih dan terus berkembang berikutan harga hidrokarbon global yang lebih tinggi. Selepas berkembang dengan anggaran 59% dalam tempoh enam bulan pertama 2022 dan memuncak pada bulan Jun, harga purata eksport hidrokarbon Algeria kehilangan sekitar 26% pada Q3-2022. Imbangan luaran juga dirangsang oleh peningkatan ketara dalam eksport bukan hidrokarbon. Syarat perdagangan Algeria juga bertambah baik apabila dinar meningkat berbanding dolar A.S. dan Euro.
Namun Inflasi kekal tinggi—9.4 peratus tahun ke tahun dalam tempoh sembilan bulan pertama 2022—terutamanya diterajui oleh kenaikan harga makanan global (yang meningkat sebanyak 13.6 peratus di Algeria), isi rumah yang lebih miskin menjadi yang paling terjejas. Pihak berkuasa bertindak balas dengan mempergiatkan langkah untuk melindungi kuasa beli, terutamanya dengan meningkatkan gaji perkhidmatan awam, memperkenalkan faedah pengangguran untuk pencari kerja kali pertama muda, dan mengukuhkan subsidi untuk bahan makanan asas.
Laporan itu memberi amaran bahawa tahap perbelanjaan ini boleh membawa kepada cabaran dalam jangka sederhana jika harga minyak dunia jatuh, sekali gus mengurangkan hasil kerajaan, dan pembaharuan struktur seperti yang digariskan dalam Pelan Tindakan Kerajaan untuk menggalakkan pelaburan sektor swasta akan menjadi kunci untuk mewujudkan peluang pekerjaan.


== Demografi ==

Ciri demografi penduduk Algeria termasuk kepadatan penduduk, etnik, tahap pendidikan, kesihatan penduduk, status ekonomi, pertalian agama dan aspek lain.
Sembilan puluh satu peratus daripada penduduk Algeria tinggal di sepanjang pantai Mediterranean pada 12% daripada jumlah jisim tanah negara. 75% daripada penduduk adalah bandar, dan pembandaran berterusan, walaupun usaha kerajaan untuk menghalang penghijrahan ke bandar.
97% penduduk menganut Islam Sunni; segelintir orang Islam bukan Sunni kebanyakannya Ibadi dari lembah Mozabite pada kadar 1.3% (lihat Islam di Algeria).


=== Agama ===

Agama di Algeria didominasi oleh orang Islam, dengan hampir sembilan puluh lapan penduduk (lebih sembilan puluh sembilan peratus daripada populasi yang menyatakan mana-mana agama) menganut Islam Sunni dari mazhab Maliki, pada 2020. Selebihnya termasuk sekolah dan cawangan Islam lain (Ahmadi, Syiah dan Ibadi), mazhab Kristian (Katolik Rom, Advent Hari Ketujuh, Gereja Protestan Algeria (persekutuan kumpulan Reformed dan Methodist), Lutheran, Anglikan dan Koptik Mesir), Bahá'í dan Yahudi. Anggaran populasi Kristian berkisar antara 71,000 (anggaran untuk 2010) hingga 200,000 (laporan 2018). Anggaran terkini yang tersedia mencadangkan penduduk Bahá'í seramai 3,300 (laporan 2010), dan komuniti Yahudi kurang daripada 200 orang.


== Prasarana ==


=== Pendidikan ===

Pendidikan di Algeria (Arab: التعليم في الجزائرcode: ar is deprecated ) adalah percuma dan wajib untuk warga Algeria dari umur 6 hingga 15 tahun. Walau bagaimanapun, hanya separuh daripada pelajar Algeria yang mendaftar di sekolah menengah. Sehingga 2015, Algeria mempunyai 92 institusi pasca menengah, termasuk 48 universiti.


== Kebudayaan ==

Kebudayaan Algeria merangkumi sastera, muzik, agama, masakan, dan aspek kehidupan lain di Algeria.


== Catatan ==


== Rujukan ==

Sumber utama
Leschi, Louis (Julai 1941). "Origines d'Alger: conférence faite le 16 juin 1941". Feuillets d'El-Djezair (dalam bahasa Perancis).


== Lihat juga ==
Daftar negara
Pemberontakan Islam Algeria 2002-2007


== Pautan luar ==
Algeria - Gambar