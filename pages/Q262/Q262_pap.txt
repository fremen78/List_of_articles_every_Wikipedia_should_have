Argelia, ofisialmente Repúblika Demokrátiko di Pueblo Argelino,  ta un pais den parti nort di Afrika. E pais tin frontera ku entre otro Tunesia, Niger, Libia, Mauretania i Mali. Panort e ta grens na Laman Mediteranio. E pais ta konsiderá parti di e region di Maghreb den Nort Afrika. 
E tin un área di 2,381,741 kilometer kuadrá, hasiendo Argelia e di 10 nashon mas grandi na mundu den tamaño i esun mas grandi di Afrika, hasta mas ku 200 biaha mas grandi ku Gambia, e pais mas chikitu di e kontinente. Kontando ku un poblashon di 44 mion habitante, Argelia ta e di dies pais mas poblá den Afrika i e di 32 mas poblá na mundu. 
Su kapital i siudat mas grandi ta Algiers, situá den ekstremo norte di e pais na kosta di Laman Mediteranio. E idioma ofisial ta árabe i e moneda ta dinar.