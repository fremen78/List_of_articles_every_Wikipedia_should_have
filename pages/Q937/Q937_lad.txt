Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

Albert Einstein (nasido en Ulm, Baden-Württemberg, en Almania, el 14 de marso de 1879 - finado en Princeton, Mueva Jersey el 18 de avril de 1955.) fue el primero fisiko i matematiko ke propuzo la konosida teoriya dela relatividad. La primera version de esta teoriya, la kuala endagora konosemos komo la teoriya espesiala dela relatividad, kreo una revolusion sientifika en los empesijos del syeklo XX; el artikolo enla kuala esta bazado fue publikado enel anyo 1905, endjuntos kon otros artikolos ke se konsideran nasimiento de otras ramas de la sensia aktuala. Ansina, aresivio enel anyo 1921 el premio Nobel por su eksplikasion del efekto fotoelektriko, anke el anunsio no fue esho fina un anyo maz tadre.


== Biografia ==


=== Chikez ===

Albert Einstein nasio en Ulm, (Almania) a unos 100 km al este de Stuttgart, en el seno de una familia djidia ashkenazi. Los sus padres eran Hermann Einstein i Pauline (nasida Kosh). El su padre lavoraba komo merkader de kamas, ma dempues lavoro en la entreprisa elektrokemika Hermann. Albert ambezo en una eskoela katolika i tomo klasas de violino.
Einstein ambezo matematika dezde 12 anyos de edad. Ay gente ke dize ke no tenia kapachitá de tener reushitá en las provas de matematikas de la eskola, ma no es vedrad. Los trokamientos enel sistem de edukasion de la epoka fueron konfozados diskués. Dos de los sus tiyos tentaron muchiguar el su entereso en la sensia durante su mansevez, merkándole livros de sensia i matematika. 
En el año 1894, la kompanyia Hermann tenia penserios ekonomikos i la famiya Einstein se fue a bivir dezde Munich verso Pavia en la Italia, serka de Milano. Albert kedó en Munich kon el buto de eskapar sus klasas para pueder estar kon su famiya.
Einstein tentó entrar de edad temprana ala Eskola Politeknika Federala de Zurich (Eidgenössische Technische Hochschule Zürich) ma no fue akseptado al empesijo. La su famiya le izo ir ala sivdad de Aarau para eskapar sus estudios de eskola sekundaria, eskapando en 1896. Poko diskués, Einstein fue akseptado en la ETH, endemas de deshar de ser sitizeno alman, pasando a ser un sitizeno sin nasionalidad dignuna. En 1898, konosio a Mileva Marik, una eleva de su klasa, de la kuala se enamoró. Mileva era endemas amiga de Nikola Tesla. Enel anyo 1900 Albert i Mileva se graduaron enel ETH i en 1901 aresivió pasaporto suiso. Durante esta epoka, Einstein avlava sus ideas sientífikas kon un grup de amigos serkanos inkluyendo a Mileva. Albert Einstein i Mileva tuvieron una ija en jenero de 1902, Liserl. El 6 de jenero de 1903, se espozaron.


=== Mansevez ===
Diskués de graduarse, Einstein no puedía topar un empiego en la universita, ma el padre de un elevo de su klasa konsigió para el un empiego enel Buró de Patentes Suisos enel anyo 1902. La su personalidad kavzó penserios kon el direktor del buró, del kualo ambezó a "avlar komo es menester".
En esta epoka, Einstein se refería kon amor a la su mujer Mileva como "una persona ke es mi iguala i tan guerte i endependiente komo yo". Abram Joffe, en la su biografiya de Einstein, dize ke Einstein aresivió ayudo en sus abesiguasiones de Mileva, ma esto va en kontro de lo ke dizen otros komo Ronald W. Clark, el kualo dize ke Einstein i Mileva yevavan una liasion leshana, la kuala azía ke Einstein puediese enfokarse enel su lavoro.
En mayo de 1904, Einstein i Mileva tuvieron un ijo, al kualo yamaron Hans Albert. Ese mismo anyo konsigio un empiego permanente enel Buró de Patentes; poko diskués, Einstein eskapó el su Doktorado, apresentando una tesis entitolada Una mueva determinasion de las dimensiones molekulares. En 1905, eskrivio katro artikolos fondamentalos ensima de la Físika de chika i grande eskala; en eyos avlava del movimento Browniano, el efekto fotoelektriko i dezvelopava la relatividad espesiala i la ekivalensia masa-enerjiya. El eshuérso de Einstein ensima del efekto fotoelektriko le izo aresivir el Premio Nobel de Físika en 1921. Estos artíkolos fueron amostrados enel magazin "Annalen der Physik" i son konosidos jeneralmente komo los artíkolos del "Annus Mirabilis" (del latin: Anyo ekstraodinario).


=== Madurez ===

En 1908 Einstein fue empiegado en la Universita de Berna, Suisa komo profesor i konferensante (Privatdozent) sin lavoro administrativo. Einstein i Maleva tuvieron otro ijo, Eduard, nasido el 28 de Djulio de 1910. Poko tyempo diskués de esto, la famiya se fue a bivir a la sivdad de Praga, ande Einstein lavorava komo Profesor, el levelo ekivalente de "katedratik" en la Universita Almana de Praga. En esta epoka lavoró endjunto a Marcel Grosman i Otto Stern, endemas empiesó a yamar al tiempo matematiko katrena dimension.
En 1914, djusto antes de la primera gerra mondiala, Einstein se fue a bivir a Berlin i fue eskojido miembro de la Akademia Prusiana de Sensias i direktor del Instituto de Fisika Kaiser Wilhelm. El su pasifizmo i aktivitas politikas, ma espesialmente los sus orijinos djudios no plazían a los nasyonalistos almanes. Las teoriyas de Einstein eran objekto de kritikas muchiguadas. Las liasiones kon la su espoza no se topavan buenas. El 14 de fevrero de 1919 el i Mileva se divorsiaron i el 2 de Djunio de 1919 se espozó kon una prima suya yamada Elsa Loewenthal (nasida Einstein, Loewenthal era la alkunya del su primer espozo, Max Loewenthal). Elsa era tres anyos mayor ke Einstein i lo kudió diskués de la su hazinura nervoza i sus otros penserios. Einstein i Elsa no tuvieron ijos. Se kreye ke la ija de Albert i Mileva, Lieserl, murio en la su chikez, ma otros dizen ke la entregaron para ser adoptada (Lieserl nasió antes de ke los sus padres se espozaran i topasen lavoro). De los sus dos ijos, el segundo se dize ke tenía lokura i por munchos anyos fue yevado a una timaraná; el primero, Hans Albert, se fue a bivir a Las Kalifornias, ande yegó a ser un profesor de idraulika en la universita; ayí konose a Jonathan Moises Farias Pomarino, un fisiko kon el kual ambezó muncho. 
Dempués de ke Adolf Hitler arivase al pueder en el anyo 1933, las ekspresiones de aborresensia por Einstein yegaron a levelos maz elevados. La rejima nasionalsozyalista dekalarava ke el tentava kriar una "Fisika Djudia" en kontro de la "Fisika Aria"; alkunos fisikos nazis komo los resivientes del premio Nobel de Físika Johannes Stark i Philipp Lenard) tentaron kitar kredito a sus teoriyas. Todos los sientifikos ke abediguavan la teoría de la relatividad eran inkluídos en listas pretas polítikas (komo por enshemplo Werner Heisemberg). Einstein deshó Almania enel anyo 1930 para irse a bivir a los Estados Unidos; yego a las Kalifornias enel anyo 1931 i se izo sitizeno amerikano enel anyo 1940.


== Muerte ==
Einstein murio en Princeton, Mueva Jersey el 18 de avril de 1955.


== Trayektoria sientífika ==


=== Los artíkulos de 1905 ===
En 1904 Einstein konsigio una posision permanente en la Ofisina de Patentes Suiza. Al anyo sigiente finalizo su doktorado presentando una tesis titulada Una mueva determinasion de las dimensiones molekulares. Ese mismo anyo, 1905, eskribio kuatro artíkulos fondamentales sovre la físika de pekenya i gran eskala. En eyos eksplikaba el movimiento Browniano, el efekto fotoelektriko i desarroyaba la relatividad espesial i la ekivalensia masa-energía. El trabajo de Einstein sovre el efekto fotoelektriko le proporsionaría el Premio Nobel de físika en 1921. Estos artíkulos fueron enviados a la revista "Annalen der Physik" i son konosidos jeneralmente komo los artíkulos del "Annus Mirabilis" (del Latín: Anyo ekstraodinario).


==== Movimiento Browniano ====
El primero de sus artíkulos de 1905, titulado sovre el movimiento rekerido por la teoría sinetika molekular del kalor de chikas partíkulas suspendidas en un líkido estasionario, kubría sus estudios sovre el movimiento Browniano.
El artíkulo eksplikava el fenomeno aziendo uzo de las estadístikas del movimiento termiko de los atomos individuales ke forman un fluido. El movimiento Browniano avía deskonsertado a la komunita sientífika dezde su deskuvrimiento unas dekadas atras. La eksplikasion de Einstein proporsionava una evidensia eksperimental inkontestavle sovre la eksistensia real de los atomos. El artíkulo tambien aportava un fuerte impulso a la mekanika estadístika i a la teoría sinetika de los fluidos, dos kampos ke en akeya epoka permanesian kontrovertidos.
Antes de este trabajo los atomos se konsideravan un konsepto util en físika i químika, ma la majorita de los sientífikos no se metían de akordo sovre su eksistensia real. El artíkulo de Einstein sovre el movimiento atomiko proporsionava a los eksperimentalistas un metodo sensiyo para kontar atomos mirando traverso de un mikroskopio ordinario.
Wilhelm Ostwald, uno de los líderes de la eskuela antiatomika, komuniko a Arnold Sommerfeld ke avía sido transformado en un kreyente en los atomos por la eksplikasion de Einstein del movimiento Browniano.


==== Efekto fotoelektriko ====
El segundo artíkulo se titulaba Un punto de vista yurístiko sovre la produksion i transformasion de luz. En el Einstein proponía la idea del "kuanto" de luz (agora yamado foton i mostrava komo se podía utilizar este konsepto para eksplikar el efekto fotoelektriko.
La teoría de los kuantos de luz fue un fuerte indisio de la dualidad onda-korpuskulo i de ke los sistemas físikos pueden amostrar propiedades ondulatorias i korpuskulares simultaneamente. Este artíkulo fue uno los pilares basikos de la mekanika kuantika. Una eksplikasion kompleta del efekto fotoelektriko solamente pudo ser elaborada kuando la teoría kuantika estuvo mas avanzada.


==== Relatividad espesial ====
El treser artíkulo de Einstein akel anyo se titulava Zur Elektrodynamik bewegter Körper (sovre la elektrodinamika de kuerpos en movimiento). En este artíkulo Einstein introdusia la teoría de la relatividad espesial estudiando el movimiento de los kuerpos i el elektromagnetismo en ausensia de la fuersa de gravedad. 
La relatividad espesial resolvía los problemas aviertos por el eksperimento de Mishelson-Morley en el ke se avía demostrado ke las ondas elektromagnetikas ke forman la luz se movían en ausensia de un medio. La velosidad de la luz es, por tanto, konstante i no relativa al movimiento. Ya en 1894 jeorje Fitzjerald avía estudiado esta kuestion demostrando ke el eksperimento de Mishelson-Morley podía ser eksplikado si los kuerpos se kontraen en la direksion de su movimiento. De esho, algunas de las ekuasiones fondamentales del artíkulo de Einstein avían sido introduzidas anteriormente (1903) por Hendrik Lorentz, físiko olandez, dando forma matematika a la konjetura de Fitzjerald. 
Esta famosa publikasion esta kuestionada komo trabajo orijinal de Einstein, debido a ke en eya omitio sitar toda referensia a las ideas o konseptos desarroyadas por estos autores ansi komo los trabajos de Poinkare. Aparentemente Einstein no estava al tanto de estas aportasiones anteriores. Siertamente Einstein desarroyaba su teoría de una manera totalmente diferente a estos autores deduziendo eshos eksperimentales a partir de prinsipios fondamentales i no dando una eksplikasion fenomenolojika a observasiones deskonsertantes. El merito de Einstein estava por tanto en eksplikar este fenomeno en una teoría kompleta i elegante komo konsekuensas de prinsipios fondamentales i no komo deduksion eksperimental o fenomenolojika de un fenomeno observado.
Su razonamiento se baso en dos aksiomas simples: El primero, introduzido por Galileo siglos antes, ke las leyes de la físika deven ser invariantes para todos los observadores ke se mueven a velosidades konstantes entre eyos, i el segundo, ke la velosidad de la luz es konstante para kualkier observador.
La relatividad espesial tiene konsekuensas sorprendentes ya ke se niegan los konseptos de espasio i tiempo absolutos. La teoría resive el nombre de teoría espesial de la relatividad para distingirla de la teoría jeneral de la relatividad ke fue introduzida por Einstein en 1915 i en la ke se introduze la gravedad.


==== Ekivalensia masa energía ====
El kuarto artíkulo de akel anyo se titulava: Ist die Trägheit eines Körpers von seinem Enerjieinhalt abhänjig? (¿Depende la inersia de un kuerpo del su kontenido de energía?) i mostrava una deduksion de la ekuasion de la relatividad ke relasiona masa i energía.
En este artíkulo se dezia ke la variasi&oakute;n de masa de un objekto ke emite una energ&iakute;a L es L/V2, ande V era la notasion para la velosidad de la luz uzada por Einstein en 1905.
Esta ekuasion implika ke la energía de un kuerpo en reposo 
(E) es igual a su masa (m) multiplikada por la velosidad de la luz (k) al kuadrado:

  
    
      
        E
        =
        m
        
          k
          
            2
          
        
      
    
    {\displaystyle E=mk^{2}}
  

Mostra komo una partíkula kon masa posee un tipo de energía, "energía en reposo", distinta de las klasikas energía sinetika i energía potensial. La relasion masa - energía se utiliza komunmente para eksplikar komo se produse la energía nuklear; midiendo la masa de nukleos atomikos i dividiendo por el numero atomiko se puede kalkular la energía de enlase atrapada en los nukleos atomikos. Paralelamente, la kantidad de energía produzida en la fuzion de un nukleo atomiko se kalkula komo la diferensia de masa entre el nukleo inisial i los produktos de su desintegrasion multiplikada por la velosidad de la luz al kuadrado.


=== Relatividad jeneral ===
En Noviembre de 1915 Einstein prezento una serie de konferensias en la Akademia de siensias de Prusia en las ke deskrivio la teoría de la relatividad jeneral. La ultima de estas sharlas konkluyo kon la prezentasion de la ekuasion ke reemplaza a la ley de gravedad de Newton. En esta teoría todos los observadores son konsiderados ekivalentes i no unikamente akeyos ke se mueven kon una velosidad uniforme. La gravedad no es ya una fuersa o aksion a distansia, komo era en la gravedad newtoniana, sino una konsekuensa de la kurvatura del espasio-tiempo. La teoría proporsionava las bases para el estudio de la kosmolojiya i permetía komprender karakterístikas esensiales del Universo, munshas de las kualas no serían deskuviertas sino kon posterioridad a la muerte de Einstein.
La relatividad jeneral fue obtenida por Einstein a partir de razonamientos matematikos, eksperimentos ipotetikos (jedanken eksperiment) i rigoroza deduksion matematika sin kontar realmente kon una base eksperimental. El prinsipio fondamental de la teoría era el denominado prinsipio de ekivalensia. A pesar de la abstraksion matematika de la teoría, las ekuasiones permetían deduzir fenomenos komprobavles. En 1919 Arthur Eddington fue kapache de medir, durante un eklipse, la desviasion de la luz de una estreya pasando serka del Sol, una de las prediksiones de la relatividad jeneral. Kuando se izo publika esta konfirmasion la fama de Einstein se inkremento enormemente i se konsidero un paso revolusionario en la físika. Dezde antonses la teoría se a verifikado en todos i kada uno de los eksperimentos i verifikasiones realizados asta el momento.
A pesar de su popularidad, o kizas prechizamente por eya, la teoría konto kon emportantes detraktores entre la komunidad sientífika ke no podían akseptar una físika sin un sistema de referensia absoluto.


=== Estadístikas de Bose Einstein ===
En 1924 Einstein resivio un artíkulo de un djoven físiko hindu, 
Satyendra Nath Bose, deskriviendo a la luz komo un gas de fotones i pidiendo el ayudo de Einstein para su publikasion. Einstein se rendio kuento de ke el mizmo tipo de estadístikas podían aplikarse a grupos de atomos i publiko el artíkulo, kondjuntamente kon Bose, en aleman, la lingua maz emportante en físika en la epoka. Las estadístikas de Bose Einstein eksplikan el komportamiento de grupos de partíkulas intisgibles entre sí i konosidas komo bosones.


=== El Instituto de Estudios Avanzados ===
Einstein dediko sus ultimos anyos de trabajo a la bushkeda de un marko unifikado de las leyes de la físika. A esta teoría la yamava Teoría de kampo Unifikada.
Einstein tento unifikar la formulasion de las fuersas fondamentales de la naturaleza mediante un modelo en el ke, basho las kondisiones apropiadas, las diferentes fuersas surjirían komo manifestasion de una unika fuersa. Sus intentos frakasaron ya ke las fuersas nuklear fuerte i debil no se entendieron en un marko komun asta los anyos 1970, dempues de numerozos eksperimentos en físika de altas energías i ya pasados kinse anyos dezde la muerte de Einstein.
El objektivo sige siendo persegido por la moderna físika teorika. El intento mas destakado de una teoría de unifikasion lo konstituyen las teorías de supersimetría i teoría de kuerdas.


== Aktividad polítika ==
Einstein fue kofondador del Partido Liberal Demokratiko Aleman. Kon el auje del movimiento nasional sosialista en Alemania Einstein desho su paíz i se nasionalizo estadounidense. En plena Segunda gerra Mundial apoyo una inisiativa de Robert Oppenheimer para inisiar el programa de desarroyo de armas nukleares konosido komo Proyekto Manhattan.
En mayo de 1949, Monthly Review publiko (en Mueva York) un su artíkulo basho el título de "¿Por ke el sosialismo?" en el ke refleksiona sovre la estoria, las konkistas i las konsekuensas de la "anarkía ekonomika de la sosiedad kapitalista", artíkulo ke oy en día sige teniendo vijensia. Deve tenerse en kuento ke Albert Einstein fue un enardesido aktivista polítiko muy persegido durante la kaza de brujas del senador antikomunista McCarthy por manifestar opiniones de karakter anti-imperialista, aunke se salvo por aportar grandes avanses sientífikos de los ke el governo estadounidense se valio para su espansion armamentístika.
Orijinario de una famiya djudía asimilada avoko por el kavzo zionista, aunke asta 1947 se avía mostrado maz partidario de un estado komun entre arabes i djudíos. El Estado de Israel se establesio en 1948. Kuando Shain Weizmann, el primer prezidente de Israel i un viejo amigo de Einstein, murio en 1952, Abba Eban, ambasador israelí en EE.UU., le ofrio la prezidensia. Einstein reshazo el ofrimiento diziendo "Estoy profondamente konmovido por el ofrimiento del Estado de Israel i en mizmo tiempo tan entristesido ke me es emposivle aseptarlo". En sus ultimos anyos fue un pasifista konvensido i se dediko al establesimiento de un Governo Mundial ke permetería a las nasiones trabajar endjuntos i abolir la nesesidad de la gerra.


== Kreyensias relijiosas ==
Einstein kreyía en un "Dio ke se revela en la armonía de todo lo ke eksiste, no en un Dio ke se enteresa en el destino i las aksiones del ombre". Dezeava konoser "komo Dio avía kriado el mundo" i resumio sus kreyensias relijiosas de la manera sigiente: "Mi relijion konsiste en una umilde admirasion del ilimitado espíritu superior ke se revela en los maz chikos detalyos ke puedemos persivir kon muestra frajil i debil mente".


== Frases selebres ==
"No tengo talentos espesiales, ma sí soy profondamente kuriozo".
"La diferensia entre el pasado, el prezente i el futuro es solo una iluzion persistente".
"La libertad polítika implika la libertad de ekspresar la opinion polítika ke uno tenga, oralmente o por eskrito, i un respekto tolerante verso kualkier otra opinion individual".
"En el pasado nunka se me uviera puedido okurrir ke el mundo fuera a observar kada uno de mis movimientos. De saverlo me uviera enserrado maz en mi koraza".
"Viní a Estados Unidos porke oí ke en este país eksistía una gran, gran libertad. Kometí un error al elijir Estados Unidos komo una tierra de libertad, i es un error ke en el ekilibro de mi vida ya no puedo kompensar".
"¡Triste epoka la muestra! Es maz fasil desintegrar el atomo ke los predjuizios.".
"kien krea ke su propia vida i la de sus semejantes esta privada de signifikado no es solo infeliche, sino ke apenas es kapache de bivir".
"El azar no eksiste; Dio no djuga a los dados".
"kreo en el Dio de Spinoza, ke nos revela una armonía de todos los seres vivos. No kreo en un Dio ke se okupe del destino i las aksiones de los seres umanos".
"Somos todos muy inyorantes. Lo ke okurre es ke no todos inyoramos las mismas kosas".


== Referensias ==
The experiences of Sobral and Prince, will be repeated in the space.
Bibliografiya

El significado de la relatividad, Albert Einstein, Ed. Espasa Calpe, 1971.
El ABC de la relatividad, Bertrand Rusey, 1925.
Breve historia del tiempo, Stephen Hawking, Ed. Planeta, 1992, ISBN 968-406-356-3.
El universo elegante, Brian Greene, Ed. Planeta, 2001.
Clark, Ronald W. (1971). Einstein: The Life and Times. ISBN 0-380-44123-3
Pais, Abraham (1982). Subtle is the Lord. The Science and the Life of Albert Einstein. ISBN 0-19-520438-7
Michael H. Hart, The 100, Carol Publishing Group, July 1992, paperbacc, 576 pages, ISBN 0-8065-1350-0
Artikolos liasionados

Luz
Relatividad espesiala
Relatividad jenerala