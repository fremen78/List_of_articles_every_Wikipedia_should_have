She fishigagh sheiltynagh Germaanagh va Albert Einstein (14 Mart 1879 – 18 Averil 1955) ren lhiassaghey sheiltynys y chonastaght chadjin, as ee cur rish foshley mooar ayns tushtey yn 'ishag. Ta Einstein coontit myr ayr yn 'ishag noa-emshyragh er son yn ard-obbyr echey. Ga dy vel enney mooar er er son yn 'ormley E = mc2 ayns co-hrimmid glout–bree, hooar eh Aundyr Nobel 'syn 'ishag 'sy vlein 1921 er son e "hirveishyn 'syn 'ishag heiltynagh, as [er son] feddyn magh leigh yn eiyrtys foto-lectragh". Va scansh vooar ec yn eiyrtys foto-lectragh ayns cur er bun y heiltynys quantum 'syn 'ishag.