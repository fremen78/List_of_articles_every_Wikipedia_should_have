Albert Einstein (pronunciation german: [ˈalbɛʁt ˈʔaɪnʃtaɪn]) (Ulm, Germania le 14 de martio 1879 – Princeton, New Jersey, SUA le 18 de april 1955), nascite in Germania e naturalisate statounitese, es un del scientistas le plus cognoscite del seculo 20.
Einstein surge al fama mundial in le anno 1905 al publication de su theoria del relativitate special. In illo se incorporava in un marco theoric simple conceptos disveloppate anteriormente per Henri Poincaré e Hendrik Lorentz que esseva surgite como consequentia directe de postulatos physic simple. In 1916 ille ha presentate le theoria del relativitate general in lo que es reformulate completemente le conceptos del gravitation e un de cuje consequentias ha essite le surgimento del studio scientífic del origine e evolution del universo in le rama del physica denominate cosmologia. Probabilemente le equation del physica le plus cognoscite a nivello popular es le expression mathematic del equivalentia massa-energia, 
  
    
      
        E
        =
        m
        
          c
          
            2
          
        
      
    
    {\displaystyle E=mc^{2}}
  
, que ha essite deducite per Einstein como un consequentia logic del relativitate special. Einstein ha obtenite le Premio Nobel pro Physica in 1921 pro su explication del effecto photoelectric, un del bases initial del mechanica quantic.