Albert Einstein (14 de marte, 1879–18 de aprile, 1955) esed famosi teorial fisikisto. Lo naskad in Ulm, Württemberg, Germania. Lo kread multi teories in fisike, ma lon maxim famosi esed lon teorie de relativitate.
In 1905 Einstein publisad pluri paperes tre signifikant. Un papere konsernad li quantum-teorie da Max Planck. Pro ti papere lo blid granta li Nobel Premie pri fisike in 1921.
In li duesmi papere lo traktad Brownan movo. In li triesmi lo publisad li teorie de relativitate kel postulad konstanti rapiditate de lume (c) e konsekuentim li equivalo de mase e energie expreset per li briliant equatione E=mc2.
In 1915 lo publisad li general teorie de relativitate, kel haved diversi testabli prediktiones, plu tardim konfirmat per experimentes.
Pos li duesmi monde-milite lo serchad vanim "unifikat teorie" kel vud kombina quantum-teorie kun gravitatione.
Lo morid in Princeton, Novi Jersey, Unionati States de Amerika .