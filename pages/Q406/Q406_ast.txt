Estambul (en turcu: İstanbul) ye la ciudá más grande de Turquía, y una de les más poblaes d'Europa, con 15 462 452 hab. (2020). 
Estambul ye tamién la capital alministrativa de la provincia del mesmu nome, na rexón de Rumelia o Tracia Oriental. Foi denominada Bizanciu hasta l'añu 330, y Constantinopla hasta 1453, si bien nel resto d'Europa caltuvieren esi nome hasta 1930, poco dempués de la declaración de l'Estáu turcu modernu. El nome Estambul fízose oficial el 28 de marzu de 1930. Hasta entós, pente'l periodu Otomanu, la ciudá nomábase oficialmente Qustantaniyyeh (قسطنطنيه) (Ciudá de Constantino, n'árabe), pero la población ya xeneralizara l'usu d'Estambul del griegu is-tan-polis (dir a la ciudá). 
El cascu vieyu de la ciudá ta mayoritariamente na oriella europea del Estrechu del Bósforo, si bien anguaño la ciudá espárdese pola oriella asiática, con distritos como Beyköz, Üsküdar, Kadiköy, Moda, Bostanci y Adalar.
La so condición d'hestórica capital imperial (de Roma, nos tiempos de Bizanciu, y del Imperiu Otomanu, hasta'l comienzu del sieglu XX), fizo d'Istambul una de les ciudaes con un de los mayores padremuños históricos y culturales del mundiu. Ente los monumentos más destacaos y de valor destaquen l'Hipódromu, el templu d'Aya Sofía o la mezquita de Sultanahmet (nel actual distritu de Sultanahmet), la mezquita de Solimán (Süleymaniye), el palaciu de Topkapi, el palaciu Dolmabahçe, la torre Gálata o la cisterna calumbrada, ente otros.
Anguaño, Estambul ye la capital cultural, económica y industrial de Turquía, si bien la capitalidá alministrativa afitóse en 1923 n'Ankara. Ente otros aspeutos, Estambul ye ún de los centros cabezaleros d'industria textil d'Europa, un centru portuariu estratéxicu, y el primer destín turísticu del país. Amás, caltién una docena d'universidaes y ye la sede del Patriarcáu Ecuménicu de Constantinopla, cabeza de la Ilesia Ortodoxa Griega.


== Llocalidaes hermaniaes ==
Les ciudaes hermaniaes con Estambul son:Varsovia  ( Polonia)Aktau  ( Kazakstán)Rio de Janeiro (dende 1965) ( Brasil)Shimonoseki (dende 1972) ( Xapón)Lahore (dende 1975) ( Paquistán)Johor Bahru (dende 1983) ( Malasia)Yeda (dende 1984) ( Arabia Saudita)El Cairu (dende 1988) ( Exiptu)Houston (dende 1988) ( Estaos Xuníos)Berlín (dende 1989) ( Alemaña)San Petersburgu (dende 1990) ( Rusia)Rabat (dende 1991) ( Marruecos)Mary (dende 1994) ( Turkmenistán)Sarayevu (dende 1997) ( Bosnia y Herzegovina)Amán (dende 1997) ( Xordania)Odesa (dende 1997) ( Ucraína)Colonia (dende 1997) ( Alemaña)Dubái (dende 1997) ( Emiratos Árabes Xuníos)Barcelona (dende 1997) ( España)Shanghai (dende 1997) ( República Popular China)Osh (dende 1998) ( Kirguistán)Durrës (dende 1998) ( Albania)Almaty (dende 1998) ( Kazakstán)Ḥartum (dende 2001) ( Sudán)Constanța (dende 2001) ( Rumanía)Plovdiv (dende 2001) ( Bulgaria)Kazán (dende 2002) ( Rusia)Skopie (dende 3 abril 2003) ( Macedonia del Norte)Damascu (dende 2006) ( Siria)Xakarta (dende 2007) ( Indonesia)Venecia (dende 2007) ( Italia)Busan (dende 2008) ( Corea del Sur)Bangkok (dende 2009) ( Tailandia)Túnez (dende 2010) ( Tunicia)Ciudá de Méxicu (dende 2010) ( Méxicu)Beirut (dende 2010) ( El Líbanu)Tabriz (dende 2010) ( Irán)Cantón (dende 2012) ( República Popular China)Guiza (dende 2012) ( Exiptu)Bengasi (dende 2013) ( Libia)Xamena (dende 2014) ( Chad)Tblisi (dende 18 abril 2016) ( Xeorxa)Nicosia (dende 2020) ( Xipre)


== Referencies ==


== Enllaces esternos ==
 Wikimedia Commons acueye conteníu multimedia sobre Estambul.
 Sitiu web oficial (n'inglés)