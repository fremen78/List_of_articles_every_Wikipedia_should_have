Estambul, yma ojeheróva Visãsio ha upéi Constantinopla, ha'e niko táva orekovéva tapichakuéra Tuykía retãme ha ku tetã rembiasa, arandupy ha viru remimono'õ ojehechavehápe. Táva ojejuhúva mokõi yvyrusúpe, amo Bósforo ypo'ípe, ombojeíva Európa ha Ásia, para Mármara ha para Hũ mbytépe. Oiko ko távape amo 15 sua tekove, upéicha ojejuhu ko táva umi orekovéva tapichakuéra apytépe ha ojehechakuaa ha'eha pe orekovéva tavayguakuéra umi Európa táva apytépe. Estambul tavayguakuéra vore tuichavéva Islã rehe ojeroviáva (musulmã), hákatu oĩ sa'imi Hesu rapére (68.000 ojeroviáva) ha hudío (22.000).
Héra oñemopu'ãvove niko Visãsio, amo ary 667-pe Kirito mboyve, oñembotuicha ha oñemoherakuãve ojejuhu peve umi táva poguasuvéva apytépe. Oñemopu'ã jey guive héra Constantinopla ary 330-pe, oiko Estambul távagui Rróma Mburuvi ha Mburuvi visantíno tavusu (330-1204 ha 1261-1453), Mburuvi latíno (1204-1261) ha otománo (1453-1922) avei.


== Mandu'apy ==


== Joajuha ==
 Wikimedia Commons oguereko ta'ãnga Estambul reheguaCommons.