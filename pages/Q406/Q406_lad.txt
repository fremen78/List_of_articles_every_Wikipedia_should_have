Este artikolo uza la grafia de Aki Yerushalayim para la lingua judeo-espanyola. Mersi muncho por mantener el artikolo uzando este estil.

Estambol o Istanbul (en Turko: İstanbul, en grego: Κωνσταντινούπολις, Kōnstantinoúpolis, en latina: Constantinopolis, istorikamente Bizansio i dempues Konstantinopla) es la mas grande sivdad de la Turkia i la ultima kapital del Emperio Ottomano. La sivdad es unika, pues esta entre Asia i Evropa. Ay una komunidad djudia en Istanbul ke tiene sirka de 20 esnogas; la su mas grande esnoga es la Neve Shalom, (Neve Şalom Sinagoğu Vakfı en turko, בית הכנסת נווה שלום en ebreo), Oasis de paz  o  Vaye de paz, la ke esta en el maale de Galata. Ay otrunas maales kon mayor presensia djudia en Estambol, komo Balat en el lado evropeo, i Kuzguncuk en Üsküdar, el lado asiatiko dela sivdad.
Estambol tambien es la kapital komersal de la Turkia, i de fakto la Bolsa de Valores del paiz se topa ayi, endemas dela sede de munchas de las entreprisas mas grandes dela Turkia, komo Koç Holding A.Ş., Türk Hava Yolları (THY), Türk Otomobil Fabrikasi A.Ş (Tofaş), Avea, Turkcell i Arçelik A.Ş.. Estambol endemas es la kapital kulturala de la Turkia, siendo sede de un festival Internasionalo de Filmo i sede de mas de kinze muzeos. Endemas, Estambol fue la kapitala Evropea de la Kultura enel anyo 2010. Las "Areas Istorikas de Estambol" fueron agregadas a la Lista Mundiala de Erensia dela UNESCO enel anyo 1985.


== Etimolojia ==
La sivdad de Estambol a sido yamada de munchas maneras en toda la istoria, dependiendo de la kultura, la lingua i la relijion de los sus governantes en el momento. Bizansio, Konstantinopla, Stamboul i Tsarigrad son alkunos eksemplos ke aun se pueden konsegir en alkunos paizes. Alkunas vezes se a yamado Mueva Roma o Sigunda Roma, deke el imperador romano Konstantino el Grande la aperturo onde estava la antika sivdad grega de Bizansio komo la sigunda i totalmente kristiana kapitala del Imperio Romano, ke asia diferensia kon la sivdad pagana de Roma. Endemas a sido yamada "La sivdad de las siete kolinas" deke la peninsola ke esta en la parte antika dela sivdad, ande fue aperturada por Konstantino, tambien tiene siete kolinas, komo Roma. Estas kolinas estan en el eskudo de la sivdad, kon siete mezkitas en kada una. Otro nombre kon el ke se a konosido la sivdad es Vasileousa Polis (Reyna de sivdades), deke la sivdad era muncho emportante i puededora en la Edad Media.
Desde ke fue aprobada la Ley Turkana de Servisio Postal enel anyo 1930, el governo turko solisito ofisialmente a los ekstranjeros ke dejaran de yamas a la sivdad kon alkuno de sus nombres no-turkos i uzaran solamente Istanbul, inkluzo en los sus propias linguas. Las kartas o pakotes embiados a "Konstantinopla", por egzemplo, no fueron entregados por la Pósta Turka. Una politika paresida fue implementada en otras sivdades turkas ke an tenido nombres en otras linguas, komo "Smyrna" (Izmir), "Angora" (Ankara), "Trebisonda" (Trabzon); esta medida horso la akseptasion mundiala rapida de los nombres modernos turkanos de kada sivdad emportante en el paiz.


== Istoria ==

Bizansio era el su nombre orijinalo dela mueva sivdad de Estambol. En Bizansio afinkaron primero los kolonos gregos de Megara en el anyo 667 a. C. i yamada en onra del su afamado rey Byzas. El nombre «Bizancio» es una transliterasion del nombre grego orijinalo Βυζάντιον (Bizántion).
Al pazo de los anyos, la sivdad estuvo en manos de los persos, akeyos ke la okuparon i la destruyeron en el sieklo V a. C. fue rekuperada por el su espartano Pausanias en el any 479 a. C., komenzo la rekonstruksion en el 478 a. C. Mas deskues, Esparta tuvo ke pelear el su kontrolo a los atenienses, kienes la tomaran en el anyo 409 a. C., pero fueron ekspulsados en el 405 a. C., ansina en el 390 a. C. volvio a manos dela jente de Atina.
En el anyo 191 a. C. la sivdad paso a ser aliada de Roma, ke la reconosio komo ciudad libre, anke posteriormente pasó a ser posesión direkta de la Repúvlika (100 a. C.).
En el anyo 194, Bizancio se vide envuelta en una disputa entre el emperador romano Septimio Severo i Pescennius Niger, tomando partido por este último. Debido a esto Severo rodeo la sivdad, ande resistían los partidarios de Niger. El enfrentamiento duró tres anyos, lo ke irrito a Severo ke, kuando finalmente la sivdad se rindió, Severo la saqueó y destruyó sus murayas. Dempues se propuso rekonstruirla i levantar otra sivdad el doble de grande.


== Jeografia ==

Estambol es una sivdad ke se topa entre dos kontinentes, Balat se topa en la parte evropea, Kuzguncuk i Üsküdar se topan en la parte asiatika. Estambol es kapitala del vilayet turkano de del mismo nombre, q'ere dizir Estambol. La sivdad se topa en el bodre de la mar Marmara, kuala es entre la Mar Preta i la Mar Egeana.
Orografikamente, en Estambol ay siete kolinas.


== Ekonomia ==
Estambol es la kapitala ekonomika i komersial de Turkia, es una de las sivdades ke mas amuchigua ekonomikamente en el mundo. En esta sivdad se enkuentra la Bolsa de valores.


=== Turizmo ===
La sivdad de Estambol konta kon numberosos atraktivos turistikos:

Santa Sofiya
La Kula de Galata


== Edukasion ==

Estambol alberga un grande numero de universidades. La mayorita zon publikas, ma enlos anyos aktualos muchiguo el numero de universidades privadas.

Bahçeşehir Üniversitesi
Beykent Üniversitesi
Boğaziçi Üniversitesi
Deniz Harp Okulu (Eskola Navala).


== Kultura ==

Estambol es la sivdad mas grande i más oksidentala de Tukía. Shukur a la su situasion entre dos kontinentes, la kultura dela kapitala ekonomika turkana es muncho puededora. Esto motivo la dezision por parte del Parlamento Evropeo ke la Kapitala Evropea dela Kultura en 2010 huera Estambul, enjunto a Pécs (Madjaristan) i Essen (Almania). En el anyo 2004, la sivdad fue sede del Festival dela Kansion de Eurovision 2004, enel ke ganyo Ukraina kon 280 puntos.


== Akodros ==


=== Sivdades ermanas ===
La sivdad de Estambol es ermanada kon las sigientes sivdades:


== Referensias ==


== Atamientos eksternos ==