Istanbul nopo nga kakadayan bobos tagayo id Turki, sumoborong do Selat Bosporus, pialatan do Eropah om Asia. Ii nopo nga hondomon sabaagi modal ekonomi, koubasanan, om kisajara do pogun. Kakadayan diti haro lobi do 15 riong o mogigion om 19% nopo nga mantad do mogigion Turki, and is the most populous city in Europe om kakadayan kohopod om limo bobos tagayo id pomogunan.


== Ngaran ==

Ngaran kumoiso bandar diti i nointutunan nopo nga Byzantium, ngaran di tinahak do mononolod Megarian pokiikiro 657 BCE. Minamadawa o mononolod Megarian do talian potilombus kumaa monunuridong kakadayan, Byzas, tanak dewa Poseidon om nimfa Ceroëssa. Ponoriukan moden pinopoimbulai do kemungkinan ngaran Byzantium i papatalang kinoyonon mogigion asli Thracian i nokopogulu mantad do kakadayan di ogonop.  Constantinople nopo nga mantad ngaran Latin Constantinus, kalapas Constantine the Great, maharaja Rom i minonguridong kawagu o kakadayan dii ontok 324 CE. Pointimporon o Constantinople sabaagi ngaran di koubasan montok kakadayan id Kotonobon gisom toun 193-an, soira tumimpuun o puru kikuasa' Turki do mononsog kopomogunaan "Istanbul" id suang boros suai. Ḳosṭanṭīnīye om İstanbul nopo nga ngaran di ginuno do Uthmaniyyah maya alternatif ontok pomorintaan diolo.
Ngaran diti mantad do frasa Yunani Timpu Pintangaan εἰς τὴν Πόλιν (Templat:IPA-el), maya harfiah 'kumaa id kakadayan' om ii nopo nga karalano Constantinople sinuku do tulun Yunani tampatan. Ahal diti popokito status dau sabaagi iso bandar apangkal id kinoyonon dii. Okito nogi o kapansalan Constantinople id suang pomogunan Uthmaniyyah maya ngaran pomolohou dau i kirati do 'Totobon Koimogoton' id boros do Turki Uthmaniyyah. Pomusarahan alternatif nopo nga ngaran dii nokoburu do potilombus mantad "Constantinople", miampai pinatatak o patod boros kumoiso om kumotolu. Piipiro toud Uthmaniyyah ontok abad ko-17, miagal do Evliya Çelebi, popointalang dii sabaagi ngaran umum Turki ontok timpu dii; ontok kolimpupuson abad ko-17 om kolimpupuson abad ko-18, ii nga ginuno maya rasmi.  Penggunaan pertama perkataan Islambol pada mata wang adalah pada tahun 1730 semasa pemerintahan Sultan Mahmud I. Kopomogunaan kumoiso hogot Islambol id tusin nga ontok toun 1730 maamaso pomorintaan di Sultan Mahmud I. Id boros Turki moden, sinuat o ngaran dii sabaagi İstanbul, miampai İ kititik, tu pimato Turki popisuai do I kititik om aiso titik. Id boros Inggiris, potosolon o patod boros kumoiso toi ko' dohuri, nga id boros Turki nopo id patod boros kumoduo (-tan-). Songulun i mantad kakadayan nopo nga İstanbullu (plural İstanbullular); gunoon o  Istanbulite id Inggiris.


== Sajara ==

Artifak Neolitik, i nokito do puruan arkeologi ontok kotimpuunon abad ko-21, popointalang do semenanjung kisajara Istanbul nopongo no ontok kotimpuunon milenium ko-6 SM. Koiyanan pogulu dii oponsol id suang panarayadan Revolusi Neolitik mantad Kosilahon Tosomok kumaa Eropah, nokoindalan solinaid osomok no do iso milenium pogulu nolosod do waig di miningkawas. Kinoyonon tulun kumoiso id ponong do Asia, nuluhon Fikirtepe, nopo nga mantad timpu Tambaga, miampai artifak i kitadauwulan mantad 5500 gisom 3500 SM, Id ponong Eropah, minsomok do titik semenanjung ( Sarayburnu), haro koiyonon Thracian ontok kotimpuunon lineium kumoiso BCE. Pinionit o monunuat moden ii miampai toponim Thracian Lygos, rinait di Pliny the Elder sabaagi ngaran timpuunon montok kinoyonon Byzantium.
Nokotimpuun o sajara kakadayan dii i kopipio pokiikiro 660 SM, soira minonuridong o peneroka Yunani mantad Megara do Byzantium id ponong Eropah Bosporus. Minomonsoi o peneroka do iso akropolis misampaping miampai do Golden Horn id kinoyonon pogulu do Thracian, pinopoburu ekonomi kakadayan wagu dii. Nokotoguang o kakadayan diti do timpu pomorintaan Parsi di oruhai ontok kaalanan abad ko-5 SM nga sinaladan kawagu do tulun Yunani maamaso Sangod Yunani-Parsi. Pinotilombus o Byzantium sabaagi soboogian mantad do Liga Athens om i monowoli dau, Liga Athens Koduo, pogulu nakaanu kagabasan ontok 355 SM. Alaid miiso miampai tulun Rom, nokosiliu o Byzantium do soboogian mantad Empayar Rom maya rasmi ontok 73 CE. Kootuson Byzantium do mongobi kumaa mononolod kuasa' Rom Pescennius Niger sumaap do Maharaja Septimius Severus minomorutum dau; soira minangakun naala yau ontok kolimpupuson 195 CE, norumbak o kakadayan dii sabap no do duo toun panalaban. Limo toun kalapas dii, tuminimpuun kawagu i Severus do popoingkakat Byzantium, om nakaanu kawaagu o kakadayan dii koimogoton dau om nokolobi do koimogoton pogulu dii.


== Geografi om posorili ==

Poinladsong o Istanbul id koibutan kotonobon do Turki om sumoborong do Selat Bosporus,i popotounda iso-iso no wayaan mantad Rahat Oitom kumaa id Mediterranean maya Rahat Marmara. Mantad sajara, kakadayan diti haro koiyonon di kosudong montok pomutaranan om pertahanan: Pirubaan Rahat Marmara, Bosporus, om Sungu Amas popotounda do pertahanan kosudong kumaa sangod do susumaap om totobon tol semula jadi. Piipiro pulau di alawa—Büyükada, Heybeliada, Burgazada, Kınalıada om limo pulau di lobi okoro—nopo nga soboogian mantad kakadayan diti. Nokoburu o disan kotogisan Istanbul om nokolobi do rontob semula jadi dau. Soboogian ginayo do Caddebostan nopo nga poinladsong id kinoyonon pomunsoon, pinopoingkawas ginayo kinoyonon do kakadayan kumaa 5,343 kilometer persegi (2,063 watu persegi).
Sundung do haro mitos do turu nuluhon mombontuk do kakadayan, i kopipio nopo nga haro lobi do 50 nuluhon id suang rontob kakadayan. Nuluhon bobos akawas id Istanbul, Aydos, nopo nga 537 meter (1,762 kaki) o kinawas.


== Sukuon ==