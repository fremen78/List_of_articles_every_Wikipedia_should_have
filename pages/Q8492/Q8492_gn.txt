Yva rykue ha'e mba'erykue oimeraẽva oñeguenohẽva ojejopývo ha oñeñamívo yva térã ka'avo. Yva rykue jahechavéva hína umi narã, limõ, limasutĩ, anana, guavirana'a, arasa, tomáte, pomélo, mburukuja ha sándiagui ijapopyre.
Jepivénte ojehecha ñemuhápe umi oñemoingémava limétape, umíva ohasa va'erã mákina ha tembiporu ambuévare ikatu oipe'a chugui umi inutriente, upévare iporãve umi ógape ojejapóva térã oñeñamiramóva yvágui, oñembojehe'e'ỹre asuka reheve.
Yva rykue tee oguerekóva heta nutriente ha vitamína iporãitéva ñande retépe guarã, techapyrã, narã rykue henyhẽmba vitamína C-gui. Heta tetãme jajuhu léi oñangarekóva ani hag̃ua ojehero "yva rykue" umi mba'erykue jehe'águi ijapopyre, techapyrã, oñembojoparávo sa'imi yva, y, asuka ha mba'e kímiko ani hag̃ua oñembyairei upe jehe'a, umíva niko ndoguerekopái nutriente ha nahesãimbái. 


== Mandu'apy ==