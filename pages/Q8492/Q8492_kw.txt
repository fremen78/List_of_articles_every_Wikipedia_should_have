Sugen yw lin a dheu dhyworth plansow, enevales po frooth. Usys yw sugen dhyworth frooth dhe wul diwes yn fenowgh. Nebes frooth yw usys dhe wul diwesow yw avalow, owravalow, avalow kerensa, pinavalow, avalow paradhis, guavas, mangos, greunavalligow, melonyow dowr, koll aran, grappys, lymmavalow ha limavalow. 
Y'n Ruvaneth Unys, y hyllir usya hanow frooth sewys gans juice saw dhe dheskrifa neppyth yw 100% sugen frooth. Hemm yw drefen an 'Rewlys Sugennow ha Nektars Frooth (Pow Sows) ha Rewlys Sugennow ha Nektars Frooth (Alban) 2003.
Y hyllir prena sugen dhyworth gwerthji, yn botellow seulabrys. Kowethyansow a werth sugen frooth kepar ha diwes aral. Gwrys yw sugennow gans gwaska sugen yn-mes a'n frooth.
Mars hwra neppyth komprehendya meur a sugen, leverys yw dhe vos 'sugnek'. Nyns eus res dhe sugen bos diwes. Hi a yll bos lin komprehendys yn neppyth. 
Konsidrys yw nebes sugennow dhe vos yaghus. Sugen owraval a gomprehend vitamyn C, trenken folik ha potassiom a yll gweres lettya nebes disesys.