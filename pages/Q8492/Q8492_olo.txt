Mehu on juomine, kuduadu luajitah kypsis fruktois libo kazvoksis. Ga on vie olemas mehuloi, kuduat suajah erilazien heinien korzilois, juurilois da lehtilöispäi (ezim. mehu selderin korziloispäi). Mehuu juvvah läs kaikkies mualois.
Mehuloi juatah kolmeh lajih:

Vastepuristettu mehu. Sidä luajitah puunandimis, konzu ostajat kačotah.
Mehu, kuduadu puristetah kypsis fruktois libo kazvoksis. Sidä enzin muokatah (lämmitetäh) da sit valetah paketoih libo st’oklusäilytysastieloih.Tädä mehuu ei konservoija.
Mehu, kuduadu luajitah väitetys mehus da vies.
Fruktumehut säilytetäh kaikkii vitamiinoi da minerualusuolii.
Net voijah olla:

abrikoussumehu
apel’siinumehu
vinogruadumehu
granuattumehu
sliivumehu
juablokkumehu (juomine, kuduadu luajitah juablokkois. Täs mehus on äijy zuaharii da minerualusuolua. Se on terveh juomine da avvuttau, konzu ezim. vačču kivistäy da verenpaine on korgei libo madal.)
Muarjumehulois on äijy einehellisty ainehtu da vitamiinoi.
Net voijah olla:

križovniekkumehu
čihoimehu
Kazvosmehut säilytetäh kaikkii vitamiinoi da minerualusuolii.
Net voijah olla:

kapustumehu
morkouhkumehu
sv’oklumehu
tomuattumehu
tikvumehu
On vie olemas puumehuloi, ezim.:

koivumehu
kl’onamehu