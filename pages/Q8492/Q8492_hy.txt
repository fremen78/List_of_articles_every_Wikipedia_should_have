Անվան այլ կիրառումների համար տե՛ս՝ Սուրբ Ամենափրկիչ (այլ կիրառումներ)
Սուրբ Ամենափրկիչ եկեղեցի (Մեծ Թաղեր), Հայ առաքելական եկեղեցի, որը կառուցվել է 19-րդ դարում։ Գտնվում է Արցախի Հանրապետության Հադրութի շրջանի Մեծ Թաղեր գյուղում։ 2020 թվականի պատերազմի հետևանքով Մեծ Թաղեր գյուղը, ինչպես և ամբողջ Հադրութի շրջանը օկուպացված են Ադրբեջանի կողմից։
Մեծ Թաղերի Սուրբ Ամենափրկիչ եկեղեցին կառուցվել է 1846 թվականին։ Միանավ բազիլիկ տիպի կառույց է, որը կառուցված է կոպտատաշ և սրբատաշ քարերից։ Եկեղեցին ունի մեկ մուտք, որը գտնվում է հյուսիսային կողմում, իսկ մուտքի բարավորին կա շինարարական արձանագրություն։ Եկեղեցին ունի նաև մկրտության ավազան։ Եկեղեցու պատերի մեջ կան ագուցված խաչքարեր և այլ քանդակազարդեր, այդ հանգամանքը հիմք է տալիս ենթադրել, որ եկեղեցու կառուցման համար օգտագործվել են նաև մեկ այլ հին շինության մնացորդներ։ 2021 թվականին ադրբեջանական օկուպացիայից հետո եկեղեցու արևելյան հատվածը ոչնչացվել է, նաև հողին են հավասարեցվել Մեծ Թաղեր գյուղի 19-րդ դարի գերեզմանատունը։


== Ծանոթագրություններ ==