Um Kalsum (arabėškā أم كلثوم = ʾUmm Kulṯūm, prancūzėškā Oum Kalthoum; ale tėkros vards arabėškā فاطمة إبراهيم السيد البلتاجي = Fāṭima ʾIbrāhīm es-Sayyid el-Beltāǧī; gėmė 1898 m. groudė 31 d. aba 1904 m. gegožė 4 d., pasėmėrė 1975 m. vasarė 3 d.) bova Egėpta dainėninkė (kontralts), dainiu autuorė ė kėna aktuorė, katruos karjiera troka nu XX omžiaus tretiuojė dešėmtmetė ligė aštontuojė dešėmtmetė. Anai Egėptė soteikts garbies tėtols žvāždė ėš rītū (arabėškā كوكب الشرق = Kawkab al-Sharq), tinās ana laikuoma naciuonalėnė dainėninkė, vadėnama „Egėpta balso“, „Egėpta ketvėrta pėramėdė“.
Dažniausė Um atlėktū dainiu tematėka – meilės, ėlgesė ė netekėma temas.