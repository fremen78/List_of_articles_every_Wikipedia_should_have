Umm Kulthum (31. prosinca 1898. - 3. veljače 1975.), rođena Fatma Ebrahim Elbeltagi, bila je egipatska pjevačica, glumica i tekstopisac. Umm Kulthum se smatra u arapskom svijetu jednom od najpoznatijih i najslavnijih pjevačica 20. stoljeća, a dosegla je i svjetsku slavu. Različita pisanje njenog imena su: Om Koultoum, Om Kalthoum, Oumme Kalsoum i Umm Kolthoum. Na turskom njeno ime se piše Ümmü Gülsüm.
Umm Kulthum je rođena u selu Tamay ez-Zahayra, u blizina grada El Senbellawein, egipatski guvernorat Dakahlia, na delti rijeke Nil, u blizini Mediteranskog mora. Točna godina i datum rođenja su upitni, jer u egipatskoj upravi postoje podaci o 31. prosincu 1898. i 31. prosincu 1904. g.


== Biografija ==
Umm Kulthum je rođena u Tamay-az-Zahayra, Ad Daqahliyah provinciji na sjeveru Egipta. Još kao djevojčica pokazivala je izuzetan pjevački talentat. Njen otac, seoski imam, naučio ju je da uči Kur'an i sa dvanaest godina, preobučena u dječaka, počela je nastupati na zabavama u okolnim mjestima. Kada je imala šesnaest godina, njen talenat primjetio ju je poznati muzičar Zakaria Ahmed. Sa njim je otputovala u Kairo i nastupala sve do svoje 23. godine kada je počela sa samostalnom karijerom. 
U Kairu je pažljivo izbjegavala privlačnosti bohemskog života kakvog je uživala tadašnja elita. Tokom cijelog života isticala je ponos zbog svog porijekla i konzervativnog odgoja, koji će joj umnogome pomoći da postane miljenica egipatskog naroda. 
1925. upoznala je Ahmeda Ramija koji će za nju napisati 137 pjesama i upoznati je sa francuskom književnošću, kojoj se divio od svojih studija na Sorboni u Parizu.
Svoj prvi samostalni koncert Umm Kulthum će održati u Arabian Theatre Palace u Kairu. 1932, postala je dovoljno popualarna da krene na veliku turneju po Bliskom istoku i odrzi koncerte u Damasku, Bejrutu i Tripoliju. 


== Slava ==
Do 1948, njena slava će doći do Gamal Abdel Nassera, koji će kasnije postati egipatski predsjednik. Par mjeseci nakon revolucije, udruženje egipatskih muzičara je zabranilo Umm Kulthum da nastupa zbog veza sa svrgnutim kraljem. Međutim, kada je Nasser saznao da joj je onemogućen rad, navodno je rekao: ""Ko su oni? Jesu li ludi? Žele da okrene Egipat protiv mene?". Nakon njegove intervencije, Kulthum je ponovo primljena u udruženje. 
Umm Kulthum je, kao patriota, snažno podržavala Nasserove pan-Arapske ideje. Svakog prvog utorka u mjesecu, Kulthum je održavala čuvene koncerte preko državnog radija koji su bili toliko poularni da su ulice u Kairu, Damasku i Bejrutu bile poptpono puste jer su svi bili pored radio prijamnika. Poslije svakog koncerta, Nasser je držao govore. Njihova veza doprinjela je njenoj fenomenalnoj popularnosti širom arapskog svijeta. 
Njene pjesme su uglavnom pjevale o univerzalnoj temi ljubavi, nostalgiji i gubitku. Trajala su po 40 minuta, a ponekad i satima. Njen tipičan koncert sastojao se od samo jedne pjesme koja je podsjećala na zapadnu operu sa dugim vokalnim pasažima i kratkim orkestralnim interludijima. 
Dužina pjesme na nastupima nije bila određena, nego je zavisila od jačine emotivne veze između pjevačice i publike. Njena najčešča tehnika bilo je ponavljanje jedne jedine rečenice, lagano podižući emotivni naboj i intenzitet svaki put. Ova snažna i visoko personalizirana kreativna veza s publikom je neosporno jedan od razloga fenomenalne slave Umm Kulthum kao umjetnice. 


== Gluma i brak ==
Paralelno sa pjevačkom karijerom, Umm Kulthum se okušala kao glumica. Međutim, brzo je odustala zbog nemogućnosti da ostvari personalnu i emotivnu vezu koju je imala sa publikom uživo. 1953, udala se za liječnika Hassen El Hafnaounija, vodeći brigu da u predbračni ugovor unese klauzulu koja bi joj omogućila raskid braka. Par nije imao djece, i ubrzo su se pojavile špekulacije da je brak služio kao paravan za njene homoseksualne skolonosti. Međutim, Kulthum je imala prisnu vezu sa nećakom kralja Faruka 1940-ih godina i, navodno, je bila duboko nesretna zbog kraljeve zabrane vjenčanja kojeg su planirali.


== Smrt ==
1967. ljekari su otkrili da Umm Kulthum boluje od uznapredovalog nefristisa. Posljednji koncert je održala u Palace of the Nile, 1972 godine. Nalazi su pokazivlai da je njena bolest neizlječiva. Uz pomoć egipatske vlade, preselila je u Sjedinjene Američke Države gdje joj je pružena najbolja medicinaska njega, ali 1975. kada je bila u posjeti Egiptu je hospitalizirana. Umm Kulthum je umrla 3. februara 1975 u Kairu.
Njenoj dženazi je prisustvalo preko 4 miliona ljudi, sto je jedan od najvećih skupova u historiji. Gomila je preuzela kontrolu nad isplaniranom ceromonjiom i nosila tabut do džamije za koju su smatrali da joj je bila najdraža.
Umm Kulthum je ostavila snažan utisak na kasnije muzičare u cijelom svijetu.


== Diskografija ==
Amal Hayati – Sono
Enta Omri – Sono
Fat el Mead – Sono Cairo
Hagartek – EMI
Retrospective – Artists Arabes Associes
The Classics – CD, EMI Arabia, 2001
La Diva – CD, EMI arabia, 1998
La Diva II – CD, EMI Arabia, 1998
La Diva III – CD, EMI Arabia, 1998
La Diva IV – CD, EMI Arabia, 1998
La Diva V – CD, EMI Arabia, 1998


== Vanjske veze ==

Enta Omri Arhivirano 2005-10-25 na Wayback Machine-u – English lyrics and short mp3 excerpts of original recording of one of Umm Kulthum's best known songs.
Video-Enta Omri Arhivirano 2005-03-24 na Wayback Machine-u Excerpt from a live performance
The Star of the East Information and streaming audio of some songs.