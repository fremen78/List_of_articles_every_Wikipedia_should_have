Umm Kulthum (arapski: أمّ كلثوم, Umm Kulthūm rođena Fāṭima Ibrāhīm es-Sayyid el-Beltāǧī; 4. maja 1904 – 3. februar 1975) je egipatska pjevačica, tekstopisac i filmska glumica aktivna od 1920-ih do 1970-ih. Dodijeljena joj je počasna titula Kawkab al-Sharq (كوكب الشرق, "zvijezda Istoka").
Umm Kulthum bila je poznata po svojim pjevačkim sposobnostima i jedinstvenom stilu. Prodala je preko 80 miliona gramofonskih ploča širom svijeta, što ju je učinilo jednom od najprodavanijih pjevača svih vremena sa Bliskog istoka. Smatra se nacionalnom ikonom u rodnom Egiptu, a nazvana je "glasom Egipta" i "četvrtom egipatskom piramidom".


== Biografija ==


=== Rane godine ===
Umm Kulthum je rođena u selu Tamay-az-Zahayra koje pripada gradu Senbelavein u  Ad Daqahliyah provinciji na sjeveru Egipta. 
Naučila je kako da pjeva slušajući oca kako podučava pjevanju njenog starijeg brata Halida.
Još kao djevojčica pokazivala je izuzetan pjevački talenat. Njen otac, seoski imam, naučio ju je da uči Kur'an i prema njenim riječima napamet je znala (Hafiz) sve ajete iz ovog religioznog teksta. Sa dvanaest godina, preobučena u dječaka, počela je nastupati na zabavama u okolnim mjestima. Kada je imala šesnaest godina, njen talenat primijetio je lokalni poznati pjevač Mohamed Abo Al-Ela, koji ju je naučio starom klasičnom arapskom pjevačkom repertoaru. Nekoliko godina kasnije upoznala je poznatog kompozitora i instrumentalistu na udu Zakariju Ahmeda, koji ju je pozvao da dođe u Kairo.
Iako je imala nekoliko posjeta Kairu početkom 1920-ih, čekala je do 1923. godine prije nego što se trajno preselila tamo. Nekoliko puta je bila pozvana u kuću Amin Beh Al Mahdyja, koji ju je naučio svirati ud, vrstu lutnje. Razvila je blisku vezu sa Rawheya Al-Mahdi, Aminovom kćerkom, i postala joj najbliži prijatelj. Umm Kulthum je čak prisustvovala svadbi Rawheyine kćeri, mada je ona obično radije izbjegavala pojavljivanje u javnosti.
Amin Al Mahdi je upoznao sa kulturnim krugovima u Kairu, gdje je pažljivo izbjegavala privlačnosti bohemskog života kakvog je uživala tadašnja elita. Tokom cijelog života isticala je ponos zbog svog porijekla i konzervativnog odgoja, koji će joj umnogome pomoći da postane miljenica egipatskog naroda.
1925. upoznala je Ahmeda Ramija koji će za nju napisati 137 pjesama. On će je upoznati sa francuskom književnošću, kojoj se divio od svojih studija na Sorboni u Parizu i na kraju je postao njezin glavni mentor u arapskoj književnosti i književnoj analizi. Malo kasnije, upoznata je s poznatim virtuozom na udu i kompozitorom Mohamedom El Kasabgijem, koji ju je uveo u Palatu arapskog teatra, gdje će doživjeti svoj prvi pravi javni uspjeh. Godine 1932. njezina slava kao pjevačice povećala se prodajom ploča, nakon čega je krenula na veliku koncertnu turneju po Bliskom istoku i Sjevernoj Africi, nastupajući u istaknutim arapskim glavnim gradovima kao što su: Damask, Bejrut, Tripoli, Rabat i Tunis.


== Slava ==
Do 1948, njena slava će doći do Gamal Abdel Nassera, koji će kasnije postati egipatski predsjednik. Par mjeseci nakon revolucije, udruženje egipatskih muzičara je zabranilo Umm Kulthum da nastupa zbog veza sa svrgnutim kraljem. Međutim, kada je Nasser saznao da joj je onemogućen rad, navodno je rekao: ""Ko su oni? Jesu li ludi? Žele da okrene Egipat protiv mene?". Nakon njegove intervencije, Kulthum je ponovo primljena u udruženje.
Umm Kulthum je, kao patriota, snažno podržavala Nasserove pan-Arapske ideje. Svakog prvog utorka u mjesecu, Kulthum je održavala čuvene koncerte preko državnog radija koji su bili toliko poularni da su ulice u Kairu, Damasku i Bejrutu bile poptpono puste jer su svi bili pored radio prijamnika. Poslije svakog koncerta, Nasser je držao govore. Njihova veza doprinjela je njenoj fenomenalnoj popularnosti širom arapskog svijeta.
Njene pjesme su uglavnom pjevale o univerzalnoj temi ljubavi, nostalgiji i gubitku. Trajala su po 40 minuta, a ponekad i satima. Njen tipičan koncert sastojao se od samo jedne pjesme koja je podsjećala na zapadnu operu sa dugim vokalnim pasažima i kratkim orkestralnim interludijima.
Dužina pjesme na nastupima nije bila određena, nego je zavisila od jačine emotivne veze između pjevačice i publike. Njena najčešča tehnika bilo je ponavljanje jedne jedine rečenice, lagano podižući emotivni naboj i intenzitet svaki put. Ova snažna i visoko personalizirana kreativna veza s publikom je neosporno jedan od razloga fenomenalne slave Umm Kulthum kao umjetnice.


== Glumačka karijera i brak ==
Paralelno sa pjevačkom karijerom, Umm Kulthum se okušala kao glumica. Međutim, brzo je odustala zbog nemogućnosti da ostvari personalnu i emotivnu vezu koju je imala sa publikom uživo. 1953, udala se za liječnika Hassen El Hafnaouni, vodeći brigu da u predbračni ugovor unese klauzulu koja bi joj omogućila raskid braka. Par nije imao djece, i ubrzo su se pojavile špekulacije da je brak služio kao paravan za njene homoseksualne skolonosti. Međutim, Kulthum je imala prisnu vezu sa nećakom kralja Faruka 40-ih godina i, navodno, je bila duboko nesretna zbog kraljeve zabrane vjenčanja kojeg su planirali.


== Smrt ==
1967. ljekari su otkrili da Umm Kulthum boluje od uznapredovalog nephristisa. Posljednji koncert je održala u Palace of the Nile, 1972 godine. Nalazi su pokazivlai da je njena bolest neizlječiva. Uz pomoć egipatske vlade, preselila je u Sjedinjene Američke Države gdje joj je pružena najbolja medicinaska njega, ali 1975. kada je bila u posjeti Egiptu je hospitalizirana. Umm Kulthum je umrla 3. februara 1975 u Kairu.
Njenoj dženazi je prisustvalo preko 4 miliona ljudi, sto je jedan od najvećih skupova u historiji. Gomila je preuzela kontrolu nad isplaniranom ceromonjiom i nosila tabut do džamije za koju su smatrali da joj je bila najdraža.
Umm Kulthum je ostavila snažan utisak na kasnije muzičare. U cijelom svijetu.


== Diskografija ==
Amal Hayati – Sono
Enta Omri – Sono
Fat el Mead – Sono Cairo
Hagartek – EMI
Retrospective – Artists Arabes Associes
The Classics – CD, EMI Arabia, 2001
La Diva – CD, EMI arabia, 1998
La Diva II – CD, EMI Arabia, 1998
La Diva III – CD, EMI Arabia, 1998
La Diva IV – CD, EMI Arabia, 1998
La Diva V – CD, EMI Arabia, 1998


== Vanjski linkovi ==
Enta Omri – English lyrics and short mp3 excerpts of original recording of one of Umm Kulthum's best known songs.
Video-Enta Omri Excerpt from a live performance
The Star of the East Information and streaming audio of some songs.


== Reference ==