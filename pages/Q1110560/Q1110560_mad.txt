umm Kulthum tanggâl bhâbbhârâ Ummi Kulthum arèya bhidhâ-bhidhâ (31 Desember 1898, atau 4 Mei 1904, sèdhâh tanggâl 3 Februari 1975 ) Ummi kulsum arèya penyanyi, tokang nolès lagu bân aktris film neng Mesir molaè era 1920-an sampè 1970-an. Ummi Kulthum è bârrik julukân Kawkab al-Sharq (كوكب الشرق)  (Bintang dhâri tèmor) dâlâm bahasa Arab.
Umm Kulthum kotara sabâb andik kemampuan vocal sè lowar biasa, bân târmasok sala settonga penyanyi Arab sè belantongan bân dhâddi pangaro è abad sè kapèng -20, sè èdimma lebbhi dhâri  80 juta rekaman ampon paju è sakabbhina dunnya. 


== Biografi ==


== Kaoḍiân sè awwâl ==
Umm Kulthum bhâbbhâr è dhisa Tamay ez-Zahayra è El Senbellawein, Gubenur Dakahlia, Mesir è Delta Nil, sâmmak bân tasek Mediterania. Tanggâl bhâbbhâra tak pastè polana è masa kenika neng Arab tak èwâjibaki adaftar kelahiran. Bâḍâ sè ngocak tanggâl 31 Desember 1898, 31 Desember 1904, atabâ 4 Mei 1904. Ummi Kulthum ajâr anyanyi è bâkto bapakna ngajâri kakakna sè anyama Khalid. è bâkto ngodâna Kulthum ampon paddhâng bakat nyanyina sè lowar biasa . bapakna dâddhi imam masjid neng tempat kakdissa, ngajhâri sopajâ bisa maca lafal Al-Qur’an, bân Bâḍâ sè ngoca ampon hafal bânnyak- bânnyak kètab. È bâkto omor 12 taon, bapakna arassa Kulthum andik kakoatan èdâlâm anyanyi mèlana dâri jâriyâ bapakna nyoro Kulthum sopajâ agabung kalabhân ansambel keluarga. Salèrana akalambhi akanta nak-kanak lakèk sopajâ bapakna tak arassa tak nyaman sabâb andik anak binik sè ongkâ kâ panggung. È bâkto omor 16 taon salèrana ollè perhatian dâri Mohamed Aboul Ela, penyanyi sè cèk terkenalla bân ngajhâri Umm Kulthum repertoar Arab klasik. Saampona ollè panberempan taon, salèrana atâmmo kalabhân komposer terkenal bân Oudis Zakariyya Ahmad, tor ngundang salèrana sopajâ ḍâtâng kâ Kairo. Sabâlluna jâriye dhibiin toman entar kâ Kairo è awwâl taon 1920, taon 1923 Umm Kulthum ngallè ḍâ Kairo satârrosa. Umm Kulthum è undang panbârâmpan kale ka romana Amin Beh Almahdy, sè ngajhâri amaèn oud, ḍâkpaḍââ sarâng kecapi. Dhibiin akanca kalabhân Rawheya Al-Mahdi, anakna Amin sampè èntar ka mantana Putri Rawheya, make biasana tak sânâng akompol bân bânnyaan orèng. 
Amin Mahdi angânalaki Umm Kulthum dâ’ budayana Kairo, tape salèrana cèk ngastètèna bân majhâu dâri gaya odikna bohemian, salèrana tâtâp odik sederhana bân ngangguy nilai-nilai konservatif polana bangga dâ’kaodiân asal-usullâ, salèrana bisa ajâghâ citra publik saèngghâ sajjhân atambâ daya tarikna Umm Kulthum. 
Èbâkto kânika, Umm Kulthum è kânalaki kalabân penyair sè terkenal Ahmad Rami, sè ampon nolès 137 lagu ghâbây Umm Kulthum. Rami ngânalaki salèrana dâ’ sastra Prancis, sè sangât è kasânângi ḍâri studina neng Sorbanne, Paris, bân ahèrra dâddhi kepala mentorra dâlâm analisis sastra bân literature Arab. Samarèna jâriyâ Umm Kulthum è kânalaki kalabân komposer terkenal Mohamed El Qasabgi, sè ngânalaki salèrana dâ’ istana teater Arab, sè dimma Umm Kulthum bâkal ngaolle kesuksesan sè ongguwân. Taon 1932 salèrana sajjân sukses dhâddhi penyanyi lèbât rekaman sè èjuwâl saèngghâna bisa mabâdâ tur neng Tèmor tângnga, anyanyi neng kotta-kotta Arab akadhi Damaskus, Suriah, Bagdad, Irak; Beirut, Lebanon; Tunis, Tunisia: bân Tripoli, Libya.
Umm Kulthum è padhâddhi sala sèttonga penyanyi Arab sè palèng terkenal bân popular esabâbaki panberâmpan faktor.  È awwâl karirrâ, dhibiin andik saingan ḍuwek penyanyi terkenal sè anyama Mounira El Mahdeya bân Fathiyya Ahmad, sè andik suara parak paḍââh , tape Mounira tak bisa ngontrol suarana.