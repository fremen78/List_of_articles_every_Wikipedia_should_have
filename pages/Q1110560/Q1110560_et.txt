Umm Kulthum (araabia keeles ‏أمّ كلثوم‎ ʾUmm Kulṯūm, sünninimega Fātima ʾIbrāhīm as-Sayyid al-Baltaǧī; arvatavasti 4. mai 1904 Tammai az-Zahaira – 3. veebruar 1975 Kairo), ka Oum Kalsoum ja Umm Kultum, oli Egiptuse laulja (kontraalt).
Umm Kulthum sündis väikeses külas Niiluse deltas. Tema muusikaanne ilmnes juba noorelt. 23-aastaselt kolis ta Kairosse. 1932. aastal tegi ta esimese suure kontsertreisi Araabia maades. 1930. ja 1940. aastatel esines ta mitmetes muusikafilmides.