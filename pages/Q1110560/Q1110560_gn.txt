Fāṭima ʾIbrāhīm es-Sayyid el-Beltāǧī (30 jasypakõi 1898 térã 4 jasypo 1904-3 jasykõi 1975), ojekuaavéva ichupe héra jeguaha rupive Umm Kulthum térã Om Kalsoum, ha'e akue peteĩ puraheihára, puraheiapohára ha ñoha'ãngahára Ehíto pegua omba'apóva arykuéra 1920 guive 1970 peve. Ojekuaa ichupe ijojaha'ỹva ha ikatupyryitégui opurahéivo, herakuã porãitéva arykuéra 1950 ha 1960 pukukuévo. Ipuraheikuéra ojejuhu umi oñevendevéva apytépe yvy ape ári, ohupytývo amove 80 sua mba'epu'apu'a, upéicha oiko chugui pe puraheihára árave irundyha ovendevéva. 
Ojehechakuaa ichupe peteĩ íkono ramo Ehítope ha oĩ umi «imba'eguasuitéva» apytépe purahéi áravepe, Mohammad Abdel Wahab, Abdel Halim Hafez ha Farid al-Atrash ykére.


== Mandu'apy ==