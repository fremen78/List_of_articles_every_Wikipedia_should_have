Jakartah utawa Panagara Mirunggan Kuthagara Jakartah (Indonésia: Daerah Khusus Ibukota Jakarta), dipuncekak DKI Jakarta, punika kuthagara Républik Indonésia lan kitha ing pulo Jawi ingkang paling ageng. Jakarta gadhah kang ndunungi cacahipun 10 yuta jiwa. Nanging wonten ing tlatah Jakarta Raya utawi Jabotabek cacahipun kang ndunungi langkung saking 17 yuta.
Jakarta ugi naté dipunwastani Sundha Kelapa, Jayakarta, Jacatra, Batavia lan Batawi. Sanèsipun kitha, Jakarta punika ugi satunggaling provinsi Indonésia.
Dasar ukum tumrap DKI Jakarta inggih punika Undhang-Undhang Républik Indonésia Nomer 29 taun 2007, prakawis papréntahan Provinsi Daerah Khusus Ibukota Jakarta minangka ibu kitha Nagara Kesatuan Républik IndonésiaNKRI. UU punika nggantosaken UU Nomer 34 taun 1999 prakawis papréntahan Provinsi Daerah Khusus Ibukota Nagara Républik Indonésia Jakarta sarta UU Nomer 11 taun 1990 prakawis Susunan papréntahan Daerah Khusus Ibukota Nagara Républik Indonésia Jakarta ingkang kalih-kalihipun sampun boten angka anggé malih.
Jakarta gadhah status satingkat provinsi lan dipunpimpin déning satunggaling gubernur. Bènten kaliyan provinsi sanès, Jakarta namung gadhah pamérangan ing sangandhapipun wujud kitha administratif lan kabupatèn administratif, ingkang tegesipun boten gadhah perwakilan rakyat piyambak. Kanthi makaten, DKI Jakarta namung gadhah DPRD Provinsi lan boten gadhah DPRD Kabupatèn/Kitha.


== Pratélan Daerah Tingkat II ==
Jakarta Lor (Kitha Administratif Jakarta Lèr)
Jakarta Kulon (Kitha Administratif Jakarta Kilèn)
Jakarta Pusat (Kitha Administratif Jakarta Pusat)
Jakarta Wétan (Kitha Administratif Jakarta Wétan)
Jakarta Kidul (Kitha Administratif Jakarta Kidul)
Kabupatèn Kapuloan Seribu (Kabupatèn Administratif Kepulowan Sèwu)


== Pranala njawi ==
Situs resmi Pamaréntah DKI Archived 2009-07-31 at the Wayback Machine.
Situs Dinas Kependudukan dan Catatan Sipil DKI Archived 2006-08-13 at the Wayback Machine.


== Rujukan ==