Jakarta [dʒaˈkarta] (virun der indoneesescher Orthographiesreform vun 1972 Djakarta geschriwwen) ass eng Stad vun der Republik Indonesien a mat ronn 10,56 Milliounen Awunner (Stand 2020) déi gréisst Stad vun der Republik. Mat de ronn 34,37 Milliounen Awunner (Stand 2019) an der Agglomeratioun Jabodetabek ass et den zweetgréisste Metropolraum weltwäit.
D'fréier Haaptstad huet de Status vun enger Provënz a gëtt vun engem Gouverneur regéiert. Offiziell gëtt d'Stad als Daerah Khusus Ibu Kota Jakarta („besonnesch Haaptstadregioun Jakarta“) gefouert.
Jakarta ass de politeschen, wirtschaftlechen a kulturellen Zentrum vum Land. D'Bevëlkerung ass vu verschiddenen Originnen a besteet absënns aus Leit mat malaysescher, arabescher, indescher, hollännescher a chineesescher Ofstamung.
Am Januar 2022 huet d'indoneesesch Regierung zesumme mam Parlament decidéiert, eng nei Haaptstad mam Numm Nusantara op der Insel Borneo opzebauen. Déi nei Stad gouf de 17. August 2024 (dem indoneseschen Onofhängegkeetsdag) ageweit an ass zanter deem Dag déi nei Haaptstad.


== Um Spaweck ==

Offiziell Websäit vun der Stad