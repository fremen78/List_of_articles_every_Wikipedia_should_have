Jakarta (; Indonesian pronunciation: [dʒaˈkarta] , Betawi: Jakartè), miampai rasmi nopo nga Watas Ibu Kota Poimbida Jakarta, numaan innibaai kumaa DKI Jakarta) om i pogulu nopo nga otutunan sabaagi Batavia gisom do toun 1949, nopo nga ibu kota om kakadayan tagayo mantad Indonesia. Poinladsong id Koibutan Kotonobon do Jawa om pulau di bobos togumu mogigion id pomogunan, Jakarta nopo nga metrapolitan bobos tagayo is Asia Kabaatan Kosilahon om kifungsi sabaagi do modal diplomatik ASEAN. Wilayah Ibu Kota Poimbida nopo nga kistatus miagal do provinsi om mirontob miampai duo provinsi suai: Jawa Kotonobon id kabaatan om kosilahon; om (mantad di toun 2000, soira pinitongkiad mantad Jawa Kotonobon) Banten kumaa kotonobon. Garis kotogisan dau nopo nga pointoguang do Rahat Jawa id koibutan, om miilang do rontob maritim miampai Lampung id kotonobon. Kawasan metropolitan Jakarta nopo nga ekonomi koduo bobos tagayo ASEAN kalapas do Singapura. Di toun 2023, PPP KDNK kakadayan nopo nga lobi kuang soginumu AS$724.010 billion.
Jakarta nopo nga longkod ekonomi, koubasanan om pulitik Indonesia. Sundung pia Jakarta nopo nga soginayo do 661.23 km2 (255.30 sq mi) om miampai dii nopo nga haro kinoyonon tokoro mantad hinggo-hinggo wilayah Indonesia, kinoyonon metropolitan soginayo 7,076.31 km2 (2,732.18 sq mi), i kohompit no do kakadayan satelit Bogor, Depok, Tangerang, Tangerang Kabaatan, om Bekasi, om kiwaa populasi lobi kuang soginumu 32.6  riong as of 2022, poposiliu sabaagi kinoyonon kakadayan bobos tagayo id Indonesia om koduo bobos tagayo id pomogunan (kalapas do Tokyo). Jakarta nopo nga poinladsong id kinoyonon koiso id suang do wilayah Indonesia id suang do indeks koingkakaton do tulun. Liwang pamadagangan om pakalajaan id Jakarta, miampai do komilaan do mongukab potensi di lobi akawas taraf koposion kopiadang do boogian suai id pogun diti, nakaanu minamagayat do mogigion mantad pointongkop Indonesia nusantara, poposiliu do kinoyonon diti sabaagi kinoyonon lebur montok mogikaakawo koubasanan.
Jakarta nopo nga iso mantad toinsanan kakadayan bobos totuo i nokotilombus do ionon id Asia Kabaatan Kosilahon. Nokohino mantad po di abad koapat (4) sabaagi Sunda Kelapa, kakadayan diti nopo nga nokosiliu do tuundorongon kapal rahat pamadagangan toponsol montok Kerajaan Sunda. Di timpu di pogulu po, kinoyonon diti nopo nga ibu kota de facto Hindia Timur Belanda, soira notutunan o kinoyonon diti sabaagi Batavia. Miampai rasmi, Jakarta nopo nga iso kakadayan id suang do Jawa Kotonobon gisom do 1960 soira nosimbanan o status rasmi dau kumaa wilayah miampai wilayah ibu kota poimbida. Sabaagi iso wilayah, kerajaan dau nopo nga haro limo kakadayan pontadbiran om iso kinoyonon pontadbiran id Pulau Seribu. Jakarta nopo nga alpha world city om kinoyonon do sekretariat ASEAN. Institusi kousinan miagal do Bank Indonesia, Bursa Saham Indonesia, om upis korporat mogikaakawo syarikat Indonesia om kotinanan multinasional i poinladsong id kakadayan.
Pogumbalan tapangkal do Jakarta nopo nga kohompit no do koingkakaton kakadayan di osikap, korumbakan ekologi, ponosomuan do tongus, kososokon om luyud gama do nakasaalom (koingkawasan tipong rahat  relatif, okon ko' mutlak). Soboogian do Jakarta Koibutan nopo nga nokoinsiriba gisom do 17 sm (6.7 inci) monikid toun, om boogian kabaatan nopo nga lobi oumolig. Iti nopo nga poposiliu do boogian koibutan kakadayan nopo nga lobi ouhan oontok do luyud om iso ibu kota di bobos osikap do olondod id pomogunan. Montok monolibamban kobolingkahangan diti, antakan di Magus 2019, pinopoilo i Presiden Joko Widodo do palan montok popoundaliu ibu kota Jakarta kumaa kakadayan pinalan Nusantara, id wilayah Kalimantan Kosilahon id pulau Borneo. Pinasaga do MPR o laang diti di 18 Milatok 2022. Au do kerajaan Indonesia niduanan o Jakarta kalapas pinopoilo do palan montok popoundaliu do ibu kota pogun diti, ka di montiri pamalanan, minanahak batos montok poposoliwan tusin soginumu AS$40 bilion, i lobi agayo mantad kos montok momonsoi do Nusantara, montok mongumolig do kakadayan diti id suang do piipiro dekad dumontol.


== Sukuon ==