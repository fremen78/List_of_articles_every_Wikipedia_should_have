N'argurìttimu si po difiniri comu nu prucidimentu ca pirmetti di uttèniri nu risurtatu esicutannu, nni n'ùrdini ditirminatu, na seri di passi sìmplici, ca currispùnninu ad azziuna scigghiuti, di sòlitu, ntra na quantità finuta di pussibbilità. U tèrminu diriva dû nomu dû matimaticu pirsianu Muhammad ibn Mūsa 'l-Khwārizmī ca si riteni èssiri unu dî primi autura a 'viri fattu rifirimentu esplicitu a stu cuncettu, nnô libbru Kitāb al-djabr wa 'l-muqābala (Libbru supra a la ricumpusizziuni e la riduzziuni), dû quali tra l'autri cosi pigghia macari u nomu puru a parola àrgibbra.
U cuncettu di argurìttimu è particularmenti mpurtanti nnâ nfurmàtica, pirchì è â basi dâ prugrammazziuni di software.