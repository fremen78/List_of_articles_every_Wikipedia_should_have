Sa matematika asin siyensyang pangkompyuter, an algoritmo (Ingles: algorithm) iyo sarong may kasagkorang sekwensya nin may marhay na kahulugan, mga instruksyon na maiimplenta sa kompyuter, tipikal para masimbagan an klase nin mga ispesipikong problema o para makagibo nin komputasyon. An mga algoritmo iyo pirmi na may saro sanang kahulogan asin iyo nagagamit bilang mga ispesipikasyon para sa paggibo nin mga kalkulasyon, pagproseso nin mga datos, awtomatikong pagrason, asin iba pang mga kagibohan. Sa kontrasto, an heuristika iyo sarong teknik na ginagamit sa pagsimbag nin mga problema na minagamit nin mga praktikal na paagi asin/o nagkapirang mga estima para makahimo nin mga solusyon na maski ngani bakong optimal pero iyo tama sana sa nasambit na pangyayari.  
Bilang sarong epektibong paagi, an algoritmo pwedeng maipahiling sa laog nin kasagkorang bilang nin espasyo asin oras, asin sa marhay na pormal na lenggwahe para sa pagkalkula nin sarong paggana (function). Poon sa inisyal na istado asin sa inisyal na pigkaag "input" (siguro mayong laog), an mga instruksyon iyo nagpapaliwanag nin komputasyon, kun sain kapag pigpagana, nagpapadagos sa paagi nin kasagkorang bilang nin marhay na surunudang istado, na minahimo nin sarong pigluwas "output" asin pigtatapos sa pinal na katapusang istado. An transisyon gikan sa sarong istado pasiring sa masunod iyo dae kinakaipohan na deterministiko; an ibang mga algoritmo, na bisto bilang mga purakang algoritmo (randomized algorithm), iyo minabali nin purakang pigkaag (random input).


== Panluwas na takod ==

"Algorithm", Encyclopedia of Mathematics, EMS Press, 2001 [1994] 
Algorithms sa Curlie
Weisstein, Eric W. "Algorithm". MathWorld. 
Dictionary of Algorithms and Data Structures – National Institute of Standards and Technology
Mga repositoryo nin algoritmo
The Stony Brook Algorithm Repository – State University of New York at Stony Brook
Collected Algorithms of the ACM – Association for Computing Machinery
The Stanford GraphBase Archived 2015-12-06 at the Wayback Machine. – Stanford University


== Toltolan ==