Orhan Kahyaoğlu (d. 1960, İstanbul), Türk şair, yazar, editör ve eleştirmen.
1979'da Kadıköy Anadolu Lisesi'nden mezun olan Kahyaoğlu yüksek öğrenimini İ. Ü. İktisat Fakültesi Uluslararası İlişkiler Bölümü'nde tamamladı. Şiir ve poetika sorunları üzerine yoğunlaşan inceleme ve denemelerini dönemin Şiir Atı, Varlık, Kitaplık, Virgül, Yasakmeyve gibi önde gelen şiir, edebiyat ve kitap dergilerinde okurla paylaştı. Şiir dergiciliğinde iz bırakmış Sombahar (1990-1996) ve Ludingirra (1997-2000) dergilerinin genel yayın yönetmenliğini yaptı. Çağdaş Türkçe şiirin ustaları ve yapıtları üzerine kaleme aldığı ve hazırladığı ayrıntılı irdeleme ve dosyaların yanı sıra, Melih Cevdet Anday şiiri üzerine eğilen Güneşte Ayıklanmış ve Ece Ayhan şiirini ele alan Mor Külhani başlıklı iki ayrı araştırma-derleme çalışması 2004 yılında kitap olarak yayımlandı. Kaleme aldığı popüler müzik yazıları 1980'lerin başından itibaren Stüdyo İmge, Metronom, Jazz gibi çok sayıda müzik dergisinde ve Milliyet, Hürriyet, Cumhuriyet, Radikal başta olmak üzere birçok günlük gazetede yayınlandı. Bazı televizyon kanallarında yayın danışmanlığı da yapan Kahyaoğlu birçok müzik programını da yayına hazırladı; Söz Uçar isimli on üç bölümlük şiir belgeselinin hazırlık ve yapımında görev aldı. 1995-2002 yılları arasında Akademi İstanbul Müzik Bölüm Başkanlığını yapan Kahyaoğlu, Müzik Sosyolojisi, Caz Tarihi, Dünya Müziği, Türk Pop Tarihi alanlarında ders verdi.


== Şiir kitapları ==
Hoyrat Bir Ruhun Eksilme Tabloları (1993)
Aşk Ve Harf (2000),
Rahimdeki Ot (2007)
İsyan Ayinleri (2015)


== Araştırma-inceleme ==
Pink Floyd (Sinan Güler'le, 1984)
Jethro Tull (1991)
Bülent Ortaçgil: Ayrı Düşmüşüz Yan Yana (2002),
Caz ve Ötesi (2003),
And Dağlarından Anadolu'ya Devrimci Müzik Geleneği - Grup Yorum (2003),
Caz'dan Pop'a (2010),
Grup Yorum: 25 Yıl Hiç Durmadan (2010).


== Konuyla ilgili yayınlar ==
https://books.google.com/books?id=8lsLAQAAMAAJ&q=%22Orhan+Kahyao%C4%9Flu%22+%22kad%C4%B1k%C3%B6y%22+%22lisesi%22&dq=%22Orhan+Kahyao%C4%9Flu%22+%22kad%C4%B1k%C3%B6y%22+%22lisesi%22&hl=tr&sa=X&ved=2ahUKEwiro8Ccg7P3AhUpEEQIHa4BBAYQ6AF6BAgJEAI 27 Nisan 2022 tarihinde Wayback Machine sitesinde arşivlendi.
https://books.google.com/books?id=GWYqAQAAIAAJ&q=%22Orhan+Kahyao%C4%9Flu%22+%22kad%C4%B1k%C3%B6y%22+%22lisesi%22&dq=%22Orhan+Kahyao%C4%9Flu%22+%22kad%C4%B1k%C3%B6y%22+%22lisesi%22&hl=tr&sa=X&ved=2ahUKEwiro8Ccg7P3AhUpEEQIHa4BBAYQ6AF6BAgFEAI 27 Nisan 2022 tarihinde Wayback Machine sitesinde arşivlendi.


== Dış bağlantılar ==
https://www.biyografya.com/biyografi/9045#:~:text=M%C3%BCzik%20Ele%C5%9Ftirmeni%2C%20Yazar%2C%20%C5%9Eair&text=11%20Ocak%201960%2C%20%C4%B0stanbul%20do%C4%9Fumlu,%C4%B0li%C5%9Fkiler%20B%C3%B6l%C3%BCm%C3%BC%20(1988)%20mezunu 15 Eylül 2018 tarihinde Wayback Machine sitesinde arşivlendi..