Muzika je pojam, koji označava vrstu umjetnosti koja kao medij koristi zvuk organizovan u vremenu po određenom planu ili bez njega. Osnovni elementi muzike su ton (koji određuje melodiju i harmoniju), ritam (i njemu pridruženi koncepti: tempo, metrika i artikulacija), dinamika i karakteristike zvuka kao što su boja i punoća.  Pojam muzike kroz historiju su pokušali definirati brojni teoretičari, filozofi, leksikografi, kompozitori i sami muzičari, nastojeći pronaći univerzalan i odgovarajući opis pojma muzike. Sama riječ muzika potiče od grčke riječi mousikê, koja je izvedena od riječi mousa (muza), a svijetom se raširila kroz latinski oblik musica, i najčešće služi da opiše ugodne eufonijske zvukove.


== Definicija ==
Jedna od mogućih definicija muzike može glasiti ovako: "Muzika je umjetnost stvaranja i kombiniranja zvukova koji, prema određenim zakonima fizike, fiziološke reakcije i formalnih konvencija, izražavaju i izazivaju osjetilni i emotivni stimulus preko slušnog aparata. Prema pravilu, zvuk se može stvarati ljudskim glasom (pjevanje) ili predmetima - instrumentima koji, iskorištavajući akustičke fenomene, uzrokuju slušni doživljaj i emotivno iskustvo na način kako je to zamislio umjetnik - stvaralac.  Značenje pojma ipak nije univerzalno definisano i bilo je predmetom mnogih naučnih polemika kroz historiju.
U jednom se gotovo svi slažu(nepotvrđena tvrdnja), a to je da (dobra) muzika oplemenjuje duh. Psihologija osobe diktira vrstu muzike, koju ta osoba sluša.


== Vrste muzike ==
Muzika se može kvalifikovati na više načina (u zavisnosti od ritma, instrumenata na kojima se izvodi, prilike kojom se izvodi...).
Postoje sljedeći muzički žanrovi:

Pop muzika
Rock muzika
Tehno muzika
Rep muzika
Klasična muzika
Džez muzika
Blues muzika
Izvorna muzika
Punk muzika
Metal muzika
Elektronska muzika
House muzika
Noise muzika
Folk muzika


== Također pogledajte ==

Bosanskohercegovačka muzika
Bosanskohercegovačka reproduktivna muzička umjetnost
Spisak muzičkih formi
Muzička pedagogija
Muzika u srednjovjekovnoj Bosni
Muzička akademija u Sarajevu
Transpozicija (muzika)
Spisak pjevača i muzičkih grupa
Spisak muzičkih albuma
Spisak muzičkih albuma po godinama
Dinamičke oznake
Starocrkveni modusi

Nedovršeni članak Muzika koji govori o muzici treba dopuniti. Dopunite ga prema pravilima Wikipedije.