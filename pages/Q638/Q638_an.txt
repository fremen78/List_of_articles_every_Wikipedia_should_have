A musica (u localment mosica) ye a la vegada :

A disciplina que estudia os comencipios de l'harmonía y as relacions d'os sonius entre ellos.
L'arte de combinar os sonius, os silencios y o tiempo d'una maniera goyosa a l'oyiu.
Un luengache universal con o que un emisor transmite determinatos feitos y sentimientos a traviés d'una secuencia de sonius.
Un modo d'expresión socio-cultural que s'alaceta en a combinación de ritmo y melodía ta obtener cualcosa agradable a l'oyiu.
Combinación voluntaria y intencional de sonius y silencios feita por un ser humán que enanta exprisar una verdat.


== Etimolochía ==
A palabra musica ye un helenismo amprau por l'idioma latín dende μουσική, que tien relación con as palabras musa y museu y que plega a las luengas romances como un cultismo, d'astí que conserve o fonema /k/ en -ica sin sonorizar en -iga u -ega. Manimenos en aragonés no conserva a pronunciación esdrúixula latina, y ye palabra plana, tarcual documentó Alwin Kuhn en cheso a primers d'o sieglo XX, cuan l'aragonés yera una luenga vital en tot l'Alto Aragón encara que no bi hese garra forma standarizada ni prebatina de normalización.
En aragonés medieval s'escribe cuasi siempre musica y musico, asinas lo veyemos en as traduccions heredianas y en o Libro d'el Trasoro:

Tamién veyemos escrito musica y musico a zaguers d'o sieglo XV en Zaragoza, en os zaguers textos en aragonés:

En os residuos d'aragonés d'as provincias de Teruel y Zaragoza queda un derivau feito a partir de musica con o diminutivo orichinal en aragonés musiqueta dica en zonas a on se fa servir -ico.
A pronunciación vulgarizada mosica se fa servir muito en aragonés escrito de zaguers d'o sieglo XX sobre tot baixo a erronia concepción que por estar diferent d'a forma estándard en castellano representa una forma orichinal aragonesa. De feito a pronunciación mosica se da en rechistros populars tanto en aragonés como en castellano, como muitas d'as variacions espontanias de vocals (civil y cevil, sindicato y sendicato), y no son significativas de garra lei fonetica que faigan diferents determinadas luengas romances.


== Referencias ==


== Se veiga tamién ==
Mordente.
Fegura musical.