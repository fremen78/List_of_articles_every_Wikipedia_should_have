香港電台嘅《大自然逐樣講》係《大自然大不同》嘅第二季 ，由2020年8月播到2021年4月。《大自然逐樣講》總共31集，每集5分鐘咁去 「增加觀眾對[香港]生態[嘅]認識」。第一季嘅《大自然大不同》係每集25分鐘總6集嘅格式。另外，同一個系列嘅《生態人》係專門係訪問影片中嘅香港生態攝影師。總共十一集，每集5分鐘。


== 每集資訊 ==


== 攝影師 ==


=== 黃遂心 ===
黃遂心大學時喺英國 Falmouth University 嘅海洋生態歷史攝影以一級榮譽畢業。畢咗業後加入咗英國廣播公司（BBC）嘅自然歷史組，負責資料搜集嘅工作。2018年以中華白海豚為題材嘅畢業習作《白海豚失樂園Breathing Room》贏咗第52屆美國侯斯頓國際電影節 (WorldFest Houston International Film Festival)「海洋學/海洋生物學」紀錄片嘅金獎。2018年入圍咗奧地利因斯布魯克國際自然電影節最佳年青導演組別(Innsbruck Nature Film Festival Young Talent) 同埋 贏咗2019美國傑克遜野生媒體大賞外語評審團特別獎 (Jackson Wild Media Awards in the Special Jury: Foreign Language category)。 2020年被香港電台招攬拍生態紀錄片《大自然大不同》同《大自然逐樣講》。


=== 馮漢城 ===
2016 年馮漢城喺香港中文大學生物學畢業。佢嘅《Wild Hong Kong》系列嘅生態紀錄片係第一個「以香港生態[同]生物多樣性[做]主題[嘅]紀錄短片系列」。馮希望透過影像嘅力量，切實咁紀錄香港嘅郊野生態， 喺唔使改變任何生態環境之下就可以改變香港人對保育環境嘅心。馮曾經出席主持長春社舉辦嘅《保育郊野公眾講座及導賞》 同香港戶外生態教育協會(OWLHK) 嘅《大嶼．印象生態短片》分享會。此外，馮亦幫香港觀鳥會拍製魚塘生物多樣性紀錄片。


=== 李詠豪 ===
李詠豪喺2000至2001年間發現咗一種外來嘅溫室蟾，喺2016年喺南丫島做緊溫室蟾嘅調查期間，李發現當地嘅南海溪蟹都同其他地方嘅香港南海溪蟹外型、特徵、生活習唔同，有可能發現咗一個新品種。2010年李詠豪喺嘉道理農場暨植物園做動物保育員，2015年喺台灣東海大學畢業，2016-2019年間喺香港浸會大學擔任生物系研究助理，於2018年同當時係浸會大學生物系講師而家係嶺南大學科學教研組助理教授嘅宋亦希發表香港新物種- 香港半葉趾虎(Hemiphyllodactylus hongkongensis)。李詠豪17歲時開始喺市區到幫警察捉誤闖民居嘅蛇 。


== 香港嘅生態系統 ==
以下係節目中所提及到嘅香港生態環境簡介。


=== 泥灘 ===

潮間帶泥灘，又或者叫做濕地，主要係海洋同陸地，鹹水同淡水嘅交接位，以泥土為基質嘅地。1971 年嘅《拉姆薩爾公約》，又叫《特別是作為水禽棲息的國際重要濕地公約》，界定濕地為「沼澤、泥沼地、泥炭沼或被水浸[嘅]地區。無論[係]天然或人工，永久性[或係]暫時性，死水或[係]流動[嘅]水，淡水、鹹淡水或鹹水，包括沿海地區，潮退時水深不超過六米[嘅]地方 」。泥灘是世界上其中一個生態最豐富嘅生態系統，喺濕地低窪地區或者舊湖泊盆地形成，水源主要係雨水。大部分係泥灘生長嘅植物都可以喺酸性同養分低嘅環境生長。泥灘可儲存大量嘅二氧化碳，濕地植物亦會汲取水同泥土中嘅養分跟住儲起佢，有助減少氣候變化嘅影響。 泥灘作為水鳥搵嘢食嘅重要地方 ，香港觀鳥會會幫手進行管理泥灘植物嘅工作。
喺香港，米埔及后海灣內一帶嘅濕地係香港最大同最有代表性嘅濕地。其他泥灘有元朗嘅白泥。大自然保護協會喺生物多樣性豐富嘅白泥到進行廢蠔田研究同分析，仲起咗一間「香港珍貴蠔礁展示館」，展出有關后海灣文化歷史同蠔嘅科學知識。大埔嘅汀角泥灘更因為紅樹林而被評定為「具特殊科學價值地點」 。另一方面， 大嶼山嘅水口灣泥灘除咗係消閒活動嘅熱點，亦孕育包括有「活化石」之稱嘅馬蹄蟹等多種珍貴生物。但係，龍尾灘泥灘嘅情況有啲唔一樣。呢個本來冇乜人理嘅泥灘，喺2000年代政府嘅土木工程拓展署計劃耗資一億三千萬公帑，提出填海將龍尾灘變成人工沙灘。 工程涉及將原本嘅天然泥灘表面嘅泥挖走，然後人工鋪沙，受到市民強烈嘅反對。土木工程拓展署喺2018年初開工，到依家2020年12月工程仲未做完。


=== 紅樹林 ===
紅樹林係指一類生長喺「熱帶，亞熱帶河口交會處或海岸地區[嘅]喬木或灌木」群落 。香港大約有六十片紅樹林，係「珠江三角洲中所餘最大[嘅]叢林組」，分佈於新界東北、西北、西貢、大嶼山、香港島，其中最大面積嘅紅樹林散佈喺深水灣沿岸一帶，而喺大埔嘅汀角更因為紅樹林而喺1985年被評定為「具特殊科學價值地點」。香港嘅紅樹林經歷多年嘅生態環境破壞，目前總面積只有350公頃。紅樹林除咗提供幼魚幼蟹棲身地之外，更係一個抵受海浪嘅天然堤壩，同一個吸收水中有害物質嘅天然過濾器。中文大學環境學家李成業教授研究指出，雖然紅樹林能夠分解樹幹同植物，但由於佢系統中嘅氧氣不足，分解過程比較緩慢。因為咁，所以比起其他樹林，紅樹林得以將碳儲埋一段更長嘅時間，導致碳容量比學界一直估算嘅高出百分之二十三，對減緩地球暖化會有幫助。


=== 河口/溪澗 ===

其實香港係冇咩大條嘅河，但係有200幾條細嘅河流同埋溪澗，總長度差唔多係2500公里。 但係城市嘅發展就意味住呢啲大條少少嘅河可能會被「石屎渠道化」，好似錦田河、城門河、同埋山貝河咁。根據香港地球之友2004寄俾香港政府嘅投訴信中提到，香港當時係冇任何保護河流嘅法例，所以接二連三有好多破壞河流嘅事件。香港溪澗有超過180種嘅淡水魚同埋20幾種蛙類，當中嘅香港瘰螈係香港唯一嘅有尾兩棲類，係國際自然保護聯盟列成「近危」嘅品種。 河溪亦都係蜻蜓、螢火蟲等昆蟲嘅屋企。而家部分嘅林村河、荔枝窩河、同埋丹山河 被列為「具仲要生態價值嘅河溪」。


=== 池塘/米田 ===

池塘係淡水濕地嘅其中一種，通常係指水容量比湖較細同埋水深比較淺，陽光係可以直接照射到底部，風浪嘅衝擊亦都比較細。無論係池塘嘅水面或者水底水溫都係好平均，唔會有太大嘅變化 。香港有好多池塘以前都係稻米田，又或者係儲水嘅水塘。好似大欖郊野公園裏面嘅深井沉澱池又或者係叫深井水塘。深井沉澱池除咗為深井一帶嘅居民提供食水之外，亦都有沉澱沙泥嘅作用，之後之後乾淨嘅水就會輸返入大欖涌水塘。
另外，沙螺洞係另一個喺香港較罕見嘅山谷淡水濕地。沙螺洞嘅地理位置好獨特，四周圍都有山嶺擋風，四條河溪全年都有水流入。沙螺洞嘅生態環境重要性係香港排行第二，被列為「具特殊科學價值地點」。香港環保組織綠色力量、原居民、同政府三方面糾纏咗幾十年終於喺二〇一八年展開《沙螺洞生境及生物多樣性保育計畫》嘅管理協議，同當地嘅村民同埋農民合作，一齊推動有機耕種。2020年綠色力量喺池塘同埋沼澤嘅復修工程完成咗之後 ，調查錄得一啲沙螺洞長期冇紀錄嘅蜻蜓，同埋瀕危嘅盧氏小樹蛙。


=== 沙灘 ===


== 香港嘅生物多樣性 ==
聯合國喺1992年5月22日通過《生物多樣性公約》，以提升公眾對生物多樣性嘅認識。公約喺2011年引至香港，因此香港嘅自然保育政策同措施，必須符合公約嘅規定。 根據香港生物多樣性訊息系統(HKBIS) 嘅紀錄，香港有超過4000種嘅本地物種。根據香港政府一站通，香港有「 3,000 種開花植物、55種陸棲哺乳動物、超過100種兩棲[同]爬行動物、200種淡水魚、128 種蜻蜓、245 種蝴蝶，以及超過550種鳥類」。有學者指出香港嘅生物多樣性源自三大原因: 熱帶嘅位置與氣候、多樣性嘅環境與生境、同環境保護條例。


== 東亞-澳大利西亞遷飛路線 ==

根據香港觀鳥會，東亞─澳大利西亞遷飛區嘅覆蓋範圍由北極圈一直伸延至亞洲、澳洲及紐西蘭。香港嘅后海灣喺正航道中間，係每年幾千萬隻候鳥嘅重要「過境區」同「補給站」，令啲雀鳥有足夠氣力繼續佢哋嘅長途旅程。據統計，東亞-澳大利西亞遷飛區中有大約492種水鳥，包括33種國際受威脅品種。


== 參考 ==


== 出面網頁 ==
《Wild Hong Kong》
漁農自然護理署
「資料一線通」香港生物多樣性物種名錄