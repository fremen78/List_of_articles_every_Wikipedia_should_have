Mahkamah nagarantara iku badan yudisial ing Perserikatan Bangsa Bangsa (PBB), dunungé ing kutha Den Haag, Walanda. Mahkamah iki minangka badan kehakiman kang paling utama sajeroning organisasi PBB. Dewan keamanan bisa nyerahaké siji sengkéta hukum marang mahkamah.


== Sumber-Sumber Hukum ==
Sumber-sumber hukum sig dipigunakaké naika nggawé kaputusan ya iku:
a.	konvensi-konvensi nagarantara kanggo ngukuhaké prakara-prakara kang diakoni déning nagara-nagara kang lagi sulaya
b.	kabiasaan nagarantara minangka bukti praktèk umum kang ditampa minangka hukum
c.	azas-azas umum kang diakoni déning nagara-nagara kang duwé peradaban
d.	kaputusan-kaputusan kehakiman lan pendhidhikan saka publisis-publisis kang paling mumpuni saka warna-warna nagara, minangka cara tambahan kanggo nentokaké peraturan-peraturan hukum
Mahkamah bisa nggawé kaputusan “ex aequo et bono” (tegesé: miturut apa kang dianggep adil) yèn pihak-pihak kang magepokan nyetujoni.


== Kaanggotaan ==
Mahkamah dumadi saka limalas hakim, kang dikenal minangka ”anggota” mahkamah. Para hakim mau dipilih déning majelis umum lan dewan keamanan kang nganakaké pemungutan swara kanthi kapisah. Hakim-hakim dipilih dhedhasar kacakapané, dudu miturut dhasar kabangsan nanging diusahakaké supaya bisa njamin yèn sistem-sisitem hukum kang paling wigati ing donya diwakili déning mahkamah. Ora ana loro hakim kang dadi warga nagara saka nagara kang padha. Hakim-hakim mengku kalungguhan ing sajeroning wektu sangang taun lan bisa dipilih manèh. Para hakim mau ora kena nglungguhi kalungguhan liya samangsa mengku kalungguhan minangka hakim ing mahkamah iki.


== Pranala njaba ==