La baselgia catolica romauna (in rumauntsch grischun baselgia catolica romana u baselgia roman-catolica), es la confessiun la pü granda infra il cristianissem e cumpiglia arduond 1,8 milliards aderents sül muond inter.


== Structuras ==
La baselgia catolica romauna as basa sün üna ierarchia stricta chi vo da suringiò: da Gesu Crist svessa artschaiva il papa sia pussaunza, ils uvais-chs dal papa ed ils preirs darcho dals ovais-chs.
Simon Petrus vela illa tradiziun per il prüm papa, e cun el cumainza la suczessiun apostolica. Dimena as chatta eir il center dal catolizissem fin hozindi a Roma scu al lö da la mort da martir da Petrus.
Dals clerikers sun separos ils uschedits laics.


== Sacramaints ==
La doctrina da la baselgia disferenzchescha set sacramaints:

il battaisem
la craisma
il matrimoni
l'ordinaziun al preir
la penitenza
la Sencha Tschaina
l'uncziun dals amalos e dals muribunds


== Litteratura ==
Medard Kehl: Die Kirche. Eine katholische Ekklesiologie (= La baselgia. Üna ecclesiologia catolica), Würzburg 2001; ISBN 3-429-01454-9.
Hans Küng: Kleine Geschichte der katholischen Kirche (= Istorgetta da la baselgia catolica), Berlin 2002; ISBN 3-442-76039-9.


== Colliaziuns ==
Dossier Baselgia catolica sin chattà.ch
La pagina d'internet uffiziala dal Vatican