Dara iku familia Columbidae saka ordho Columbiformes.Dara local ya iku kagolong  jinis manuk alasan kang diopèni manungsa kanggo kéwan ingonan ana ing omah utawa ing pekarangan. Sajeroning dadi kéwan pangopènan (sato iwèn) dara uga bisa dadi daging konsumsi manungsa, amarga daging dara rasané énak lan gurih.
Manuk dara bisa dipakani jagung, gabah lan beras. Panggonan utawa omah dara jenengé Pagupon. Dara kang alasan racaké nyusuh ana ing wit-witan. Pagupon (omah dara) iku kanggo dedunung utawa netepé  dara lan ngiyup saka panasé srengéngé lan udan. Mumpangate pagupon uga bisa kanggo  nyusuh (sarang), ngangkremi endhog supaya bisa netes. Endhog kang diangkremi suwéné 25 dina bisa netes dadi piyik (anak dara). Umur sewulan utawa (30 dina), wis thukul wuluné, sok diarani ing tlatah Jawa karang drejepi. Piyik dara kang durung bisa golèk pangan dhèwé racaké diloloh (dipakani liwat cucuké déning simboké).


=== Macem-Macem Dara ===
Dara kipas
Dara balap
Dara pos


=== Dara uga bisa dikelompokake miturut warnané ===
Dara Cemani: Dara kang wernane ireng
Dara Blorok: Dara kang jinis wernane ana telu 3 ya iku abang, kuning lan putih
Dara Klawu: Dara kang warnané campura saka warna ireng karo putih utawa mau warna klawu


== Pranala njaba ==

columbidae.org.uk Conservation of pigeons and doves
Dove videos Archived 2008-12-30 at the Wayback Machine. on the Internet Bird Collection
Dove sounds
Pigeonniers and Colombiers in France Archived 2008-06-11 at the Wayback Machine. Architectural photographs from France (in English)