I Colonbidi (Columbidae - Illinger, 1811) són 'na Famiggia d'öxelli ch'à conprénde óltre 300 spêce, e a l'é l'ùnica famiggia de l'ordine Columbiformes (Latham, 1790).


== Descriçión ==
Ste spêce són caraterizæ da 'n còrpo masìccio, testa picinn-a ariondâ, becco cùrto apisûo con bugna a-a baze, dîta cera, dôve són e naixe. E livrêe són diversamémte colorîe con tipiche macce cangiante metalico in sciô còllo, peto, âe ò atre parti: sanpe cùrte, côa lónga e larga, quadrata ò ariondâ, âe grende e robùste che ghe permettan in xêuo velôce anche a lónga distansa. A dimensción de varie spêce a càngia bén bén, a va da e Gura da Nêua Guinea (Goura - Stephens, 1819) de dimenscioìn de 'n bibìn, a-e tortorinn-e (Richmond, 1917) pöco ciù grende de 'na passoa. A ciù cùrta (Ptilinopus nainus - Temminck, 1835) a l'é lónga 13 cìtti e a l'a 49 grammi de peizo. Ségge e Gura che e Tortorinn-e àn livrêe asæ vistôze.


== Difuxón ==
A famiggia a l'à de spêce in quæxi tùtto o móndo, levòu i pöli e a parte ciù sécca do Sahara. I cónbidi se són adatæ a quæxi tùtti i habitat che gh'é; a ciù parte de spêce stàn inte Forèste Tropicâli, ma anche inta Savâna, inte Praterîe, inti Dezèrti, inte Forèste tenperæ, e inte Mangròvie.
L'areâle de çertadùn spêce o l'é estremaménte vasto, continentâle, o pición sarvægo (Columba livia) o l'à 'na distriboçión ch'a va da l'Eoröpa, a-o Nord Àfrica, Àzia Òrientale, Nord e Sud América, Oustràlia, anche a Tórtoa do Colæn (Streptopella decaocto) e a Tórtoa de Palme (Spiloplia senegalensis) àn 'n areâle asæ vasto. O Colàsso (Columba palumbus) o se trêuva in càngio into baçî do Mediterànio, mentre o Conbétto (Columba Oenas) in Italia o l'é stançiâle.
Âtre spêce són endemiche de îzoe: a Cónba bécafrûta (frugivore) de Layard (Ptilinopus layardi) escluxîva de l'Îzoa de Kadavu. Inte Figi: a Tórtoinn-a de Caroline (Gallicolomba kubary) de òmònime Îzoe da Micronêzia, a Tórtoa de Grenada (Leptotila wellei) endemica de l'Îzoa Caraibica de Grenada.


== Âtri progètti ==

 Wikimedia Commons a contêgne di files in sce Columbidae
 Wikispecies a contêgne informaçioìn in sce Columbidae