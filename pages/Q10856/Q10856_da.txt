Duer (latin: Columbidae) er en familie af fugle med mere end 300 forskellige arter fordelt på over 40 slægter. Arterne er udbredt i næsten alle verdensdele.
Familien regnes nu for at være den eneste i ordenen duefugle, hvortil man tidligere også henførte sandhøns. Den uddøde dronte blev også henført til sin egen familie, Raphidae, men det har vist sig, at dronten er nært beslægtet med de øvrige duer i underfamilien Raphinae.


== Fællestræk ==
Duer varierer i størrelse mellem en lærke og næsten op til en kalkun. Fuglene har kompakte kroppe med kort hals, og korte slanke næb, der ved basis har en blød voksagtig hud. Fjerdragten spænder fra overvejende grå til meget farvestrålende. Nogle arter er tilknyttet det åbne land, mens andre kun findes i skove. Alle arter har en veludviklet kro (udposning af spiserøret), der anvendes til at opmagasinere føden, der især er vegetabilsk.
Duernes sang kaldes kurren. De lægger normalt kun mellem 1 og 3 hvide æg i kuldet. Ungerne fodres med såkaldt duemælk, der udskilles i kroen som en osteagtig masse.
På vis med mange andre fugle, vipper duer deres hoveder. Det er ikke helt klart hvorfor, men den generelle konsensus er for at kompensere for deres ubevægelige pupiller eller anden visuel årsag.


== Føde ==
Duer æder fortrinsvis frø, korn, grønne skud, nødder mv, men kan også tage insekter og andre smådyr.


== Danske duer ==
De mest kendte duer fra Danmark er:

Ringdue (Columba palumbus, skovdue)
Tyrkerdue (Streptopelia decaocto)
Huldue (Columba oenas)
Turteldue (Streptopelia turtur, sjælden; yngler dog i det sydlige Jylland)
Klippedue (Columba livia, stamform til tamdue og brevdue)


== Uddøde arter ==
En del duearter er uddøde siden 1500-tallet. I følge BirdLife International er 15 arter sikkert uddøde, mens yderligere to muligvis er uddøde. Til de uddøde arter er f.eks. dronten og vandreduen.


== Brug ==
Duer blev brugt som kommunikationsmiddel: brevdue. Fuglen har tidligere været meget folkekær og findes i mange byer, normalt der hvor folk færdes, og den kan få mad af turister. I de seneste år er der en stigende modvilje mod duer og de ødelæggelser især deres efterladenskaber forårsager. Flere steder er det blevet forbudt at fodre dem, og i Californien er man begyndt at give dem præventionsmiddel. Ringduen er et velsmagende eftertragtet jagtbytte.


=== Symbolik ===
Fuglen bruges ofte som fredssymbol: en fredsdue. Med urette: duer er meget ufredelige mod artsfæller. Den bærer som fredsdue ofte en oliegren i næbbet. Duen bruges desuden som billede på Helligånden. Fuglen har været meget brugt på gravsten som en figur af uglaseret porcelæn - biscuit. Den symboliserer da sorg. Duen optræder også i fortællingen om Noa i Det Gamle Testamente.


== Kuriosa ==
Drengenavnet Jonas betyder "due". Det er afledet af det hebraiske ord for due, yonah.


== Klassifikation ==
De ca. 322 nulevende duearter er foreslået fordelt på tre underfamilier og 42 slægter.


=== Underfamilie Columbinae ===
Nogle af de 13 slægter (med udvalgte arter) er:

Columba (33 arter)
Ringdue, C. palumbus
Huldue, C. oenas
Guineadue, C. guinea
Klippedue, C. livia
Orangedue, C. larvata
Hvidstrubet due, C. vitiensis
Geotrygon (18 arter)
Antillervagteldue, G. mystacea
Brunhovedet vagteldue, G. goldmani
Chiriquívagteldue, G. chiriquensis
Costa Rica-vagteldue, G. costaricensis
Gråhovedet vagteldue, G. caniceps
Glansvagteldue, G. chrysia
Hispaniolavagteldue, G. leucometopius
Hvidstrubet vagteldue, G. albifacies
Jamaicavagteldue, G. versicolor
Rødbrun vagteldue, G. montana
Rustpandet vagteldue, G. linearis
Panamavagteldue, G. lawrencii
Puerto Rico-vagteldue, G. larva
Safirvagteldue, G. saphirina
Stor vagteldue, G. frenata
Tuxtlavagteldue, G. carrikeri
Veraguavagteldue, G. veraguensis
Violet vagteldue, G. violacea
Nesoenas (5 arter)
Madagaskardue, N. picturata
Patagioenas (17 arter)
Perudue, P. oenops
Rødnæbbet due, P. flavirostris
Hvidkronet due, P. leucocephala
Streptopelia (13 arter)
Tyrkerdue, S. decaocto
Turteldue, S. turtur
Østlig turteldue, S. orientalis
Skoggerdue, S. roseogrisea
Leptotila (11 arter)
Cariberjorddue, L. jamaicensis
Chocójorddue, L. pallida
Gråbrystet jorddue, L. cassini
Gråhovedet jorddue, L. plumbeiceps
Gråpandet jorddue, L. rufaxilla
Grenadajorddue, L. wellsi
Hvidpandet jorddue, L. verreauxi
Panamajorddue, L. battyi
Tolimajorddue, L. conoveri
Tumbesjorddue, L. ochraceiventris
Yungasjorddue, L. megalura
Macropygia (11 arter)
Andamangøgedue, M.rufipennis
Filippinsk gøgedue, M. tenuirostris
Gøgedue, M. unchall
Indonesisk gøgedue, M. emiliana
Lille gøgedue, M. ruficeps
Marquesisk gøgedue, M. heana †
Ny Guinea-gøgedue, M. nigrirostris
Polynesisk gøgedue, M. arevarevauupa †
Rosenbrystet gøgedue, M. amboinensis
Stillehavsgøgedue, M. mackinlayi
Sundagøgedue, M. magna
Zenaida (7 arter)
Galapagosdue, Z. galapagoensis
Hvidvingedue, Z. asiatica
Ørepletdue, Z. auriculata
Peruhvidvingedue, Z. meloda
Socorrodue, Z. graysoni
Sørgedue, Z. macroura
Zenaidadue, Z. aurita
Ectopistes (1 art)
Vandredue, E. migratorius (uddød)


=== Underfamilie Peristerinae ===
Disse kaldes også amerikanske jordduer og omfatter fire slægter.

Columbina (9 arter)
Dværgdue, C. minuta
Inkadue, C. inca
Claravis (3 arter)
Grådue, C. pretiosa
Metriopelia (4 arter)
Kordillerdue, M. melanoptera
Uropelia (1 art)
Camposdue, U. campestris


=== Underfamilie Raphinae ===
Denne underfamilie af duer fra Den gamle verden omfatter cirka 30 slægter, hvor eksempler er:

Alectroenas (6 arter)
Seychellerblådue, Alectroenas pulcherrimus
Chryptophaps (1 art)
Sulawesidue, Cryptophaps poecilorrhoa
Otidiphaps (1 art)
Fasandue, Otidiphaps nobilis
Ptilinopus (51 arter)
Wompoofrugtdue, P. magnificus
Sortrygget frugtdue, P. cinctus
Ducula (39 arter)
Kejserdue, D. aenea
Filippinsk kejserdue, D. poliocephala
Marquesaskejserdue, D. galeata
Treron (29 arter)
Papegøjedue, T. calvus
Kanelpapegøjedue, T. fulvicollis
Rødhalset papegøjedue, T. vernans
Gallicolumba (17 arter)
Dolkestikdue, G. luzonica
Guldbrystet purpurdue, G. rufigula
Leucosarcia (1 art)
Wongadue, L. melanoleuca
Turtur (5 arter)
Stålpletdue, T. afer
Sortnæbbet stålpletdue, T. abyssinicus
Smaragdpletdue, T. chalcospilos
Kaneldue, T. brehmeri
Tamburindue, T. tympanistria
Raphus (1 art)
Dronte, R. cucullatus (uddød)


== Se også ==
Stjernebilledet Duen
Uddøde fugle


== Noter ==


== Kilder og eksterne henvisninger ==
Poul Hald-Mortensen (red. Hans Hvass), Danmarks Dyreverden, 2. udgave, Rosenkilde og Bagger 1978, bind 7, side 255. ISBN 87-423-0076-2.
Danske navne på alverdens FUGLE Arkiveret version fra juli 2013.