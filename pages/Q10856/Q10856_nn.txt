Duer (Columbidae) er ein fuglefamile med 320 artar som høyrer til duefuglane. Dei er særmerkte ved at dei kurrer og gjev ungane sine «duemelk» frå kroen. Fuglane har kompakte kroppar med kort hals og korte, slanke nebb.
Den best kjende duetypen i Noreg og mange andre stader er klippedue eller bydue (Columba livia) som held til i byar. I Noreg finst òg skogdue (Columba oenas), ringdue (Columba palumbus), turteldue (Streptopellia turtur) og tyrkardue (Streptopelia decaocto).


== Duer i kulturen ==

Fuglane er blitt sett på som fredelege, elskelege vesen, og er gjennom turtelduer blitt symbol på kjærleik medan kvite duer står for fred. Innan kristendommen symboliserer fuglen den heilage anden.
Fleire namn er blitt tekne frå fuglen, som det nederlandske Dyveke og det spanske Paloma.


== Duer og menneske ==
Den gode retningssansen til fuglane har gjort at ein kunne bruka dei som brevduer. I dag held ein òg konkurranseduer som skal finna heim raskast mogleg.
Mange har gleda seg over å gje duer mat på torg i ulike byar. Men auken av byduebestanden har mange stader ført til motstand mot dyra, som bråkar, forsøplar og kan spreia sjukdom. Derfor er det fleire stader, som på Picadilly Circus i London innført forbod mot å mata duer.


== Slekter frå duefamilien ==
Slektene i rekkjefølgje etter Clementslista versjon 6.9 frå august 2014. Det er 43 slekter i familien som samlar 320 nolevande artar.

Slekt Columba, ei gruppe av 34 middels til store duer med traust kroppsbygging, naturleg utbreiing i «den gamle verda». Vanlege dueartar i Noreg, som klippedue, ringdue og skogdue er Columba-duer
Slekt Patagioenas, 17 middels til store duer i «den nye verda»
Slekt Nesoenas, rosendue, Nesoenas mayeri
Slekt Streptopelia, 17 slanke små til mellomstore duer, dei fleste i Afrika og i tropisk Asia. Inkluderer tyrkardue og turteldue.
Slekt Macropygia, 10 langhala gaukduer, med brun fjørdrakt som lever i området frå India gjennom Indonesia til Australia.
Slekt Reinwardtoena, 3 gaukduer i Melanesia
Slekt Turacoena, 2 duer i Indonesia
Slekt Turtur, 5 duer i Afrika sør for Sahara
Slekt Oena, maskedue, Oena capensis
Slekt Chalcophaps, 2 duer som lever i området frå India til Australia
Slekt Henicophaps, 2 bronseduer i Melanesia
Slekt Phaps, 3 glansduer i Australia
Slekt Ocyphaps, toppdue, Ocyphaps lophotes
Slekt Geophaps, 3 duer i Australia
Slekt Petrophassa, 2 duer i Australia
Slekt Leucosarcia, wongadue, Leucosarcia melanoleuca
Slekt Geopelia, 3 små langhala duer i Søraust-Asia og Australasia
Slekt Columbina, 9 små bakkelevande duer i Amerika
Slekt Claravis, 3 neotropiske duer
Slekt Starnoenas, blåkronedue, Starnoenas cyanocephala
Slekt Metriopelia, 4 duer i Andes
Slekt Uropelia, camposdue, Uropelia campestris
Slekt Geotrygon, 9 neotropiske vaktelduer
Slekt Leptotrygon, dvergvakteldue, Leptotrygon veraguensis
Slekt Leptotila, 10 neotropiske duer
Slekt Zentrygon, 8 neotropiske vaktelduer
Slekt Zenaida, 7 duer i Amerika, inkluderer galapagosdue og socorrodue, sistnemnde utrydda som vill art
Slekt Caloenas, mankedue, Caloenas nicobarica
Slekt Gallicolumba, 18 jordduer og blodduer
Slekt Trugon, gladiatordue, Trugon terrestris
Slekt Otidiphaps, fasandue, Otidiphaps nobilis
Slekt Goura, tre kronduer på Ny-Guinea
Slekt Didunculus, tanndue, Didunculus strigirostris
Slekt Phapitreron, tre bruneduer på Filippinane
Slekt Treron, 28 grønduer i Afrika og Asia
Slekt Ptilinopus, 52 fruktduer i Søraust-Asia og Oseania
Slekt Drepanoptila, sølvbanddue, Drepanoptila holosericea
Slekt Alectroenas, tre blåduer på Seychellane, Madagaskar og Komorane
Slekt Ducula, 38 keisarduer i Søraust-Asia og tropisk Stillehavsområde
Slekt Lopholaimus, parykkdue, Lopholaimus antarcticus
Slekt Hemiphaga, maoridue og systerarten på Chathamøyane, Hemiphaga chathamensis
Slekt Cryptophaps, tåkedue, Cryptophaps poecilorrhoa
Slekt Gymnophaps, fire fjellduer på Mulukkane, Solomonøyane og Ny-Guinea


== Kjelder ==


== Bakgrunnsstoff ==
Pigeon blog (dueblogg på engelsk)