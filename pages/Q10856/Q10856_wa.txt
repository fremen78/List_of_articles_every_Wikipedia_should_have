Les colons,  ou pidjons, c' est des aclevåves oujheas, di grandeur emîtrinne.
Sincieus no d' l' indje : Columba spp.


== Sacwants sôres di colombidîs ==
Colon mansåd (Columba palumbus)
Colon bizeu ou bouxhteu ou burnet, ou campinaire, ou colon d' tchamp (Columba livia)
colon d' aclevaedje (Columba livia domesticus)
Colombe (Columba oenas)
Toûtrale des bwès (Streptopelia turtur et des ôtès sôres di sacwants djinres)


== Raeces di colons d' aclevaedje ==
acsût : ploumaedje tapiné (acsût d' vert, acsût d' noer)
bårdet : assez ptit mins pout fé des longs voyaedjes
baståd : colon d' coû
bedôré : avou on djaene betch et des djaenès pates
beguene : pidjon nin Columba livia domestica var. cucullata
bleu : ploumaedje clair bleu
bleu-bijhe : plounaedje coleur di schaye
camu : avou on lådje betch
capucin : brun ploumaedje
tchinårdeu : ki vole tot dins èn atchenå
tchesturlet : mitan såvadje
colon d' coû
colon d' tape
colon al grosse face Columba livia domestica var. gutturosa
crawaté ou frezete; Columba livia domestica var. turbita avou ene houpete so s' pwetrene
culbuteu, cumulet ou tourniket, ki monte å hôt pu s' ritoûne so lu-minme, li tiesse e-n erî; Columba livia domestica var. giratrix (vî lomaedje)
fåve (brune)
flori
hôt-volant; hôt-volant å rodje hatrea
hoslé, colon ås hozetes
mayté (gris mayté, noer mayté, bleu mayté, rodje mayté) avou des ponts d' coleur dins on blanc ploumaedje
mara : mitan blanc, mitan noer
moujhî : avou do noer et do blanc come des taetches di tchamosseures
Pane (coleur di panes)
Pierbijhe : grijhe coleur
Riyî : avou deus royes so les penas
Surlet : avou des blancs penas avou deus ou troes rossès royes
Tabeur : Columba livia domestica var. tympanisans
Trosse-cawe : pidjon-pawon ki tént s' cawe levêye a rond come on påwe; Columba livia domestica var. laticauda.


== Mopliyaedje ==
Li colon acove ût moes å long, do moes d' fevrî å moes d' setimbe. Ça fwait 5 a 7 niyêyes so èn an. Des niyêyes di deus djonnes, å pus sovint.
Dijh djoûs après l' acoplaedje, li frumele pond deus blantchåsses oûs. C' est ostant l' måye ki l' frumele ki cove les oûs. Discloyaedje après 18 a 19 djoûs. Les djonnes colons sont-st aveules et ni savèt bodjî. Les ouys si drovèt å 4inme djoû.
Li pere come li mere nourixhèt les pidjneas avou do laecea d' djave. I lzès spanixhèt a cmincî do 6inme djoû.
Diviè l' 25inme djoû, les djonnes colons atakèt a balter et a 30 djoûs, i polnut voler.


== Viyesse ==
On colon vike 6 a 10 ans.


== Wayimaedje ==
Les djonnes colons wayimèt a deus troes moes. Li wayimaedje di l' adule si fwait do moes d' awousse å moes d' octôbe (a-z aveuri)


== Maladeyes ==
li fåsse pesse des poyes avou toirdaedje do hatrea et schite come di l' aiwe
li matchurea do colon
li gripe do colon (paramicsovirûsse)
blanke schite ås såmonales
li clå del goidje å colon (tricomonôze).
li distchålance des djonnes colon.
li sindrome adenocoli des djonnes colons


== Sourdants ==