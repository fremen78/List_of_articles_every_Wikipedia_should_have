Ta pasheydys çheet er cooid ta jeant jeh cray coagit.  Ta troyn as dooghys y pasheydys rere y sorçh dy chray t'ad jannoo ymmyd jeh, as myr shen, ta saaseyn tradishoonagh er lheh ec ardjyn er lheh dy cadjin.  Foddee pasheyder jannoo caghlaaghyn cooid liorish ny saaseyn t'ayn.  
'Sy toshiaght, chiaddee ad cummey y nhee craie er laueyn ynrican.  Ny s'anmey, ghow ad toshiaght jannoo ymmyd jeh queeyllyn, ayns Mesopotamia mysh 6,000-4,000 RJC.  Y pasheydys s'leaie as fys ain er, shen jallooghyn deiney beggey hie er jannoo mysh 29,000–25,000 RJC. Y crockanys s'leaie as fys ain er, shen ass yn Çhapaan as jeant mysh 10,500 RJC. S'cosoylagh eh dy hooar magh sleih çhaghnyssyn pasheydys ayns ymmodee buill er feie ny cruinney gyn kiangley eddyr oc.