Pachri a di siramik matiirial we mekop pachriwier, we mieja taip ingkluud oerdnwier, stuonwier ah puoslen. Di plies we soch kaina wier mek kaal pachri. Pachri azwel refa tu di aat ar kraaf a di pata ar di manifakcha a pachri. Dikshineri definishan a simpli abjek mek outa klie we faya. Di definishan a pachri yuuz bai di Amoerkan Sasayati fi Testin ah Matiirial (American Society for Testing and Materials, ASTM) a "aal siramik wier we faya ah we kantien klie wen ifaam, exsepm teknikal, schrokcharal, ah rifrakchri prodok."
Pachri arijiniet bifuo di Niolitik piiriad, wid siramik abjek laka di Gravetian kolcha Viinos a Dolni Vestoniche (Venus of Dolní Věstonice) figariin we eh-diskova ina Chekia ah diet bak tu 29,000–25,000 BKE, ah pachri vesl we eh-diskova ina Jiangshii, Chaina, we diet bak tu 18,000 BKE.  Hoerli Niolitik pachri eh-fain ina plies laka Jomon, Japan (10,500 BC), di Roshan Faar Iis (14,000 BC), Sob-Sa'aaran Afrika ah Sout Amoerka.


== Refrans ==