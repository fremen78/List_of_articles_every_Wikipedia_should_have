Nervesystemet hos dyr koordinerer aktiviteten til musklene, overvåker organene, modellerer og prosesserer input fra sansesystemene, og initierer handlinger (se sentralnervesystemet).
Kjemikalier som påvirker nerveaktiviteten er generelt de raskest virkende toksinene, som forårsaker lammelser og/eller død.


== Nervesystemet hos virveldyr ==
Nervesystemet hos virveldyr deles ofte inn i sentralnervesystemet (CNS) og det perifere nervesystemet (PNS). 

Sentralnervesystemet består av hjernen og ryggmargen.
Det perifere nervesystemet består av alle andre nevroner som ikke er i sentralnervesystemet, størstedelen av det som vanligvis kalles nerver (men som egentlig er nervecellenes axonprosesser).

Det perifere nervesystemet deles inn i det somatiske nervesystem og det autonome nervesystem.

Det somatiske nervesystemet er ansvarlig for koordinering av kroppens bevegelser og for mottak av ekstern stimuli.
Det autonome nervesystemet er den ikke-frivillige delen av nervesystemet, der alle prosesser i interne organer blir styrt.
Det autonome nervesystemet deles inn i det sympatiske nervesystem, det parasympatiske nervesystem og det enteriske nervesystem. 

Det sympatiske nervesystemet responderer på stress og truende farer, og øker blodtrykk og puls og andre fysiske endringer, i tillegg til å generere følelse av opphisselse.
Det parasympatiske nervesystemet er aktivt når et individ hviler og føler seg avslappet, og er ansvarlig for ting som sammentrekning av pupiller, senkning av puls, utvidelse av blodkar og stimulering av fordøyelse og forplantningsorganene.
Det enteriske nervesystem, kontrollerer direkte fordøyelsessystemet, både med sensoriske og motoriske reguleringer.


== Se også ==
hjerne
ryggmarg
sensoriske nerver
motoriske nerver
sentralnervesystemet
det perifere nervesystemet
det autonome nervesystemet
det sympatiske nervesystemet
det parasympatiske nervesystemet


== Andre kilder ==
Nervesystemet. Norsk Helseinformatikk (NHI)
Nilsen, Alf Jacob & Bøhle, Kristin (2012) Nervesystemet Arkivert 13. oktober 2018 hos Wayback Machine.. Nasjonal digital læringsarena (ndla, biologi 1)


== Referanser ==


== Eksterne lenker ==
(en) Nervous system – kategori av bilder, video eller lyd på Commons