La Setaseos es un ordina de mamales cual inclui balenas, delfines, e fosenas.  Los es la mamales la plu ajustada per abita en la acua.  La brasos ia deveni aletas, la gamas es nonvidable, e la coda ia deveni un aleta grande. La setaseos es sin pelo, e isolida par un strato densa de gras.  La ordina es ance conoseda per sua intelijentia grande.
La ordina conteni 90 spesies.  La plu de spesies es de mares, estra 5 spesies de delfines de rios.  La ordina es divideda en du suordinas: Mistisetio (balenas vera) e odontosetio (balenas con dentes, incluinte delfines e fosenas).

Suordina Mistisetio - balenas vera
Familia Balenopterido - rorcual (acc balenotero)
Familia Escrictido - balena gris
Familia Balenido - balena franca
Familia Neobalenido - balena franca pigmeo
Suordina Odontosetio - balenas con dentes
Familia Fiseterido - caxalote
Familia Zifido - zifido (balenas con beco)
Familia Platanistido - delfin de rio
Familia Delfinido - delfin de mar
Familia Monodontido - beluga e narval
Familia [Fosenido - fosena