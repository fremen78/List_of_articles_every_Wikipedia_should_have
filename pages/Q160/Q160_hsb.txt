Wjelryby (Cetacea) su rjad w rjadowni cycakow z něhdźe 80 družinami, kotryž je bjez wuwzaća we wodźe žiwy. Tuž so – najebać serbskeho mjena – wo ryby njejedna. Hakle Carl von Linné je w lěće 1758 cycakam přirjadowa.
Rjad so do dweju podrjadow poddźěluje, kosćinowe a zubne wjelryby (Mysticeti a Odontoceti). Do kosćinowych wjelrybow słušeja najwjetše zwěrjata na zemi kaž na přikład módra wjelryba, kotrež su zwjetša wot planktona žiwe. Do podrjada rubježnych zubnych wjelrybow słuša tež swójba delfinow (Delphinidae). Wone so we wobchadnej rěči zwjetša jako wjelryby njemjenuja.
Z wuwzaćom někotrych družinow delfinow su wjelryby w morju žiwe. Wone su blisko přiwuzne z dwukopytačemi (Artiodactyla). Žiwjenski rum mnohich družinow je dla zanjerodźenja wobswěta, rybarstwa a łódźnistwa wohroženy.


== Wotkaz ==