Brusel (hol. Brussel , franc. Bruxelles, angl. Brussels, nem. Brüssel; na odlíšenie od regiónu sa mesto niekedy neformálne označuje ako Stad Brussel/Ville de Bruxelles/City of Brussels/Stadt Brüssel, ale nejde o oficiálny názov mesta ) je hlavné mesto a najväčšia aglomerácia Belgicka. Je tiež niekedy považovaný za jedno z hlavných miest Európy, pretože je sídlom Európskej komisie. Samotné mesto má iba 145 tisíc obyvateľov (2005) ale s aglomeráciou až 1 milión.
Brusel je jedna z 19 obcí Bruselského regiónu. Má rozlohu 32,61 km². Názov Brusel sa používa často aj na označenie celého Bruselského regiónu, ktorý má približne 1 milión obyvateľov a rozkladá sa na ploche 161 km². Rovnako ako všetky obce Bruselského regiónu je aj Brusel oficiálne dvojjazyčný, úradnými jazykmi sú francúzština a holandčina. Väčšina obyvateľov je frankofónna (85-90%).


== Doprava ==


=== Železničná doprava ===
Brusel je najdôležitejším železničným uzlom Belgicka. Uzlovou stanicou je Brusel-juh (Bruxelles-Midi/Brussel-Zuid), z ktorej má mesto spojenie vysokorýchlostnými traťami s Parížom (Thalys, TGV, 88 min), Londýnom (Eurostar, 111 min), Kolínom n/Rýnom (Thalys, 140 min), Amsterdamom (Thalys, 110 min), Frankfurtom n/Mohanom (210 min) a pod. Vďaka hustej premávke regionálnych vlakov má Brusel-Juh železničnou dopravou zabezpečené spojenie aj so stanicou Brussel-Centraal/Bruxelles-Central v strede mesta.


== Mestské časti ==
Od roku 1921 mesto pozostáva z 3 častí (bývalých obcí):

Laeken
Neder-Over-Heembeek
Haren


== Osobnosti mesta ==
Mária Burgundská (* 1457 – † 1482), burgundská, luxemburská a brabantská vojvodkyňa
Margaréta Habsburská (* 1480 – † 1530), holandská miestodržiteľka
Eleonóra Habsburská (* 1498 – † 1558), rakúska arcivojvodkyňa, španielska infantka a kráľovná portugalská a francúzska
Pieter Brueghel mladší (* 1564 – † 1636), flámsky maliar
Philippe de Champaigne (* 1602 – † 1674), francúzsky barokový maliar
Leopold II. (* 1835 – † 1909), belgický kráľ
Albert I. (* 1875 – † 1934), belgický kráľ
Henri de Baillet-Latour (* 1876 – † 1942), belgický šľachtic a tretí predseda MOV
Leopold III. (* 1901 – † 1983), belgický kráľ
Marguerite Yourcenarová (* 1903 – † 1987), francúzska spisovateľka a prekladateľka
Claude Lévi-Strauss (* 1908 – † 2009, francúzsky etnológ, antropológ, sociológ a akademik
Johan Hendrik Weidner (* 1912 – † 1994), francúzsky odbojár
Audrey Hepburn (* 1929 – † 1993), britská herečka, módna ikona a filantropka
Pierre Deligne (* 1944), belgický matematik
Yolande Moreau (* 1953), belgická herečka a filmová režisérka
Grace de Capitani (* 1957), belgická herečka
Jean-Claude van Damme (* 1960), belgický majster bojových umení a herec
Stromae (* 1985), belgický spevák a skladateľ


== Partnerské mestá ==


== Iné projekty ==

 Commons ponúka multimediálne súbory na tému Brusel


== Externé odkazy ==
Mapa Bruselu


== Referencie ==