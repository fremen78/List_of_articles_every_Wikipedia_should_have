Briuselis – Belgijos sostinė, taip pat laikoma de facto Europos Sąjungos sostine, kadangi čia yra dvi iš trijų pagrindinių sąjungos institucijų, yra ir NATO būstinė. Briuseliu dažnai vadinamas visas Briuselio-sostinės regionas, tačiau Briuselio miestas (prancūziškai Bruxelles-Ville arba Ville de Bruxelles, olandiškai Stad Brussel) yra 1 iš 19 Briuselio-sostinės regiono komunų.


== Istorija ==
Viduramžiais Briuselis buvo Brabanto hercogų rezidencija. 1830 m. susiformavus Belgijai, tapo jos sostine. Po Antrojo pasaulinio karo tapo laikina besikuriančių tarptautinių struktūrų būstine, bet palaipsniui tapo nuolatine sostine.
1897, 1910, 1935 ir 1958 m. mieste vyko Pasaulinė paroda.


== Geografija ==

Miestas yra Brabanto provincijos sostinė, svarbus uostas; jame daug kanalų.


== Ekonomika ==
Išvystyta mašinų gamybos, chemijos, lengvoji, poligrafijos pramonė. Amatininkai nuo seno čia gamina puodukus, kilimus, juvelyrinius dirbinius.


== Švietimas ir kultūra ==
Mieste yra keli universitetai, Dailės ir meno akademija, Lui Pastero institutas, Karališkieji Belgijos dailės muziejai, dailės ir istorijos muziejų grupė, Menjė muziejus ir kt. Gotikinė rotušė (XV a.), katedra (XIII–XV a.).


== Susisiekimas ==
Yra tarptautinis Zaventem oro uostas. Veikia metropolitenas, kelios geležinkelio stotys.


== Sportas ==


=== Futbolas ===
Mieste 1972 m. vyko IV Europos futbolo čempionatas, o 2000 m. – XI Europos futbolo čempionatas. Žymiausi futbolo klubai:

FC Molenbeek Brussels Strombeek
KFC Rhodienne-Verrewinkel
R. Daring Club Molenbeek
R. Léopold Uccle FC
RSC Anderlecht
R. Union Saint-Gilloise
RWD Molenbeek
Sporting Club de Bruxelles


== Nuorodos ==
Oficiali Briuselio svetainė
Eurobru – Briuselio portalas
Briuselio miesto planas
Su Lietuva susijusios vietos Briuselyje