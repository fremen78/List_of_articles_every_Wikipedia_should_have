Le veritate es un concepto proprie del philosophia que servi pro evalutar factos e judicios in terminos de ver o false. Se applica super toto al ideas e propositiones e non a altere expressiones linguistic o comportamentos. Le veritate se oppone al mentita.


== Conceptos de veritate ==
Le concepto de veritate varia secundo le epocha o schola theoric. On pote distinguer super toto le sequentes:

Veritate como correspondentia: lo que nos dice o pensa es ver quando corresponde con lo que passa o pote esser percipite in le realitate. Le proba depende del existentia de un mundo exterior, e dunque del hypothese que iste mundo pote esser cognoscite, facto que multes nega (como lo que predica le scepticismo).
Veritate como coherentia: un affirmation es ver pro un certe communitate si illo es coherente con altere affirmationes que le communitate accepta. Iste concepto proveni del utilitarismo e se usa multo in logica e in le scientia in general, ubi illo servi in le senso sequente: nos accepta que qualcunque cosa es ver si illo pote esser demonstrate empiricamente o si illo non pote esser refutate al momento (falsification).
Veritate subjective: lo que alcuno considera como ver es ver. Isto es associate al credentias personal, al experientia del mundo. Il ha differente grados de tal relativismo.
Le religion usa le expression "veritate absolute" como synonymo de Deo o de revelation.
Veritate pragmatic: durante que es impossibile attinger un veritate sin dubitas, on accepta como ver lo que es utile pro le vita quotidian o pro facer avantiar le question de studio particular.


== Galeria ==

		
			
			
		
		
			
			
		


== Vide etiam ==
Methodo scientific


== Referentias ==