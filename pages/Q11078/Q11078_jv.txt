Sistem endokrin iku sistem kontrol klanjer tanpa saluran (ductless) kang ngasilaké hormon kang sirkulasiné ing badan ngliwati ilèning getih kanggo mempengaruhi organ-organ liya. Hormon tumindak dadi "panggawa pesen" lan digawa déning ilèning getih nuju manéka warna sel ing badan, kang sabanjuré njarwaaké "pesen" mau dadi siji tindakan. Sistem endokrin ora nglebokaké klanjer eksokrin kaya klanjer idu, klanjer kringet, lan klanjer-klanjer liya ing saluran gastroinstestin.
Cabang kadhokteran kang nyinaoni kelainan ing klanjer endokrin mau endokrinologi, siji cabang èlmu kadhokteran kang cakupané luwih wiyar tinimbang lelara njero.