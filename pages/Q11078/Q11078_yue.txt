德育及國民教育科係一個香港特別行政區政府曾經建議強制開展嘅科目，於2012年9月新學年開展課程，稱為三年開展期，所有小一至中六學生都要讀。喺數以十萬計嘅香港人連續喺政府總部外嘅廣場示威同絕食抗議下，政府取消咗三年關展嘅期限，而學校亦可以自行決定係咪關展科目，但係政府始終唔肯撤回科目。政府聲稱呢個學科旨在「透過提供持續及有系統嘅學習經歷，培育學生正面嘅價值觀同態度，幫助佢哋養成良好品德同國民質素，從而豐富生命內涵，確立個人喺家庭、社群、國家同世界範疇嘅身份認同。」但係反對嘅人認為呢一個科目係用嚟政治洗腦嘅，因此一定要完全撤回。
課程設有校內評核，同埋公佈全香港平均分俾學校檢討成效，並且以「國民教育內地學習及交流活動資料庫」記錄學生喺小至中學階段內嘅活動，教育局可能會將上述資料轉交畀學生將來升學或轉讀嘅學校。
喺2012年9月8號前，教育局曾經計劃將佢列為必修科，喺2012年9月新學年開展課程，稱為「三年開展期」，香港行政長官梁振英重話，學校可以決定喺今年、下年（2013年）或者後年（2014年）推行，畀反對人士話係「先推行後檢討」。同年9月8號，梁振英宣布取消德育及國民教育科「三年開展期」嘅規定，改為由學校自行決定係咪開辦國民教育科同佢嘅教學方式，而開展科目嘅53萬文津貼維持不變。
此學科引起咗香港社會嘅廣泛關注和質疑，反對者則指《香港基本法》以永久性居民定義香港人而毋係「國民」，批評《課程指引》內容偏頗、注重「情感」觸動、剝奪學校自主強制推行，為洗腦教育；因而發起咗多次嘅活動，例如街站、聯署、遊行、集會同絕食等，要求香港政府撤回德育及國民教育科。另外，對於教材同課程開展，行政長官梁振英曾經重申：教材由學校訂製，冇強制官方教材。梁指香港市民擔心嘅係當代國情課程，大概佔成個課程嘅二十分之一，如果略掉國家部分似乎會造成斷裂。教育局喺9月10日抽起當代國情部分，重話會盡快檢討課程指引中引起爭議嘅「情感層面」評估等。而引起廣泛爭議嘅寫有中國共產黨係「進步、無私與團結嘅執政集團」嘅《中國模式國情專題教學手冊》，雖然係教育局資助出版，但並毋係國民教育科嘅指定教材。


== 背景 ==
香港最早由1952年開始喺中學初中課程推行「公民科」（Civic）。到咗1970至80年代亦開始推行「社會」科（Social Studies），主要係參考美加同英國透過綜合課程發展「社會」科，但結果唔算理想，政府認為只不過係次等科目。學者曾榮光認為英治時期嘅公民教育係一種「無政治」和「無民族」嘅殖民地精英教育；學者黎國雄認為港人只有「子民」嘅地位而冇所謂「公民」嘅身分。
1984年簽訂《中英聯合聲明》後，香港政府喺1985年推行《公民教育指引》，強調以滲透形式推行公民教育。殖民地政府於1995年成立公民教育工作小組，屬下嘅課程發展議會更喺翌年發表新嘅《學校公民教育指引》，除咗加入民主、自由、平等、 人權同法治等政治元素外，更強調以批判思考及解決問題嘅技能來認識社會、民族國家和世界，祈望可以作出合理嘅判斷。請參閱現行嘅《德育及公民教育課程架構》。
2007年7月，中共中央總書記兼中國國家主席胡錦濤到訪香港並發表講話，強調「要重視對青少年進行國民教育」。喺之後嘅3年內，時任特首曾蔭權都喺《施政報告》中提出要加強國民教育。2010年，曾蔭權喺施政報告中明確提出設立獨立嘅「德育及國民教育科」，而德育及國民教育專責委員會亦告成立，主席係李焯芬。 


== 課程指引 ==
2012年6月，教育局出版嘅德育及國民教育科課程指引：


=== 課程宗旨 ===
本科旨在透過提供持續同有系統嘅學習經歷，培育學生正面嘅價值觀同態度，幫助佢哋養成良好品德同國民質素，從而豐富生命內涵，確立個人喺家庭、社群、國家同世界範疇嘅身份認同。本科培育學生品德同國民質素，當中包括：

 
培育品德：承傳中華美德，包括仁、義、禮、智；培育普世價值，包括：和平、仁愛、公義、自由、民主、人權、責任感、尊重他人等。
正面積極：依循「認識自我、立足香港、背靠祖國、面向世界」嘅方向，實踐優良品格，樂於關顧家人、服務社會，願意為國家同世界人民謀福祉，建立正面積極嘅人生態度。
自我認識：加深自我認識，瞭解個人喺家庭、社群、國家同世界嘅角色、責任、權利同義務。
情理兼備：發展獨立、多角度同批判性思考能力，能以客觀同理性嘅態度，辨識相關生活事件所蘊含嘅意義同價值，並作出合情合理嘅判斷。
認同身份：建立喺不同生活範疇嘅身份認同，主動關心家庭、社群、國家同世界，成為有識見同負責任嘅家庭成員、社會公民、國民同世界公民。
行動實踐：養成良好習慣，喺不同生活範疇，能以積極嘅態度，作出理性而負責任嘅決定，並勇於行動實踐。 —《課程指引》第2頁 
同時重視培養學生獨立思考及自主能力，令佢哋明辨是非，能夠作出情理兼備嘅價值判斷，並且建立個人抱負及理想，對家庭、社群、國家同世界作出承擔及貢獻。課程毋設立公開試，但係設有校內評核，同埋公佈全香港平均分俾學校檢討成效，同埋以「國民教育內地學習及交流活動資料庫」記錄學生喺小至中學階段內嘅活動，教育局可能會將上述資料轉交畀學生將來升學或轉讀嘅學校。


=== 課程架構 ===
德育及國民教育科課程架構建基於五個生活範疇嘅相關知識，提供生活化嘅學習內容，並緊扣學生喺各學習領域/科目及相關學習經歷/活動所獲得嘅知識、技能、價值觀同態度，培育學生嘅品德及國民質素。

個人範疇：幫助學生發展獨立自主嘅人格，具備自愛、自律、自信等個人質素，擁有積極樂觀嘅人生態度，並養成健康嘅生活方式，當面對逆境、疑惑同挑戰之際，能夠明辨是非，作出情理兼備嘅判斷，並勇於付諸實踐。
家庭範疇：提高學生作為家庭成員嘅身份認同，理解個人喺家庭嘅角色，並以關愛、誠懇、互相尊重等價值觀同態度，同屋企人維繫良好關係，共同面對家庭嘅轉變同挑戰，促進和諧嘅家庭生活。
社群範疇：幫助學生係唔同處境，包括：同朋友、同學、社會上唔同嘅人及職場上嘅同事相處時，理解個人喺不同社群嘅角色、權利同義務，樂於同唔同嘅人溝通，彼此融洽相處，並關心社會發展，積極參與，成為具有獨立思考、有識見同願意承擔嘅社會公民。
國家範疇：提升學生對國民身份嘅認同，理解國民嘅角色、權利同義務，孕育家國情懷，主動瞭解國情，探討國家發展嘅機遇同挑戰，例如：成果、困難、局限、改善方向等；協助學生培養明辨是非、獨立思考嘅國民質素，同國家根脈相連，休戚與共，樂意為國家發展及國民福祉作出承擔及貢獻。
國家範疇主要學習目標

 
「從認識國家嘅山川地貌、天然資源、古蹟文物等，提升對國家嘅歸屬感；體會國家當代發展，培養反思精神，建立國民身份認同；從追溯中國傳統習俗同自己/同儕嘅祖籍及家鄉，萌發對國家、家鄉、居住地嘅歸屬感；向國家唔同領域嘅傑出人物借鏡，學習佢哋嘅品格情操，體會延續同承傳。」—— 《課程指引》第26-27頁 
國家範疇延伸學習內容舉隅

 
「自然國情(大地恩情)：從唔同角度瞭解地域、山川地貌、省份、自治區同城市嘅發展。當代國情(基礎與展望)：認識現任嘅國家領導人（如中共中央總書記、國家主席、國務院總理等），瞭解領導人作出嘅努力同貢獻，同埋面對嘅困難同挑戰。人文國情(民族與風俗)：從不同層面瞭解節日習俗嘅內涵。歷史國情(延續與承傳)：探討歷史名城嘅發展過程，例如：西安、南京、北京等，瞭解佢哋配合現代社會而不斷發展，體現歷史發展中延續與承傳嘅特色」—— 《課程指引》第28頁 


=== 課程規劃 ===
 
「學校規劃本科課程，可加入「校本」和「生本」嘅考慮，作出調適，惟須以達至本科嘅學習目標為規劃原則。 」— 《課程指引》第57頁 
以德育及國民教育科課堂學習為主導，運用不同範疇嘅生活事件及議題作為學習情境，幫助學生提高本科嘅知識基礎及培育價值觀；
各學習領域/科目與德育及國民教育科課程相關嘅課堂學習，為學生提供有關知識、技能、價值觀和態度，促進德育及國民教育科嘅學與教；
配合相關學習經歷/活動，例如：參觀考察、交流體驗、服務學習等，為學生提供真實和生活化嘅學習經歷，深化學習成果。


=== 學與教 ===
認知、情感、行為嘅結合：「認知」嘅提升，增進學生知識，以及思維和判斷能力，有助學生辨識生活事件及議題所蘊含嘅價值觀和態度，作出理性分析和判斷；「情感」嘅培育，能觸動學生情懷，提升佢哋擇善固執嘅決心和勇氣；「行為」嘅實踐，讓學生有決心、有勇氣及自信，將信念和決定付諸實行。

 
從認知方面加深學生對課題內容、相關價值觀及身份認同(包括：個人、家庭、社群、國家及世界)嘅認識，提高佢哋嘅理解、思考、分析、判斷、評鑑能力等。
從情感方面引發學習動機，培養學生持守正面嘅價值觀和態度，建立於各生活範疇嘅身份認同，並孕育移情共感嘅態度，能「將心比己，設身處地」，主動反思及體察別人嘅處境。
從行為方面鼓勵學生於各生活範疇身體力行，實踐正面嘅價值觀和態度，亦幫助佢哋瞭解不同行為背後所要承擔嘅代價和後果。 — 《課程指引》第70頁 
教師可運用對談形式，就學生所提出嘅論述，給予正面回饋，引導學生思考自己言行所牽涉嘅價值觀，藉此建構學習支架，檢視和反思自己嘅行為和信念，加深對自己價值觀嘅認識。
藉書寫活動，讓學生喺不受環境及情緒嘅影響下，梳理自己嘅思維，並針對議題作出理性分析，進而引發學習動機。
喺澄清價值嘅討論過程中，教師可擔當學習促進者嘅角色，為學生提供一個自由開放嘅討論平台，鼓勵每位學生投入討論，避免討論被少數人壟斷，促進更深入與廣泛嘅思考。
於爭議性議題嘅學與教，重視學生嘅思考及判斷過程，引領學生進行多元多角嘅分析，並作出情理兼備嘅判斷。
透過多元化學習模式，例如：辯論、角色扮演、小組討論、專題研習等，並透過有效嘅提問，引領學生從思辨中澄清相關價值。
指導學生以不同觀點瞭解各生活範疇嘅事件和議題，包括選取「人物」、「場景」、「事件」和「時間」作為思考嘅切入點，而國家及世界範疇亦可從四個分析向度（包括「政治」、「社會」、「人文」和「科技」）進行探究，從而立體地瞭解不同生活範疇嘅事件和議題。
「言教」與「身教」嘅配合，「言教」包括教師嘅解說、分享、說故事嘅方式；或讓當事人現身說法，提升學習效果。 「身教」強調教師或楷模人物於日常生活嘅情境身體力行，將良好嘅品德行為向學生展現。
有關學與教效能嘅反思問題。下列嘅反思問題，目的係為教師提供一個檢視框架，以期進行本科嘅評估時，能有系統地瞭解學生於價值觀建立嘅歷程中，所達到嘅階段和成就；為評估和展示學生嘅學習成果，提供參考。教師亦可以因應「校本」和「生本」嘅考慮，選擇不同模式，善加調節，優化本科嘅學習評估。

價值覺醒
能否促進學生意識日常生活言行、思想、習慣所蘊含嘅價值？ (舉例：教師協助學生意識守時嘅行為蘊含重視信諾、尊重規則等價值。)
能否引發學生對於個人、社會及與普世價值嘅思考及重視？ (舉例：教師引發學生培養對於人道主義嘅重視，於個人層面尊重生命嘅可貴；於世界層面跨越地域、民族限制，發揮守望相助嘅精神，當有需要時向他人施以援手。)
價值理解
能否促進學生掌握課堂學習或活動所蘊含嘅價值，以及理解價值嘅內涵與延伸嘅意義？ (舉例：教師藉安排適切嘅課堂學習或活動，協助學生掌握當中蘊含嘅價值，如生活體驗可以拓闊學生對於不同生活範疇嘅認識，表現包容、接納嘅價值；參與升國旗儀式，有助提升對國家象徵嘅重視及尊重。)
能否協助學生理解價值嘅呈現方式，並使學生確立並認同作為相關群體嘅身份，進而建立自豪和歸屬感？ (舉例：教師協助學生建立對於不同身份嘅認同，並以成為相關團體成員而感到自豪，例如：學生以成為升旗隊嘅隊員、內地交流團代表而感到光榮。)
價值衝突
能否引領學生就不同價值進行辨識與比較？ (舉例：教師設計價值兩難處境，協助學生瞭解價值衝突，如公義與人情、自由與責任之間嘅衝突，進一步釐清學生對不同價值嘅理解，權衡輕重，並思考點梳理價值衝突。)
能否鼓勵學生就不同價值衝突情境，進行理性思考及多角度分析，並作出合情合理嘅判斷？ (舉例：教師協助學生於價值兩難衝突處境，作出多元多角嘅考慮，進行價值優次排列，從而作出合情合理嘅判斷。)
學與教基礎：以「情」引發。

國家範疇學習，首要確立對「國情」嘅認識。國情泛指國家發展嘅狀況，包括國家嘅政治、經濟、文化等各方面嘅基本發展情況，有關內容並非靜止不變，而係一個綜合和動態嘅概念。國情內涵可以歸類為四個學習主題，包括：自然國情、當代國情、人文國情和歷史國情：
自然國情：旨在瞭解國家嘅自然資源開發運用，瞭解國家嘅潛力及面對嘅機遇和挑戰。
當代國情：包含政治、經濟、外交、科技等內容，探討現有及展望未來。
人文國情：旨在認識國家嘅文化成就，承傳優良傳統。
歷史國情：旨在探討國家嘅歷史重要時代、人物、事件和地域，以及重要發展脈絡。
國情範疇學習，重視「情懷」、注重「情感」、本於「真情」：

 
重視「情懷」：情懷源自個人與國家嘅感情聯繫，教師應培養學生嘅家國情懷。建立國民身份認同，離不開對國家情感嘅孕育，不能只係記誦資料，必須要重視人情，先至可以讓國情學習富有生命力。教師應讓學生明白自己與國家同根同源，喺歷史、民族和文化三方面，彼此關係密切。
注重「情感」：教師應協助學生領略家國情懷，由接觸國情資料開始，體會國情資料背後嘅豐富情感，因而產生觸動。同時，瞭解國情學習重視與他人溝通，由接觸到觸動，產生互相感應通達嘅效果。要真正瞭解國家嘅發展，不可能光係依賴從書刊或傳媒得來嘅資料，學生得結合課堂學習，親自踏足祖國，透過實地參訪交流，運用各種感官認識國家發展。
本於「真情」：要推展國情學習，師生嘅投入不可或缺，還需要互相感動和激勵。要成功推動國民教育，教師要有感動學生之心，先會對學生產生感染力。國民教育並非單求知識累積，而係需要以互動方式，彼此激勵，孕育真情，成為推動國民教育嘅原動力。 — 《課程指引》第120頁 附錄六 


=== 評估 ===
建議學校靈活運用各種評估模式，包括「進展性評估」及「總結性評估」，從「認知」、「情感」和「行為」三個層面進行持續及多元化嘅評估，有系統記錄學生轉變，為學生提供具方向性嘅指導。
本科為學生提供「正能量」，以培養品德及國民素質為目的。教師應以欣賞、鼓勵和支持嘅態度 ，就學生於本科學習表現，作出肯定，提升學生嘅自信心及自我形象，促進學生能持續進步。
 
認知層面：就瞭解學生於「認知層面」嘅轉變，教師除咗留意學生對道德概念及價值觀(例如：公義、責任感、公德心等)嘅認識，亦包括學生對理性思考、道德判斷及相關生活技能嘅掌握，例如：表達能力、分析能力、溝通能力、協作能力、決策能力等。
情感層面：就瞭解學生於品德及國民素質嘅轉變和發展，教師可觀察學生嘅學習過程，從中瞭解學生由情感觸動以至態度上嘅轉變。這個態度轉化嘅歷程，可以由疏離、漠不關心，到願意關注、接納、認同、表達意見及樂意參與，並表現於具體嘅行為。這份情感嘅表達並非剎那間、片段式嘅意念，而係延續及持久嘅態度轉變和發展。
行為層面：教師可以喺學生參與學習活動嘅過程，記錄佢哋出席嘅頻率及行為表現，並觀察佢哋嘅學習態度，例如：交流或專題研習嘅學習歷程中，能主動幫助同儕及承擔工作，從而瞭解佢哋喺學習過程中嘅轉變。除咗記錄學生於學習過程嘅表現，教師亦可觀察學生日常表現，沿用一貫學校記錄學生行為嘅方法，並適當邀請不同持分者擔當觀察工作，有系統地瞭解及彰顯學生於「行為層面」嘅成就和轉變。 — 《課程指引》第86頁 
 「從『情意及社交表現評估套件』選取部分問卷題目，讓學生填寫，並比較學期開始和結束嘅變化，整體瞭解全校學生就個別成長及價值觀範疇於該學年嘅轉變」—— 《課程指引》第102頁
「學生嘅學習成果，可於成績報告表中呈現。」—— 《課程指引》第92頁 
評估目的，係透過回饋，幫助佢哋思考改善方向，並為持續優化本科教學提供重要嘅參考資料。


== 受關注教材 ==


=== 浸信會呂明才小學 ===
小二一課採用教育局製作教案「我學會唱國歌」，將唱國歌列為學生責任，教師需引導學生思考，唱國歌時會否如得獎運動員一樣「以身為中國人為榮，有感動流淚嘅感覺」。 
「中華好兒女第一步」工作紙要求學生，
 「『我為自己係一個中國人而高興』，若你認同這句話，請大聲說出『我為自己係一個中國人而高興』」-「中華好兒女第一步」工作紙 


== 政府開支 ==
2012/13財政年度，教育局嘅國民教育支出為5.95億。按2011年9月共有658,020名中小學生計算，相當於平均每名學生開支904港元。


== 推行過程 ==


=== 2012年前 ===
2004年，香港教育工作者聯會（教聯會）未經招標，就獲教育統籌局批出資助，成立大埔「國民教育中心」。
2007年6月30日，中共中央總書記兼中國國家主席胡錦濤訪港，喺出席特區政府歡迎晚宴上講話，提及國民教育時話：「我們要重視對青少年進行國民教育，加強香港和內地青少年的交流，使香港同胞愛國愛港嘅光榮傳統薪火相傳。」
2007年-2011年10月，時任行政長官曾蔭權連續五年喺《施政報告》中提及國民教育，2007年國民教育部份（第116-120段）指，繼續透過現行中小學課程及新高中課程架構，加強與國民教育有關嘅學習元素，進一步提高學生對國家嘅認識以及對國民身份嘅認同。 2008年123-127段，主要建議增加資助香港學生與內地嘅交流名額，由5,000擴大37,000。關於喺學校推行國民教育詳情沒有提及。 2009年只有三段(第116-118段)提及國民教育，只係話「薪火相傳國民教育平台」已經喺2009年初成立，資助37,000名學生參與各項內地交流計劃及協調45項由非政府機構組織嘅交流活動。 2010年158-162段提及關於國民教育嘅改革，主要建議喺中小學以價值觀和態度為導向，推行「德育及國民教育科」，正式決定將國民教育獨立成科。
2011年5月5日，政府推出「德育及國民教育科課程指引（小一至中六）諮詢稿」，建議將此科列為必修科。 5月5日至5月23日期間，政府舉行8場課程諮詢會並邀請中小學校參與。至今教育局仍未按《公開資料守則》公開諮詢期收集嘅1,000份公眾意見書內容。
2011年10月，行政長官曾蔭權發表施政報告，只有兩段（186-187段）提及國民教育，就推行「德育及國民教育科」進行咗公眾諮詢。


=== 2012年 ===
4-6月
2012年4月30日，教育局局長孫明揚接納課程發展議會及其轄下「德育及國民教育專責委員會」所修訂嘅「德育及國民教育科課程指引」。該專責委員會主席為明德學院署理校長李焯芬教授。佢表示有關修訂乃經過委員會於2011年5月至8月進行為期四個月嘅諮詢，從不同途徑收集社會各界對於「德育及國民教育科」課程嘅約1000份意見，經研究和商議後作出。 
2012年5月25日，撰寫課程指引嘅李焯芬教授指出：「如果三年之後有學校不跟隨德育及國民教育科課程指引來開辦課程，教育局會通過視學制度來處理」，「目前需要接受『校本化』的現實，是比較可行的第一步。至於十年後有了更多經驗，也許會有更好的平台做中央式的設計」。

7月
2012年7月17日，香港教育局局長吳克儉到北京拜訪中華人民共和國教育部，談及國民教育，事前事後沒有通知傳媒，香港駐京辦亦一度稱不知情；被民主黨張文光指違反《基本法》第一百三十六條賦予嘅本地教育自治。 
2012年7月28日，國民教育家長關注組與教育局長吳克儉等官員會面，國民教育家長關注組代表表示吳克儉喺會面中表現冷漠，感覺係對牛彈琴而提早十五分鐘離場，又引述吳克儉指睇唔到有特別理由要撤回國民教育科，並呼籲全港市民參與7-29反對德育及國民教育科大遊行。吳克儉喺會面後表示與國民教育家長關注組會面時只聽到撤回國民教育嘅聲音。
2012年7月30日梁振英表示，為咗釋除社會部分人士對德育及國民教育科會否出現洗腦嘅疑慮，決定督促教育局把有關德育及國民教育科里面當代國情部分嘅參考教材上載到教育局網頁，接受大家嘅監督，希望家長和教育界喺見倒教材後，能夠明白政府絕對沒有所謂洗腦嘅意圖。 

8月
2012年8月3日，政務司司長林鄭月娥宣布教育局將成立開展德育及國民教育科委員會，邀請各界代表加入，共同監察「國民教育」嘅推行。 8月22日，政府公佈成員名單，主席由行政會議成員胡紅玉出任，副主席係課程發展議會德育及國民教育專責委員會主席李焯芬。 
2012年8月13日，特區行政長官梁振英表示：德育及國民教育科被誤解係「洗腦」科目，係令佢上任以來最感頭痛嘅事。佢澄清成個國民教育科目分為五大範疇，分別係個人、家庭、社會、國家、世界，而喺國家範疇內又分為幾個部分，中國國情課程亦即市民最感擔憂嘅部分，僅佔成個課程嘅二十分之一。梁振英重申，政府並非要強推德育及國民教育科，相信向公眾清楚解釋後，就可釋除市民疑慮。 「我哋唔係強推，我哋從來沒有想過要怎樣去'洗腦'，因為教材係學校訂嘅，特區政府準備做一個參考性嘅教材，但唔係強迫學校用嘅。」佢稱參考教材將於月內上網，供大眾參考，屆時大家就會發現「沒什麼'洗腦'內容，毋須擔心」。 
2012年8月27日，吳克儉表示，若個別學校表達不推行，教育局會派員協助，就開展國教科作討論。
2012年8月底，有報導聲稱教育局向全港65間官校發出「限閱文件」，命令校長記錄官校教師對國教科嘅取態和表現，向局方匯報後記錄在案。文中只提到有接觸過文件嘅人仕講述文件中有寫「倘有教師罷教」、「拒絕德育及國民教育科工作」等情況，教育局將「視乎個案嘅實際情況考慮如何處理」 ，但未有引用文件內聲稱命令記錄取態和表現嘅文字和句子。教育局相信協會所指嘅「限閱文件」係教育局向官校提供嘅指引，為官校推行科目可能遇到嘅問題提供協助，包括為一旦發生教師罷教嘅情況，未雨綢繆。 並未有證據指出教局有命令校長作出記錄取態和表現嘅行為，該報導亦無明確指出消息來源是否可信。

9月
2012年9月5日，為響應社會對「德育及國民教育科」嘅擔心，及全面瞭解社會不同聲音，特首梁振英昨日呼籲反對者及各界人士，一起加入討論，實事求係，詳談佢哋對該科嘅意見及顧慮。對反對者提出要撤回該科，佢強調，喺撤回與不撤回之間，有很大討論空間。重申政府並無任何官方教材，該科完全以學校為本，由學校制定及選擇自己教材，而政府出版嘅參考教材會通過開展委員會審議，但學校不一定要選用。佢亦強調以行政長官嘅身份給警方以明確嘅指示：對反國民教育嘅集會絕無清場嘅計劃。 
2012年9月6日，梁振英為專注國民教育等香港公務，取消出席俄羅斯嘅亞太經濟合作組織（APEC）系列會議，並指派財政司司長曾俊華代其出席會議。 
2012年9月7日，梁振英表示：「我們做事係有機制有程序嘅，但我們政府做事不能因為大家表達這個決心，我們就立即叫停撤科然後才對話。所以我很希望有關嘅朋友能夠與委員會甚至和我本人就大家嘅看法進行溝通，有一些團體提出一些中間嘅 方案，這個我們都很願意研究。」佢預期，自己會喺這一兩天陸續約見或接受邀約與團體見面，研究解決國民教育爭議嘅相關方案。 
2012年9月8日傍晚，梁振英宣布，取消德育及國民教育科嘅三年開展期，改由辦學團體及學校自行決定是否開辦國民教育科及開辦方式。 梁振英強調國民教育科唔係現屆政府教育政策嘅主力。
2012年9月9日凌晨，民間反對國民教育科大聯盟宣佈結束喺政府總部嘅集會，唔少人認為大聯盟結束集會嘅決定倉卒。喺梁振英作出假讓步嘅情況下，學民思潮指佔領政總行動雖結束，但仍會繼續抗爭，要求政府撤回國教科。 
2012年9月10日，政府宣布抽起國民教育課程指引中「當代國情」嘅部分。教育局局長要求課程發展議會盡速討論及檢視課程指引中引起爭議嘅部分，包括社會上對「情感層面」評估方向嘅關注，課程規劃方向嘅意見，以及如果學校決定不獨立成科，是否可將內容加入中國歷史等科目互相配合等。 。
2012年9月11日，學聯發起罷課行動。
2012年9月11日，行政長官梁振英表示，有啲人就德育及國民教育科表達嘅意見，係基於過時嘅教學指引。佢希望反對者能夠參考政府宜家嘅文件。梁振英強調，政府至今並無發過任何教材，喺坊間嘅所有教材都與政府無關。政府日後會有參考教材，並會經過開展德育及國民教育科委員會審議。 
同日，梁振英向媒體表示：如果政府撤回德育及國民教育科，那等於係政府禁止學校開設它可能想開設嘅科目，這個做法有違香港自由和多元社會嘅特質。宜家嘅情況係，國教科開展與否、何時開展、以及開展時所用教材與內容等問題，全部都由學校自己決定。佢呼籲社會應該對辦學團體嘅專業判斷有信心。 
2012年9月20日，出版《中國模式國情專題教學手冊》嘅國民教育服務中心，因不獲教育局續約而會關閉，須於本月30日前遷出青衣嘅所在地。香港《蘋果日報》形容此地為「洗腦基地」。其「姊妹機構」國民教育中心亦同被終止合約，但會再招標。兩中心過去八年共獲公帑撥款5,000萬元。 


== 爭議 ==


=== 香港人是否「國民」 ===
政治評論員王岸然指：

香港嘅現實係，有相當重要嘅少數人唔係中國人，只係香港居民。香港嘅「外國人」係好多嘅，絕唔單止係白人，而且重包括唔少星、馬、泰、印尼及其他東南亞華人，以及佢哋喺香港出生嘅下一代。 周恩來早喺1955年嘅「萬隆會議」已對華僑表明，佢哋已經唔再係具有中華人民共和國國籍，佢哋嘅仔女亦都唔係。
根據《基本法》第二十四條，港人只有「居民」嘅觀念，這觀念與「中國公民」並存，但沒有「國民」嘅寫法；沒有國民，請問為何要搞國民教育？這就已經違反咗《基本法》只有「居民」、沒有「國民」嘅原則。 
文化評論學者陳雲指：

依照《基本法》，香港人無國民義務，毋須接受國民教育。
陳云亦認為中共並未建國，中共係黨國（party state），香港嘅國民教育無效忠嘅國家對象，因此無必要搞國民教育。 
香港人權監察以及少數族裔團體融樂會指：

國民教育強制非華裔香港人接受民族主義情感教育，對少數族裔進行不合理評核，可能違反《種族歧視條例》。 
中聯辦宣文部部長郝鐵川喺與香港主要電視媒體嘅記者茶敘時表示：

香港回歸祖國後，承認自己係香港人無礙於同時承認自己係中國人。香港已經係中國嘅一個地方行政區域，唔係一個獨立嘅政治實體，承認自己係香港人，理所當然就承認自己係中國人：「香港人不是中國人，請問是哪國人？」
香港特別行政區基本法第二十四條規定香港特別行政區永久性居民為：

 
（一）在香港特別行政區成立以前或以後在香港出生嘅中國公民；
（二）在香港特別行政區成立以前或以後在香港通常居住連續七年以上嘅中國公民；
（三）第（一）、（二）兩項所列居民在香港以外所生嘅中國籍子女；
（四）在香港特別行政區成立以前或以後持有效旅行證件進入香港、在香港通常居住連續七年以上並以香港為永久居住地嘅非中國籍嘅人；
（五）在香港特別行政區成立以前或以後第（四）項所列居民在香港所生嘅未滿二十一周歲嘅子女；
（六）第（一）至（五）項所列居民以外在香港特別行政區成立以前只在香港有居留權嘅人。

《中華人民共和國香港特別行政區基本法》 第二十四條 


=== 是否「洗腦」 ===

有評論人士認為，由於德育及國民教育科嘅評核準則，顯示此科著重民族主義情感灌輸，要求培育學生對中華人民共和國嘅「自豪感」，加上政府面對反對仍然堅持開展，部分香港市民、家長、教師、文化人同泛民主派議員認為國民教育係一種政治洗腦工具。

天主教香港教區前主教陳日君樞機，形容而家做法係反民主及霸王，毋應該趕喺2012年9月開展，因為而家重有公民教育科。陳表示，歐洲嘅納粹及法西斯、日本嘅軍國主義，同埋大陸嘅文化大革命，都同錯誤嘅國民教育有關，令人恐懼。 
加拿大資深中學教師Jan Haskings-Winner閱讀過《課程指引》後，直指課程危險：「邇份文件令我諗起希特拉，納粹推行嘅就係邇種國民教育，強調盲目向政權效忠，毋鼓勵人民思考。」佢話加拿大嘅教育鼓勵學生見倒社會唔公義要發聲，而唔係培育乖巧愚忠嘅順民，加拿大嘅教科書敢於「揚善更揚惡」 ，大篇幅記錄政府百年來犯過嘅歷史錯誤，例如剝削黑人投票權、掠奪原居民土地、欺壓女性權益、愧對亞裔移民等，希望細路仔從歷史嘅錯誤中學習。 
中聯辦宣傳文體部部長郝鐵川喺微博表示，「有人導說是『洗腦』，只要看看美、法等西方國家這方面的制度，就會看到這種必要的『洗腦』是一種國際慣例；有人說要培養中小學生的批判意識，但國際社會通常做法是在大學培養批判思維意識，而不是中小學；有人說德育及國民教育不要聽中央政府的，但那還叫國民教育嗎？中小學嘅德育及國民教育根本不是『洗腦』，而是『健腦』。」
中華人民共和國外交部駐港副特派員姜瑜畀香港記者問到國民教育係唔係「洗腦教育」時表示：「中國係一個有五千年曆史、人口占世界近四分之一、經濟總量居世界第二嘅發展中大國，外國人都喺度關注中國、瞭解中國。我覺得香港青年多瞭解國家、瞭解世界，係一件好事。」


=== 是否國際慣例 ===
香港教育學院學者、教育政策論壇成員梁亦華指出部份人錯誤引用學者Ramirez嘅觀點，梁亦華認為過去一世紀成為國際慣例嘅，係國民義務教育(state's responsibilities with respect to education)，以及瞭解個人權利與義務嘅公民教育（civic education），而非情感式民族認同嘅國民教育（national education）。而「國際慣例」亦非強制推行國民教育嘅充份理由。
浸大哲學系助理教授黃國鉅指，國民（national）一詞，在西方政治係只有納粹嘅國家社會主義（national socialism），極右排外、近乎新納粹嘅政黨，如國民陣線（Front national）先至會用嘅名詞。而且，歐洲經歷過二戰嘅洗禮，受過民族主義嘅教訓，對「民族自豪」這類說法十分敏感，如果德國中小學要教導小孩「對德國人身分感到光榮自豪」，實在匪夷所思。
有學者指出：全球主要國家只有新加坡推行國民教育科，其他國家一般推行公民教育。
2006年，日本參眾兩院通過咗《教育基本法》修正案。此法案鼓勵教師向學生灌輸愛國主義和尊重日本傳統文化，要將「熱愛國家」（love of country）作為教育嘅目標。 
2007年，英國新修訂嘅課程教育規定，11至14歲嘅中小學生要學習「英國價值觀」（British values ）以及「屬於英國嘅國民認同」（national identity in the UK）。倫敦大學教育系嘅學者將愛國主義定義為：「熱愛、忠誠並且依附於某人嘅祖國。」新內容引起爭議58%老師反對「官立學校推廣國家忠誠係正當嘅」，18%贊成。 
2011年，英格蘭檢討國家課程，研究將公民教育（Citizenship）不再列為必修科。 國民教育家長關注組發起人陳惜姿表示，英格蘭做法證實「全世界都有國民教育」嘅論述係錯誤，任何人都不應再混淆視聽。 
中國共產黨黨校刊物《學習時報》刊出文章指，《公民與社會》係美國公民教育系列教材中影響力最大嘅一本，在美國47個州通行使用。公民教育（citizen-education）係每個出生在這個國度裡嘅人都必須接受嘅教育。透過《公民與社會》可以見倒，美國嘅公民教育並唔係僅僅局限於公民嘅道德教育，它實際上係一種政治教育，具有強烈嘅意識形態性，其根本任務就係為咗培育美國政治制度下嘅合格公民。 
1942年，美國西維珍尼亞教育局曾規定學生必須參加升旗禮，向美國國旗敬禮及朗誦效忠誓約（Pledge of Allegiance），否則會被逐出校。 美國最高法院裁定此項規定違憲；法官解釋，任何人包括政治多數（political majorities）不能通過投票剝削少數人嘅基本權利（包括公民嘅表達自由），公民亦不能被迫對某事物表達認同。 


=== 是否新事物 ===
喺曾蔭權管治嘅時期，雖然德育及國民教育科並未獨立成科，唔少學校已經開始推行各種國民教育活動。全港大約一百所小學，包括天主教、基督教、佛教、道教等宗教及非宗教學校，都在教育局出版嘅選校天書《小學概覽2012》嘅學校特色欄中，白字黑字列明會推動「國民教育」或「國情」，提升學生「國民身份」或「國民意識」為關鍵項目發展。一些學校舉行升國旗儀式、安排學校到中國大陸進行交流等活動，提升國民意識。例如天主教嘅慈幼葉漢千禧小學更設「龍嘅成長──我係中 國人」校本課程。元朗區嘅金巴崙長老會耀道小學，每月會舉辦升旗禮及國民教育日營。中西區聖安多尼學校及灣仔區寶血小學，舉辦「赤子情中國心資助計劃」，以提升學生對國民身份嘅認同。 


=== 是否有必要獨立成科 ===
學民思潮黃之鋒認為國民教育浪費上課時間、浪費公帑：「國民教育科有什麼內容，係通識科和常識科教不到？佢哋答唔倒我。」
教育工作者梁亦華質疑國民教育科是否有獨立成科嘅必要，佢認為：

新高中嘅通識科含有「現代中國」、「今日香港」及「全球化」單元，已經代表咗香港人身份認同嘅三角平衡，已經能容讓學生從「國家身份」與「國際身份」之間嘅種種衝突發展批判性思考能力，加上「個人成長與人際關係」單元中，亦有討論「身份認同」嘅課題。 
現有中國歷史科遠比國民教育更能為學生提供整全嘅國民意識，皆因歷史課程源自嚴謹嘅質性研究與論證，以盡量還原歷史真像，避免誤解歷 史，隨意附加主觀判斷為原則。
國民教育科嘅推行者較傾向國民教育為政治服務嘅社會化功能（education for socialization），多於促進民主嘅功能（education for democracy），課程大綱中過於強調體制所期待嘅價值觀、規範或信念，而且較為忽略批判性思考嘅訓練。而社會化功能亦會隨著時代變遷而有所不同，如18世紀歐洲嘅戰爭需要、18世紀工業化嘅階級複製需要、以及20世紀以民主促進政權穩定之需要< ref>梁亦 華 (2012年5月3日)。〈什麼係國民教育嘅「社會功能」〉。《信報財經新聞》時事評論A19。</ref>。
此外，關於質疑國民教育科是否有獨立成科嘅必要嘅觀點還有：

有通識科教師指出宜家部分科目已含有認識中國嘅元素，毋須另設德育及國民教育科。 
亦有教師舉例初中要讀10科，難以分配時間予國民教育，在短時間內把書本嘅知識填鴨式地塞進學生嘅腦袋裡，學生沒有充足嘅時間去掌握資訊，咁就好似被洗腦一樣。教學工作方面，佢哋指出本來手頭上就有很多嘅工作，譬如行政和佢哋本身任教嘅專科，如果要佢哋在培育、訓練不夠嘅情況下去接手新課程，咁學生就得不到高質量嘅教育，成個事情可能會弄巧成拙。 


=== 國教與德育應否合併為一科 ===
理大通識講師溫帶維指，課程指引唔合理咁將國民教育同德育合併成一科，有根本嘅原則性問題。德育科培養品德，一般人自然會認為科目內培養嘅都係品德。將德育及國民教育合併，大多數人就會將國民身分認同睇成係一種品德嘅培養。國民身分認同嘅非品德，誤視之為品德，就會令學生、老師、以至成個社會陷入扭曲人性嘅偽道德環境中。這不單只係教育嘅災難，亦係成體社會嘅道德災難。


=== 互評制度 ===
中學教師莊先生擔心學生互評制度，可能造成「文革」式互打小報告嘅恐怖氣氛，「我踢爆你睇升旗嗰陣偷笑，你又告發我聽國情講座瞓覺」，會令學生為免被批評養成「造假」嘅習慣，對學生成長影響深遠。


== 反對運動 ==

2012年5月13日，學民思潮組織「513 撤回國民教育課程大遊行」。 
2012年7月29日，學民思潮、國民教育家長關注組及教協等團體發動「全民行動，反對洗腦，729萬人大遊行」 ，以迫使香港政府撤回國民教育。主辦者稱 共有逾9萬人參與遊行，警方則估計高峰期有3.2萬人。
2012年7月30日，教協以及學民思潮要求政府在9月3日前撤回國民教育，並積極組織罷課，與各相關人士（教師、家長、學生）商議及合作，尋求辦學團體等社會各方嘅支持。 
2012年8月1日，本港多個辦學團體，包括循道衛理聯合教會、香港道教聯合會、香港佛教聯合會和仁濟醫院反對教協早前提倡嘅罷課或罷教行動；而全港十七區嘅家教會主席均以個人身份反對教協早前提倡嘅罷課或罷教行動。
2012年8月30日，約50名學民思潮成員及學生，在政府總部集會並架起帳幕，展開為期3日嘅「佔領政府總部行動」，其中3名學民思潮成員會絕食，要求政府撤回德育及國民教育科。 
2012年9月1日，約4萬人（警方數據為高峰時8100人）迫滿政府總部參加反對國民教育科嘉年華及音樂會，樂隊Rubber Band、歌手黃家強及黃耀明等輪流上台表演，向國民教育科說不。第一波絕食後，10名家長，退休教師宣佈接力絕食。
2012年9月3日，反對國民教育大聯盟正式宣佈無限期佔領政府總部。
2012年9月6日，學聯發起於9月11日各大專院校罷課4小時，反對國民教育科。參與絕食嘅人數增多，其中唔少人年過60歲，當中包括電影人岑建勳與9名人士，組成「七零社運老兵團」。
2012年9月7日晚，大批市民穿黑衣到政府總部集會，反對國民教育科。藝人森美、小儀及朱薰等上台演說，支持反國教人仕。大會稱有超過12萬人參加集會，而警方估計最高峰時有36,000多人。其中63歲退休教師韓連山絕食超過140小時。
2012年9月8日，英國倫敦有數百人身穿黑衣到香港駐當地經濟貿易辦事處，高舉標語及叫口號，聲援香港學生，要求政府撤回「洗腦式」國民教育。 

2012年9月9日，梁振英宣布取消德育及國民教育科嘅三年開展期，學民思潮宣佈，結束佔領政總行動，但仍會繼續抗爭，要求政府真正撤回國教科。 。
2012年9月10日，有舊生到行政長官梁振英母校英皇書院抗議。
2012年9月11日下午，學聯罷課，批評開展德育及國民教育委員會仍然存在，反映政府無改變政策，只係混淆市民。佢哋在中大百萬大道舉辦活動，部分參與罷課嘅學生，教師及學者到場發言。


== 各界反應 ==
香港大學於2012年8月14日至15日進行嘅民意調查發現，57%受訪者希望擱置德育及國民教育科，謹16%支持如期推行。


=== 學生 ===

2011年5月29日，反對國民教育嘅學生組織「學民思潮」成立，召集人係為中學生黃之鋒。 黃之鋒批評國民教育科與現有常識科及新學制通識科內容重疊，浪費上課時間及人力資源，設立此科引致原有科目教授時數不足，增加學生暑假回校補課嘅時間，嚴重加重工作量。國民教育科亦管制學生嘅思想空間，倘答案不符官方嘅立場，就係不合標準。以及當局從來未有諮詢學生嘅意見，擔心會成為洗腦科目，令學生失去批判性思考。 學民思潮曾與高登討論區網友聯手在三家報刊以「官員子女赴洋升學市民子女留港洗腦」為口號，要求永久撤回國民教育。
順德聯誼總會梁銶琚中學五優生梁倬睿批評國民教育係多餘，於2011年參加七一遊行反對國民教育。 


=== 家長 ===
香港家庭教育學院於2011年7月初就德育及國民教育科進行訪問，在受訪嘅522名中小學生家長中，近8成認為科目內容範疇太大，超過一半指子女會對增設此科目感到不滿，有72%家長認為此科係單純或包含政治任務。 


==== 反對 ====

國民教育家長關注組係最主要代表家長反對國民教育科嘅團體。

2012年7月23日，逾1100名家長捐款12萬元，於3份報章登報聯署，要求先撤回國民教育課程。 
有家長認為，此課程有洗腦效果，只係宣傳國家好嘅一面，不夠客觀。亦有家長說，若然一定要推行，亦應該包括六四事件及艾未未等事件及人物，由學生自行分辨係非對錯。 
對於家長發動七二九抗洗腦大遊行，有學者認為國民教育化解咗回歸以來家長及教師嘅對立狀態，並讓家長覺醒，在教育議題論述方面主動向公眾及官方表達訴求，將有利於香港未來嘅教育發展。 


==== 支持 ====
有家長團體對科目表示贊同。家校合作事宜委員會主席徐聯安指，該會代表同意推行國民教育，認為3年開展期係比較寬鬆嘅時間，並信任教師嘅專業，不擔心該科會成為「洗腦科」。 」徐聯安係亨達集團副總經理，該集團積極推動學生國民教育活動，佢亦與國民教育中心關係友好。香港家長聯會外務副會長梁樂球指，國民教育係教育必需要嘅一部分，對年輕人有益無害，認為社會部分激烈意見，係將教育政治嘅國民教育政治化。油尖旺區家長教與師會聯會會長李偲嫣亦指，對於多人反對科目感驚訝，她指教育局會為教材質素把關，家長亦會監察，不擔心出現所謂嘅「洗腦」。


=== 教師 ===
2012年6月至7月期間，教協多次接受香港及外國傳媒訪問，反對國民教育。 
2012年7月7日，教聯會協辦嘅關於國民教育科老師信心調查結果公佈，調查顯示：在評估信心方面，26%嘅小學和35%嘅中學教師則表示沒有信心；48%嘅小學及51%嘅中學教師嘅信心則為一般，謹3%嘅小學及26%嘅中學教師有信心。在任教信心方面，有信心、一般、無信心嘅比例分別係43%/44% （前者為小學教師，後者為中學教師，下同），45%/44%，12%/12%。
2012年8月9日，香港教育專業人員協會（教協）嘅調查結果顯示，在是否同意將國民教育設為必修科方面，有70%嘅反對，18%同意，12%則無意見，同時亦有74%嘅教師贊成「在現有基礎上加強國民教育，但不加設必修科」；在加設必修科是否會對學校造成衝擊方面，85%教師擔心加設必修嘅德育及國民教育科會造成對學校行政嘅負擔，87%擔心會造成對時間表編排嘅負擔；在是否擔心國民教育科會成為一種「洗腦教育」方面，有67%教師表示「擔心」或「非常擔心」；在國民教育嘅宗旨和原則方面，93% 嘅教師認為應培養學生嘅獨立思考，89%嘅教師認為應培養國民身份認同，88%嘅教師認為教師應擁有足夠自主；在培養國民身份認同宗旨方面，95%嘅教師認為應讓學生全面瞭解國家發展，94%嘅教師認為應培養學生嘅學習態度，77%嘅教師不同意應集中介紹國家嘅正面成就。 
政府教育人員職工會於2012年9月12日發出新聞稿，對於政府以「辦學團體及學校自行以專業判斷決定」模式推行，職工會認為不能排除出現類似日本教育部將「侵華」表述為「進入」之類嘅荒謬演繹，認為「各自表述」仍需符合「普世價值」。 


=== 校長 ===
聖公會聖彼得小學時任校長餘潤輝指，沒收到教育局嘅課程問卷，「我返工返到8月幾，肯定冇收到。諮詢絕不理想。」
新界校長會會長朱景玄校長認為國民教育應著重灌輸正面思想，培養愛國情操，如教導孩子反抗、凡事質疑，就永遠只會活在猜疑、不安、不滿和封閉嘅空間，失去友愛、體諒和祥和嘅寬大胸襟。 佢希望各界人士不要再把「德育及國民教育」政治化，窒礙下一代真正認識國家、認識歷史、在前人嘅經驗中獲得進步嘅機會。 


=== 辦學團體 ===
據國民教育家長關注組在2012年8月底進行嘅一項調查顯示，該關注組接觸到嘅354所小學（全港共約有500所小學）中，8所表明將在2012年9月推行德育及國民教育科，77所堅持未來三年不會開展，137所首年（即2012年）不推行，40所持觀望態度，未確定推行與否，另有92所不作回复或拒絕回复。 

2012年8月20日，香港最大嘅辦學團體天主教香港教區正式向轄下全港110間小學及87間中學發信，表明「不贊成以獨立成科模式推行德育及國民教育課程」，以及命令所有屬校回復公民教育科，佔全香港學校數目兩成，共有逾15萬名中小學生就讀。若個別教師堅持響應罷課及罷教，學校應予尊重。 
2012年9月3日，包括圓玄小學、鮮魚行學校在內嘅六間小學率先推行德育及國民教育科。


=== 政府官員及行政會議成員 ===
行政長官梁振英表示，政府唔係要強推德育及國民教育科，而喺接下來嘅3年，由學校根據本身情況，決定今年、明年或後年推行。佢表示國民教育科唔會強制指定教材，教師可以自由發揮，如果對有啲內容存在爭議，完全可以提出來商討修改。而市民最感擔憂嘅部分中國國情課程，僅佔成個課程嘅二十分之一。此外國民教育科在撤銷和不撤銷之間，空間很大，根本不需將爭議激化。佢又強調，政府嘅參考教材會上載互聯網讓公眾審視，有信心屆時大家會明白當中絕無「洗腦」成份，政府亦沒有任何「洗腦」嘅意圖。梁振英曾經拒絕回應，如果學校三年後不推行國民教育科，會否有任何後果。梁振英表示在佢嘅政綱中，主力非國民教育科。現屆政府施政重點係房屋、老人和貧窮等民生問題。 [1]
梁振英於2012年9月11日向媒體表示：有啲人就德育及國民教育科表達嘅意見，係基於過時嘅教學指引。佢希望大家發表意見時，能夠參考政府宜家嘅文件，而唔係過去嘅文件。梁振英強調，政府至今並無發過任何教材，在坊間嘅所有教材都與政府無關。如果政府撤回德育及國民教育科，那等於係政府禁止學校開設它可能想開設嘅科目，這個做法有違香港自由和多元社會嘅特質。宜家嘅情況係，國教科開展與否、何時開展、以及開展時所用教材與內容等問題，全部都由學校自己決定。佢呼籲社會應該對辦學團體嘅專業判斷有信心。 

政務司司長林鄭月娥於2012年7月26日表示，社會普遍認同推行德育及國民教育科，如果不推行會令很多人失望。
行政會議召集人林煥光表示，由教育局資助出版嘅國情專題教學手冊「不及格」，但市民可以監察政府採用恰當國民教育科教材，國教科爭論已變成港人價值觀之戰，「宜家唔少民間團體、家長、教師，在懷疑政府是否講一套、做一套？係『掛羊頭賣狗肉』？」。佢亦重申，香港特區政府全權管理教育事務範疇，「中央完全無空間去插手」。 
行政會議成員羅范椒芬認為，香港與內地在經濟有很大融合，青年要到內地發展，就要全面認識中國，因此不應終止國民教育科。她相信學生有獨立思考嘅能力，因此不存在「洗腦」。 
教育局長吳克儉在亞視國際台《時事縱橫》節目稱，全香港學生加上家長數目過百萬，僅有10萬人上街表達對此科之不滿，可見香港有數百萬「沉默大多數」支持國民教育推行。
行政會議成員張志剛認為，如果因為有人反對就擱置國民教育科，社會難以向前進步。此外，佢亦指出不能將不同意見視作「洗腦」。 大家應該對老師及校長有信心，並呼籲各界透過對話解決問題。 佢撰文指反對德育及國民教育科嘅人士，只拿民間組織「國民教育服務中心」嘅《中國模式國情專題教學手冊》嘅部分內容來否定成個科目嘅設計，係完全不負責任嘅。佢認為反對德育及國民教育科嘅人士可能根本沒有看過「指引」，唔少家長更將《中國模式國情專題教學手冊》當作官方嘅指定嘅教材。引起廣泛爭議嘅寫有「'民主集中製'係'進步、無私與團結嘅執政集團'嘅《中國模式國情專題教學手冊》」，並非國民教育科嘅指定教材。 
行政會議成員張震遠表示，社會主流意見都支持國民教育，關鍵係要確保國民教育科教材不偏頗，培養獨立思考，又指政府已提出咗3年「開展期」，如學校未準備好，就毋須一定要於今年9月開展科目，而在開展期間當局可在聽取意見後修訂指引，係一項好安排。 
曾任香港教育學院院長嘅運輸及房屋局局長張炳良認為，國民教育讓學生從現實角度瞭解國家嘅發展，不應視為學生「洗腦」科。佢亦認為任教該科嘅老師未被洗腦，更不會洗學生嘅腦。 
親建制派議員均對推行國民教育課程表示支持。 
教育局常任秘書長謝凌潔貞在一個中學畢業禮上演講，指如果擔心國民教育科「洗腦」係對香港、對自己沒信心；又暗示六四、艾未未等事件係「歷史長河嘅沙沙石石」。 


=== 民主派 ===
香港立法會教育界議員張文光在2008年競選立法會議席時，在政綱中就明確提到「重視學生德育和國民教育」，並強調「加強國民教育，學生應修讀中國歷史，讓學生認識國家」，而非獨立成科。 
香港民主派議員指，立法會每年就平反六四議案舉行辯論對香港嘅年輕人來說係一個很好嘅國民教育機會。但係課程指引諮詢文件沒有提到教師是否可以講授六四事件和一黨專政等重大話題。 
人民力量立法會議員黃毓民在2011年6月議案辯論發言：「香港人從來沒有國家認同嘅危機，只有對政權認同嘅危機！我哋需要嘅係加強中國文化和歷史嘅教育。國民身份認同係通過對文化和歷史嘅自覺、生活方式、典章制度建立而成嘅。國民教育嘅目的唔係歌功頌德，而係成就國民嘅人格。」認為香港不必推行國民教育。 
許多反對推行德育及國民教育嘅泛民主派政治人物因為2012年香港立法會選舉臨近，以此作為政綱，如民主黨嘅何俊仁和涂謹申報名競逐立法會「超級議席」，布望要市民用選票向國民教育說不。 新界西選區立法會候選人嘅公民黨余若薇嘅宣傳單張亦以反國民教育為主題。 


=== 建制派 ===
2012年7月，民建聯期望政府盡快成立該委員會，就推展國民教育商討落實細節，以期在九月開學時學校順利落實德育及國民教育科嘅三年開展期。 
香港國民教育促進會主席姜玉堆指出，香港市民普遍支持推行國民教育科。對於有意見指該科含有「洗腦」嘅成份，佢指腦有問題就需要洗，如衣服骯髒就要清洗及腎病病人需要洗腎一樣，而批評該科有「洗腦」成份嘅人需要「洗洗腦」。佢又說過去有學生在活動後，以普通話說「沒有共產黨，就沒有新中國」，獲得全場掌聲鼓勵。 
香港基本法委員會副主任梁愛詩話：「政府唔係急於要推行國民教育，亦講咗要諮詢社會嘅意見，而且諮詢範圍很寬，包括是否要撤回（國民教育科）。係咪大家可以理性一點去討論。我們講民主係將包容、理性，唔係一定我對你錯，大家有什麼問題坐下來談，有秩序。每每要用絕食、霸占、強佔這樣去解決問題，香港會變為無政 府狀態。
港區全國人大代表譚惠珠在《基本法與香港回歸十五週年》新書發布會上表示，任何國家和政府都有責任推行國民教育，但六四、 李旺陽等敏感話題並不需要列入課題。 
政協港區委員劉迺強表示，國民教育追求坦然、友善和親和，鼓勵包容和信任嘅態度。劉表示，推行德育及國民教育科時 嘅教學時間和人員都出現瓶頸，擠不出多教一科嘅時間和教這一科嘅教師。 
全國政協委員劉夢熊在報章專欄表示，香港人作為中國人嘅一份子，有需要認識祖國，並不能因為教學手冊中包含有爭議性嘅說法，就「因噎廢食」，藉此否定國民教育科。劉表示，國民教育係一種國家民族集體認同(mass identification)嘅過程。 英國統治香港一百多年來，從來就沒有停止過推行殖民奴化教育。由此產生嘅香港與祖國母體隔離嘅觀念意識，阻礙香港嘅人心回歸，影響深遠。回歸以來嘅15年，港人一直在尋找自己嘅身份認同。國家日益強盛以及香港社會意識到香港嘅發展跟國家嘅發展緊扣在一起，係香港國民教育最重要嘅基礎。 


=== 其他 ===


==== 宗教界人士 ====
天主教香港教區前主教陳日君樞機質疑本港推行國民教育將危害世界。佢又憂慮教區學校成立法團校董會後，辦學團體不能主導校政，擔心法團校董會與學校無視教區就國教科發出嘅指引。 


==== 藝人 ====


===== 反對 =====
森美、小儀、朱薰、林夕 、容祖兒、張敬軒、杜汶澤、黃秋生、何韻詩、古巨基、陳慧琳、鄧紫棋、岑建勳、鄭欣宜、林憶蓮、李嘉欣、黃偉文、周潤發、黃子華、黃貫中、黃耀明、吳鎮宇、張達明、彭浩翔、杜琪峰、田蕊妮及歐錦棠


===== 支持 =====
譚詠麟、陳芷菁（因為佢老公張錦榮係建制派律師嘅關係）


==== 醫生 ====
近700名醫生（包括精神科）於2012年9月7日聯署公開信，認為把情感強行灌輸給心智尚未成熟嘅學童，實有扭曲兒童心理發展之虞，要求政府撤回國民教育科，及解散開展德育及國民教育科委員會。


==== 空中服務員 ====
國泰空中服務員工會於2012年9月11日發聲明，要求政府立即撤回國民教育科。  


==== 飲食界 ====
2012年9月8日，香港豪華飲食集團執行董事陳嘉華，以個人名義，中午起在中環遮打花園絕食，支持國民教育，佢計劃絕食36小時，直至明日午夜12時。有市民向佢送上花籃及水，以示支持。陳嘉華說絕食係要表達支持政府及國民教育，佢看完課程指引後認為並無洗腦成份，希望反對人士，加入開展德育及國民教育科委員會，理性溝通，不要一口反對。對於有網民聲言，會罷食豪華飲食旗下食肆，佢說感到擔心，但屬預料之內。


=== 中國大陸 ===
中聯辦副主任王志民認為，國民教育係十分正常的事情，年青人有需要接受國民教育。 
中華人民共和國教育部部長袁貴仁在回應目前香港在國民教育上嘅爭議時表示，作為公民，需要接受國民教育。袁貴仁說：「任何國家和地區，都有國民教育。因為，你係這個國家嘅公民，要受國民教育。至於國民教育嘅內容係什麼，各個國家或地區，可以根據國情、省情、地情來製定，這係我嘅態度。」


=== 傳媒報導與評論 ===
反對國民教育科嘅運動受到多國媒體報導，包括BBC、CNN。
《ATV焦點》抹黑學民思潮爭議：2012年9月3日亞洲電視節目《ATV焦點》中的評論內容。描述泛民主派為立法會的「破壞派」，將當時立法會選舉與學民思潮所發起的反德育及國民教育科行動拉上關係，詳指香港受「破壞派」政客影響，諷其為謀取選票，以學民思潮之學子作為棋子，還指「這些少年玩起政治來拙劣非常，不過是幾名任性使氣的惡少」。普遍市民指責內容嚴重偏頗，抹黑學民思潮。通訊事務管理局短短一天內就收到破紀錄的超過1萬個投訴，投訴量逾該局2008年至2009年，以及2009年至2010年所接獲的投訴宗數之總和，第二日接獲超過3萬個投訴，至下午約6時，電郵數更達到4萬封
《文匯報》指：「香港回歸祖國已經十五年了，香港市民對於自己國家要認識要瞭解，係一件理所當然嘅事，學生在學校接受教育，學校開設嘅課程，學生都要學習，包括國情教育亦係順理成章嘅事。」「世界各國都普遍推行國民教育，不論歷史悠久還係短暫，政治制度和國體係點，幾乎每一個現代國家嘅國民教育，都把對學生嘅愛國主義教育和民族精神培養放在最重要嘅地位。」
中國大陸網站財訊網評論：香港「反國民教育大聯盟」連為何要撤回國教科嘅理由都不提出，就以絕食罷課 等激進方法抗議，甚至將抗爭行動升級，如發起不合作運動、號召罷課，立場更為寸步不讓。更有部分反對者對開展國教科嘅學校窮追猛打，不理會校方落實細節，聽到「國民教育」四個字就反射性地強烈反對。事實上，不少反對者未必細讀過國教科嘅相關文件、未對國教科有鮮明立場，僅僅係對港府面對學生嘅處理手法不滿，才加入反對行列。 


== 備注 ==


== 參考 ==


== 參見 ==
學民思潮 - 一個反對德育及國民教育科推行嘅中學生組織
公民教育 - 其他國家與地區採用嘅科目
《中國模式國情專題教學手冊》 - 由香港教育局資助，浸大當代中國研究所編製，國民教育服務中心出版嘅國民教育參考書


== 外部鏈接 ==

德育、公民及國民教育 - 香港教育局
中國模式－－國情專題教學手冊 - 由香港教育局資助，浸大當代中國研究所編製，國民教育服務中心出版嘅國民教育參考書全文瀏覽