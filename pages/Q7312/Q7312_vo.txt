Hiel Franz Peter Schubert (1797 yanul 31 - 1828 novul 19) äbinom noatädan Lösteränik. Änoatädom lidis 600, sümfonis 9 (keninükamü „Sümfon no Pefinüköl“ famik), glügamusigi, lopis äsi musigi pro pianod. Äfamikom pato sekü noatädam melodik ä baitonik oma.
Do el Schubert älabom grupi flenas e kevobanas, kels ästunidons vobotis omik (keninükamü tidan omik: hiel Antonio Salieri, äsi kanitan famik: Johann Michael Vogl), musig omik no ägeton fami gretik dü lifüp omik. Neai äfägom ad dagetön vobi pötik laidik, e dü dil gretikün lifüpa okik änedom stüti flenas e famüla okikas. Nitedäl tefü vobotem ela Schubert ägretikon levemo ün degyels pos deadam omik.