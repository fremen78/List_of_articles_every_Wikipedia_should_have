Anton Pavlovich Chexov (russha: Антон Павлович Чехов; 29 yanvar 1860-jıl, 15-iyul 1904-jıl) shıpaker qániygeligine iye orıs jazıwshısı hám dramaturgi bolǵan. Ol qısqa gúrrińler jazıwshısı retinde dúnya ádebiyatında úlken abroyǵa iye. Dóretiwshiligi dáwirinde Chexov dramaturg retinde kóplegen pesa jazǵan, solardıń tórtewi klassikalıq dárejege kóterilgen. Ol óziniń ádebiy karerası dawamındada shıpakerlikti toqtatpaǵan hámde bir waqıtları mınanday degen: "Meditsina bul meniń nızamlı zayıbım, al ádebiyat oynasım. Birewinen zerikkenimde ekinshisine barıp túneymen". Onıń ataqlı pesaları: Shaǵala, Vanya aǵa, úsh apalı-sińliler hám Shiye baǵı.


== Derekler ==