Ni Anton Pavlovich Chekhov (Ruso: Анто́н Па́влович Че́хов, panangibalikas [ɐnˈton ˈpavləvʲɪtɕ ˈtɕexəf]; 29 Enero 1860 – 15 Hulio 1904) ket maysa idi a Ruso a mangngagas, dramatista ken mannurat a naipanpanunotan a maysa kadagiti kalatakan a mannurat kadagiti ababa a sarita iti pakasaritaan. Ti karerna a kas maysa a dramatista ket nakapataud kadagiti uppat a klasiko ken dagiti kasayaatan nga ababa a saritana ket natengtengngel iti nangato a regget babaen dagiti mannurat ken dagiti kritiko.  Ni Chekhov ket nagsansanay a kas maysa a doktor iti kadagupan ti literio a karerna: "Ti Medisina ket isu ti kalintegan nga asawak", nga imbagana idi, "ken ti literatura ket isu ti kamalalak."
Ni Chekhov ket linikudanna ti teatro kalpasan ti didigra a pannakaawat ti Ti Agila ti Taaw idi 1896, ngem daytoy a pabuya ket napaungar manen a napasayaat idi 1898 babaen ti Teatro ti Moscow nga Arte ni Constantin Stanislavski, a nangisaruno pay a nangipataud ti Uliteg Vanya  ni Chekhov ken nangipanguna kadagiti dua a naudi a pabuyana, Tallo nga Akkakabsat a Babbai ken ti Ti Seresa a Minuyongan. Dagitoy uppat nga obra ket nangipresenta ti karit kadagiti nagtigtignay a grupo ken dagiti pay nagbuybuya, gapu ta iti sukat ti naitaripnong nga aksion ni Chekhov ket nagitited ti maysa a "teatro a kasasaad ti rikna" ken ti maysa a "nailenned a biag iti teksto."
Ni Chekhov ket immmun-una idi a nagsursurat laeng kadagiti sarita tapno makabiruk ti kuarta, ngem idi dimakdakkel ti ti artistiko nga ambisionna, isu ket nagar-aramid kadagiti pormal a panagpabaro a nakaimpluensia ti ebolusion ti moderno nga ababa a sarita. Ti kinasigudna a binuklan ti nasapa a panagusar iti pamay-an ti ayus ti kaadda ti rikna, a naudi nga inampon babaen ni James Joyce ken dagiti sabali pay a modernista, a naitiptipon ti panaglikud ti moral a kinapatingga ti estruktura ti tradisional a sarita. Isu ket saan a nagpakpakawan para kadagiti karikutan a naibagbaga kadagiti agbasbasa, a nangipappapilit a ti papael ti artista ket ti agsaludsod, a saan a ti agsungbat kaniada .


== Biograpia ==


=== Kinaubing ===

Ni Anton Chekhov ket naipasngay idi 29 Enero 1860, ti maikatlo kadagiti nabiag nga annak, idiay Taganrog, ti pangsangladan idiay Baybay Azov idiay akin-abagatan a Rusia. Ti amana, a ni Pavel Yegorovich Chekhov, ti anak a lalaki ti dati nga aadipen, a nagpatpataryan ti tiendaan ti makmakan. Ti maysa adirektor ti koro, ken deboto nga Ortodokso a Kristiano, ken pisikal a managranggas nga ama, ni Pavel Chekhov ket nakitkita idi babaen dagiti adu a historiador a kas ti modelo ti anakna a lalaki kadagiti adu nga panangiladawan ti kina-ipokrita. Ti ina ni Chekhov, a ni Yevgeniya, ket nalaing a nga mangisarita a nangliwliwa kadagiti ubbing iti banbanig a sarita manipud kadagiti kimmaduaan a panagbanbanniagana iti amana a nagtagtagilako ti tela iti amin a paset ti Rusia. "Dagiti talentomi ket naalami manipud iti amami," a linaglagip ni Chekhov, "ngem ti kararuami ket nanipud ti inami."
Iti kinalakay, ni Chekhov ket dinillawna ti kabsatna a lalaki a niAlexander ti panagtratona ti asawa ken annakna babaen ti panangipalpalagip kaniana ti kadawel ni Pavel:

Damagekman kenka a ti a depotismo idi ken ti panagul-ulbod ti nangdadel ti kina-agtutubo ti inam. Ti depotismo ken ti panagul-ulbod ket nangputed unay ti kinaubingtayo ken makasaksakit ken nakabutbuteng ti mangpanunot daytoy. Laglagipem ti buteng ken gura a nariknatayo kadagiti panawen idi ni Ama ket nagal-alipunget iti pangrabii idi kaadu unay ti asin iti sopas ken tinawtawaganna tini Ina ti maysa a mauyong.
Ni Chekhov napan ti maysa nga para iti ubbing a Griego a lallaki, a sinarunuan babaen ti Taganrog a gimnasio, nga itan ket nanagananen ti Gimnasio Chekhov, nga idiay ti naggigiananna iti maysa a tawen idi isuna ket agedad ti limapulo ket lima gapu ti pannakapaayna iti eksaminasion iti Griego. Isuna ket nagkankanta iti monestario ti Griego nga Ortodokso idiay Taganrog ken iti koro ti amana. Iti maysa a surat idi 1892, isuna ket nagusar iti balikas nga "agsagsagaba" tapno mangipalawag ti kinaubingna ket nangilaglagip:

Idi siak ken ti kakabsatko a lallaki ket agtaktakder iti tengnga ti simbaan ken agkankantakami a tallo iti "Ti koma kararagko ket maipangato", wenno "Ti Boses ni Arkanghel", kadagiti amin ket kumitkita kaniami a nagrikrikna ken inap-apalanda dagiti nagannak kaniami, ngem dakami iti dayta a darikmat ket nakarikriknakami a kas dagiti bassit a balud.


== Dagiti nagibasaran ==


== Dagiti akinruar a silpo ==
 Dagiti midia a mainaig ken ni Anton Chekhov iti Wikimedia Commons
 Dagiti inadaw a sasao a mainaig ken ni Anton Chekhov iti Wikiquote (iti Ingles)
 Dagiti obra a mainaig ken ni Anton Chekhov iti Wikisource (iti Ingles)