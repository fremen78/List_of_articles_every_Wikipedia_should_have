Kapstadt (afrikaans Kaapstad, engelsch Cape Town [ˈkeɪptaʊn], Xhosa iKapa) es tohope med Pretoria un Bloemfontein een van den dree Höövdstäden van Süüdafrika un de Seed van süüdafrikaanschen Parlament. De Stad es ook Höövdstad van’r Provinz West-Kap un de tweed gröttste Stad in Süüdafrika na Johannesburg. 
Kapstadt heet ook Mederstad van Süüdafrika. De Stad was eerst Handelsposten för nèderländsche Schippe up’n Weg na Indien  un Oostafrika un was ene van de eersten Städen süüdlik de Sahara, in de up Duur europääsche Kolonisten lèven.
Van’n lütken Haven wuss Kapstadt to de gröttste Stad in Süüdafrika un was dat ook bet 1887, as dat Goldfever an’n Witwatersrand bi den niegründ Johannesburg lossgung. In Kapstadt lèvet na de Zensus van 2011 1,3 Millionen Minschen, wat Kapstadt de gröttste Afrikaanssprakige Stad maket un ook de enige Stad, wo de „kleurlinge“ de relative Meerheed formt.
Kapstadt es wègen siene Lage un de Schöönheed van siene Natuur an’n Fote van’n Tafelbarg vandage een van de Städen, de de meesten Touristen besöket un wichtige Stad för de internatschonale Reklame- un Filmindustire. Na ene Studie van 2018 ligt de Lèvensqualiteet in Kapstad up’n 94. Rang mang 231 Städen un up’n tweden Rang in Süüdafrika na Durham.


== Weblenke ==

Offitschelle Websteed Kapstadt


== Nawiese ==