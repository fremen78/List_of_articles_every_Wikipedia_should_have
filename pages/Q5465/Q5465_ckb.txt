غەفار ئیبراھیمی ناسراو بە سارۆ جوانڕۆیی چالاکی بواری بووژاندنەوە و لێکۆڵینەوە و ساغکردنەوەی دەستنووسە خەتییەکانە و چەندین بەرھەمی باشی بە کتێبخانەی کوردی بەخشیوە.


== ژیاننامە ==
غەفار ئیبراھیمی خەڵک و دانیشتووی شاری جوانڕۆی کوردستانی ڕۆژھەڵاتە. 
لە منداڵییەوە ھۆگری وێژە و زمانی کوردی بووە و بەشێک لە کاتی ڕابواردنی منداڵیی خەریکی خوێندنی بەیتە کوردییەکان بووە. بەڵام لە بەر چەند ھۆکارێکی گاڵتەجاڕی نەچووەتە قوتابخانە. دواتر بە مەبەستی خوێندنی زانستی ئایینی چووەتە حوجرە و لە چەندین حوجرەی ناوچەکەدا خوێندوویەتی.
ھاوکات لەگەڵ خوێندنی حوجرە بە شێوەی ئازاد دیپلۆم وەردەگرێ و دوای کۆتاییھێنانی حوجرە و زانستی مەلایی، بەھۆی خۆشەویستی زمان و وێژە دەست لە مەلایەتی ھەڵ دەگرێ.
بەھۆی نەبوونی بەشی زمان و وێژەی کوردی لە زانکۆکانی کوردستانی ڕۆژھەڵات و ئێران لە زانکۆی پەیامی نووری جوانڕۆ خوێندنی زمان و ئەدەبی فارسی دەست پێ دەکات. ھەروەھا دەبێتە ئەندامی ئەنجومەنی خانای قوبادی و مەولەویی جوانڕۆ کە لە بواری فەرھەنگ و زمانی کوردیدا چالاکن و ھاوکاری زۆربەی ڕێوڕەسمە ئەدەبی و کلتوورییەکانی جوانڕۆی کردووە.


== بەرھەمەکان ==
لەیلێ و مەجنوون، خانا قوبادی ،بنکەی ژین، 2011
روضة الصفاء، میرزا ئەوڵقادر پاوەیی، چاپخانەی زانکۆ بۆکان، 2017
لەیلێ و مەجنوون، خانای قوبادی، چاپی دووەم 2019، بەڵاوکەرەوەی ڕازاوەری تاران. بە ھاوکاری دوکتۆر بەیان عەبدی
میرزای جوانڕۆیی. میرزا لوتفوڵڵا سەعیدی سارۆخانی، چاپی یەک 2020. بەڵاوکەرەوەی ماپریس جوانڕۆ. چاپی دووەم 2022ھەتاوی
مەڵکە جوانڕۆیی، مەلیک عەلی مرادوەیس. چاپی یەکەم 2021، ماپریس جوانڕۆ
روضةالصفا، میرزا ئەوڵقادر پاوەیی، چاپی دووەم 2023، بڵاوکردنەوەی تاڤگەی سنە
بەشێک لە دیوانی فەقێ ئەوڕەحمان جوانڕۆیی، بەڵاڤۆکی تاڤگەی سنە، 2023


=== ھەروەھا ئەم بەرھەمانەشی ئامادە کردووە بەڵام ھیشتا چاپ نەکراون: ===
ئەفسانەی زێڕینە (خەریکی چاپکردن)
شیرین و فەرھاد، میرزا شەفیع پاوەیی (ئامادەی چاپکردن)
ئەفسانەی نووشافەرین و سوڵتان ئیبراھیم (ئامادەی چاپکردن)
دیوانی شەیدا، شێخ ئەوڕەحمانی خالسی جوانڕۆیی. بە ھاوکاری مەحسین کەرەمجوو، (ئامادەی چاپکردن)
دیوانی جیھانارا خانم (خەریکی لێکۆڵینەوە)


== سەرچاوەکان ==