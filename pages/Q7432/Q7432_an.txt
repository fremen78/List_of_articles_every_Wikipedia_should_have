En biolochía, una especie (d'o latín species) ye una d'as unidaz basicas d'a biodiversidat. Per un regular, una especie ye constetuita d'organismos individuals d'una población natural, con:

Capacidat ta cobrir-se entre ellos y reproducir-se, librando nuevos individuos fértils.
Aspecto fisico, caracteristicas y chenoma similars, pos tienen ancestros comuns en tiempos relativament recients.
D'antes no se determine si diferents individuos perteneixen a la mesma especie, cal estudiar-los ta poder unificar-ne os rasgos a considerar. Anque bi ha diferents definicions d'especie, huei a separación d'entre especies ye prou bien definita, a tamas d'a linia separadera d'especies y subespecies que ye mes deficil de determinar concluyentement. As especies s'agrupan en cheneros, familias, órdens..., d'alcuerdo con o suyo parentache filochenetico.
En a clasificación cientifica, cada especie tiene un nombre binominal; o primero ye especificar-ne o chenero y dimpués a especie, anque, ta identificar-la s'han de mentar es dos nombre chuntos, per un regular escritos en corsiva (perque son en latín) y subrayatos cuan son escritos a man. Asinas, os humanos somos una especie d'o chenero Homo, dita Homo sapiens. Esta nomenclatura fue standardizada per Carl von Linné en o sieglo XVIII y a sobén s'en diz "nomenclatura linneguana". Mes formalment, o nombre especifico se gosa escribir con o suyo descubridor u descriptor acompanyando-lo, chunto con l'anyo en que ne facioron a primer descripción.


== Numero d'especies ==

Alto u baixo, o numero d'especies d'eucariotas descritas (2004) se puet desglosar asinas:

58.808 Vertebrata:
5.488 Mammalia.
9.934 Aves.
8.240 Reptilia.
+6.000 Amphibia.
29.300 Pisces.
1.190.200 Invertebratos:.
950.000 Insecta.
70.000 Mollusca.
40.000 Crustacea.
130.200 altros invertebratos.
287.655 Plantae:
15.000 molsas.
13.025 falces.
980 Gimnosperma.
199.350 Magnoliopsida.
59.300 Lilliopsida.
10.000 liquens.
16.000 Fungi.

Total: 1.562.663 especies


== Se veiga tamién ==
Sistema de nomenclatura binominal.
Clasificación cientifica.
Clase (biolochía).
Orden (biolochía).
Familia (biolochía).
Chenero (biolochía).


== Vinclos externos ==
 Wikispecies tiene un articlo sobre Especie.
(es) catalogueoflife.org.


== Referencias ==