Teherans (pers: تهران aba Tehran) īr Irana suostėnė ė dėdliausis miests (7,15 mln. gīventuoju). Ėšsėdiestė̄s pėitinie Elbursa kalnīna pašlaitie, 1100–1300 m. aukštie. Terptautinis uora ousts. Teheranė pagamėnama aple trečdalis vėsū Irana gamėniū. Ėšvīstītas pramuonės šakas: naptuos apdėrbėma, cėmėnta, amista, tekstėlės, kemėjės. Amatā. Īr onėversėtetu, tētru, mozieju. Golestana paluocē (nug 1894 m. dailės moziejos), mečetės, ėš katrū garsiausės Šacha ė Sepachsalara (abėdvė pastatītė XIX o.).


== Istuorėjė ==
Ikorts aple IX o. šalėp žīmaus tūmet miesta Riejė (dabā Riejos īr Teherana dalės). Kap miests mėnavuojams nu Xī o. Nu XVIII o. pabonguos – Irana suostėnė.