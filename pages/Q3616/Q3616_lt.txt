Teheranas (pers. تهران = Tehrân) – miestas šiaurės Irane, šalies didžiausias miestas ir sostinė. 8,8 mln. gyventojų (2015). Metropolinėje teritorijoje gyvena 13,81 mln. gyventojų (2016 m.) 1748 km² plote. Išsidėstęs pietinėje Elburso kalnyno pašlaitėje, 1100–1300 m aukštyje. Veikia tarptautinis oro uostas, Teherano metro. Teherane pagaminama apie trečdalį viso Irano produkcijos. Išvystytos pramonės šakos: naftos apdirbimo, cemento, maisto, tekstilės, chemijos. Amatai. Yra universitetų, teatrų, muziejų. Golestano rūmai (XVIII-XIX a., nuo 1894 m. Dailės muziejus), mečetės (Šacho ir Sepachsalaro, abi iš XIX a.).


== Istorija ==
Įkurtas apie IX a., greta žymaus tuomet miesto Rėjaus (dabar Rėjus yra Teherano dalis). Ibn Haukalas 924 m. apie tuometinį Teheraną rašė: „Gyventojai daugiausia laiko praleidžia požeminėse uolose, o jų pagrindinis užsiėmimas – praeinančių karavanų užpuolimai ir plėšimai“.
Kaip miestas minimas nuo XII a. Vėlesnės kronikos mini, kad čia, kaip į vasaros rezidenciją atvykdavo kunigaikščių šeima. Kai 1221 m. mongolai sugriovė Rėjų, jo gyventojai persikėlė į Teheraną ir nuo to laiko miestas pradėjo smarkiai plėstis. Gyvenvietė virto klestinčiu prekybos miestu.
Kai 1789 m. kadžarų valdovas Aga Mohamedas Chanas suvienijo Persiją, Teheraną pasirinko sostine, o 1796 m. jame karūnavosi šachu. Nuo tada Teheranas buvo karališku miestu iki 1979 m., kai Mohamedas Reza Pehlevis pabėgo į užsienį.
Keletą metų prieš nuvertimą iš sosto šachas Reza Pehlevis įsakė miesto centre pastatyti 45 m aukščio karališkąjį bokštą, skirtą persų monarchijos 2500 metų jubiliejui.


== Tarptautiniai santykiai ==
Kai Teherane grupė fanatiškai nusiteikusių jaunuolių paėmė įkaitais JAV ambasados Teherane personalą, prasidėjo konfliktas su JAV. 66 JAV piliečiai nelaisvėje buvo laikomi 444 dienas (1989 m. lapkritį – 1991 m. sausį). XX a. dešimtojo dešimtmečio viduryje Iranas atnaujino santykius su JAV ir Vakarų pasauliu.


== Sportas ==
Esteghlal FC; Teherano futbolo klubas „Nepriklausomybė“,
Persepolis FC; Teherano futbolo klubas „Perepolis“,
Azadi stadionas; Stadiono talpa 76,8 tūkst žiūrovų.


== Miestai partneriai ==
 Los Andželas
 Havana
 Karakasas
 Pretorija
 Maskva
 Pekinas
 Dušanbė
 Minskas
 Ankara
 Tbilisis
 Budapeštas
 Sarajevas


== Išnašos ==