Louis "Satchmo" Armstrong (n. 4 august 1901, Orleans Parish⁠(d), Louisiana, SUA – d. 6 iulie 1971, Corona⁠(d), New York, SUA), cunoscut sub pseudonimul de „Satchmo”, a fost un muzician, trompetist, compozitor și cântăreț de jazz, unul din exponenții cei mai reprezentativi ai "stilului New Orleans" în muzica de jazz practicată în Chicago în jurul anilor 1920 - 1930.


== Biografie ==

Louis Armstrong, născut în New Orleans (Louisiana) a avut o copilărie zbuciumată. Părinții săi s-au despărțit la puțin timp după nașterea sa. A fost încredințat să fie crescut unei mătuși, Josephine, în timp ce mama sa, cu mare probabilitate, practica prostituția.
A încercat pe rând diferite meserii (căruțaș, lăptar, vânzător ambulant, lustragiu). A fost atras de muzică din fragedă tinerețe, cânta la colțuri de stradă împreună cu grupuri improvizate, neavând posibilitatea și nici forța să folosească un instrument de suflat, care ar fi corespuns dorinței lui. Această practică muzicală spontană, neșlefuită i-a permis să dezvolte o intonație optimă și un deosebit simț al improvizației, caracteristică esențială a jazzului.
La 7 ani a cântat pe străzile orașului natal cu un cvartet de copii, la 13 ani a studiat cornetul și a condus orchestra școlii de corecție unde fusese internat pentru ca a tras un foc de revolver în aer în noaptea de Anul Nou. După ce a fost eliberat, cutreieră străzile New Orleans-lui împreună cu o mică formație orchestrală simpatizată de populația orașului, executând, printre altele, bucata "When the Saints Go Marchin'in", care, ani mai târziu, avea să fie una din piesele sale cele mai interpretate. În cursul acelor peregrinări prin oraș, îl întâlnește pe Joe Oliver, considerat cel mai bun cornetist din New Orleans, supranumit "King Oliver", care îi dă lecții de trompetă, îl acceptă în formația sa și, într-o seară, Armstrong îl substituie cu succes pe trompetistul orchestrei, Kid Ory, el însuși fiind o celebritate locală. Abia în noiembrie 1918, stimulat de performanțele efectuate pe "riverboats" - mici vase ce navigau pe Mississippi - începe să învețe notele muzicale și să descifreze partituri, devenind astfel un muzician profesionist complet.
În anul 1922 se mută la Chicago, care devenise în acea vreme centrul muzicii de jazz, în continuă dezvoltare. În această perioadă a maturizării sale artistice, Louis Armstrong este preocupat de rigorile polifonice ale liniilor muzicale, având tendința de a conferi solistului un rol în același timp conducător, dar și integrat în textura muzicală. Este angajat de "King Oliver", venit și el la Chicago, în formația "Creole Jazz Band", unde are posibilitatea ca trompetist solist să-și desfășoare întreaga virtuozitate pe care o dobândise între timp. Într-adevăr, iubitorii de jazz sunt unanimi în a recunoaște în execuțiile lui "Satchmo" inventivitate, fantezie ritmică și melodică, unite cu un impresionant volum sonor și un timbru de neuitat. În anul 1924 părăsește formația lui Oliver și intră în "Big Band"-ul lui Fletcher Henderson din New York, un colos al jazz-ului, care dispunea de una din cele mai bune orchestre ale timpului, cu interpreți de prestigiu. Cu această orchestră, Armstrong are posibilitatea să înregistreze discuri având ca parteneri celebrități ca Sidney Bechet, Bessie Smith și mulți alții. Se hotărăște să se dedice carierei de solist și înregistrează "Hot Fives and Hot Sevens", transformând jazz-ul în una din cele mai înalte expresii ale muzicii, cu sunetul clar și briliant al trompetei sale și cu vocea sa răgușită, pornită parcă din fundul gâtlejului. Urmează o serie de succese și, datorită prezenței sale carismatice, contribuie la ruperea oricăror bariere rasiale, devenind unul din primii "stars" de culoare în muzica americană.
În ultimii ani ai vieții, Louis Armstrong personifică la cel mai înalt nivel muzica de jazz și devine, împreună cu formația sa "All Stars", ambasadorul acestui gen în întreaga lume. Tendința comercializantă a unor impresari lipsiți de scrupule nu l-a scutit însă nici pe el de anumite concesii făcute succeselor ieftine, printre altele în unele filme pe care le-a turnat. Louis Armstrong, "The King of Jazz", cum a mai fost numit, se îmbolnăvește, din păcate de cancer la gât. Deși medicul îi spune să renunțe la trompetă, Armstrong nu poate să o facă și în cele din urmă moare în ziua de 6 iulie 1971, în casa sa din cartierul Queens al orașului New York.


== Discografie ==


=== Single-uri ===


== Note ==


== Lectură suplimentară ==
Armstrong, Louis, Satchmo: My Life in New Orleans. originally 1954 ISBN 0-306-80276-7
Armstrong, Louis and Thomas Brothers, Armstrong, in His Own Words: Selected Writings. 1999 ISBN 0-19-514046-X
Bergreen, Laurence, "Louis Armstrong: An Extravagant Life". 1997 ISBN 0-553-06768-0
Brothers, Thomas, "Louis Armstrong's New Orleans". 2006 ISBN 0-393-06109-4
Cogswell, Michael, Armstrong: The Offstage Story. 2003 ISBN 1-888054-81-6
Elie, Lolis Eric, A Letter from New Orleans. Originally printed in Gourmet. Reprinted in Best Food Writing 2006, Edited by Holly Hughes, ISBN 1-56924-287-9
Jones, Max and Chilton, John, Louis Armstrong Story. 1988 ISBN 0-306-80324-0
Meckna, Michael, Satchmo: The Louis Armstrong Encyclopedia.2004 ISBN 0-313-30137-9
Storb, Ilse, "Louis Armstrong: The Definitive Biography". 1999 ISBN 0-8204-3103-6
Teachout, Terry, Pops - A life of Louis Armstrong. 2009; ISBN 978-0-15-101089-9


== Legături externe ==

Satchmo – My Life in New Orleans (1954) free download, autobiography
Desen animat din 1932, aflat în domeniul public, cu Betty Boop în care apare și Luis Armstrong, foarte tânăr
louis-armstrong.net – Sony BMG Music Entertainment Arhivat în 15 ianuarie 2013, la Wayback Machine.
Louis Armstrong by Nat Hentoff
Obituary, NY Times
Quotes and tributes
Discography Arhivat în 12 august 2007, la Wayback Machine.
Filmography @ imdb.com
The Louis Armstrong Society Jazz Band
Louis Armstrong: A Life in Music Arhivat în 13 mai 2010, la Wayback Machine. – slideshow by Life magazine
Seeing Black jazz critic Arhivat în 14 august 2002, la Wayback Machine. on the Uncle Tom question
the official website of the Louis Armstrong House & Archives
"Louis Armstrong Transcription Project – john p birchall"
Louis Armstrong Arhivat în 27 mai 2006, la Wayback Machine. at pbskids.org
Louis Armstrong at Find A Grave
David Margolick, The Day Louis Armstrong Made Noise
Smithsonian Louis Armstrong: A Cultural Legacy
Louis Armstrong at NPR Music
Louis Armstrong in Athens, Blog of the Digital Library of Georgia
Louis Armstrong: discography and early recordings (RealPlayer format) Arhivat în 1 mai 2014, la Wayback Machine. on the Red Hot Jazz website.
Milestone Louis Armstrong recordings Arhivat în 14 ianuarie 2016, la Wayback Machine. at Three Perfect Minutes
Louis Armstrong's autobiography online book
"Satchmo – My Life in New Orleans(1954)" free download
"Satchmo – My Life in New Orleans" Arhivat în 4 aprilie 2011, la Wayback Machine. another website
Louis Armstrong — știri și comentarii colectate la The New York Times
„Louis Armstrong”. Encyclopædia Britannica. 
Louis Armstrong la Find a Grave
Louis Armstrong la Internet Movie Database
Lucrări de sau despre Louis Armstrong în biblioteci (catalog WorldCat)
Louis Armstrong discografia la Discogs
Format:Louis Armstrong
Format:1990 Rock and Roll Hall of Fame