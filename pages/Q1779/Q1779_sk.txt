Louis Daniel Armstrong, známy ako Louis Armstrong (* 4. august 1901, New Orleans – † 6. júl 1971, New York) bol americký džezový trubkár, spevák a skladateľ. Mal veľa prezývok — Satchmo (skratka zo Satchelmouth — veľkoústy). Pops (tato — v tomto prípade džezovej rodiny), alebo aj King of Jazz (Kráľ džezu). Posledný z uvedených prívlastkov naznačuje, že Armstronga všeobecne pokladajú za najvýraznejšiu postavu džezovej histórie. Armstrong bol prvý džezový hudobník, ktorý dosiahol celosvetové uznanie, a jeho prvoradou zásluhou je, že vzbudil záujem o džez v mnohých krajinách sveta.


== Život ==
V rodnom New Orleanse sa už od detstva intenzívne zaujímal o hudbu. Lenže jeho matka bola príliš chudobná, než aby mu mohla kúpiť nástroj (otec od nej odišiel ešte pred jeho narodením). Louis preto spieval s chlapcami na uliciach, jednak pre potešenie, jednak pre nepatrný zárobok. Základné hudobné vzdelanie získal v polepšovni (poslala ho tam polícia, lebo oslavoval príchod nového roku streľbou z pištole), kde sa naučil čítať noty a hral na trúbku v školskom orchestri. Po prepustení príležitostne hrával v miestnych lokáloch. 
Prvé vážne angažmán získal roku 1917 v orchestri trombonistu Kida Oryho. Prelom v jeho kariére znamenal rok 1922: vtedy ho pozval jeho idol trubkár Joe King Oliver do Chicaga, aby tam hral druhý kornet v jeho orchestri. Tu sa zoznámil s klaviristkou orchestra Lilian Hardinovou, s ktorou sa roku 1924 oženil. V tom čase nahral Armstrong aj prvé platne. 
V roku 1924 odišiel do New Yorku, kde hrával v orchestri Fletchera Hendersona (v tom čase najznámejší černošský orchester). V New Yorku sa postupne začal tvoriť jeho originálny štýl. Roku 1925 sa vrátil do Chicaga, kde zostavil najprv kvinteto (Louis Armstrong and his Hot Five), neskôr septeto (Hot Seven). Nahrávky spomenutých skupín, aj niektoré ďalšie nahrávky z dvadsiatych rokov majú pre Armstrongov vývoj najväčší význam. V nahrávkach s Hot Five prezentoval svoj osobitný, často napodobňovaný chrapľavý spev, ktorý sa stal hlavným zdrojom jeho popularity. 
V priebehu tridsiatych rokov hral Armstrong väčšinou s veľkými orchestrami, od roku 1944 až do smrti účinkoval opäť s vlastnou malou 6 až 8-člennou skupinou (Louis Armstrong and his ALL Stars). 
Pre českých a slovenských priaznivcov džezu ostanú zážitkom jeho vystúpenia v pražskej Lucerne v marci roku 1965 .
Armstrong účinkoval aj vo viacerých filmoch. Jeho život je dosiaľ spracovaný v približne
dvadsiatich knižných prácach.
O niektorých pesničkách sa hovorí, že sú nadčasové. Ale skladba „What A Wonderful World“, ktorú nahral tri roky pred smrťou, je nesmrteľná. O 20 rokov neskôr zaznela vo filme Dobré ráno, Vietnam ("Good Morning Vietnam") režiséra Barryho Levinsona a aj v animovanom filme Madagaskar.  
Zomrel 6. júla 1971 vo veku 69 rokov na infarkt.    


== Dielo ==


=== Najznámejšie piesne ===
„When the Saints Go Marching In“
„What A Wonderful World“
„Hello Dolly!“
„On The Sunny Side Of The Street“
„How High The Moon“
„High Society“
„Down by The Riverside“
„Blueberry Hill“
„Moon River“
„Only You“
„Ramona“
„C´est si bon“
„Kokomo“
„Skokiaan“
„Deadlocked“


=== Filmy (výber) ===
Hello, Dolly!
High Society
The Glenn Miller Story
Young Man with a Horn


== Referencie ==


== Iné projekty ==

 Wikicitáty ponúkajú citáty   od alebo o Louis Armstrong
 Commons ponúka multimediálne súbory na tému Louis Armstrong


== Externé odkazy ==
Louis Armstrong v Internet Movie Database (po anglicky)
Biografie, Diskografie und News bei JazzEcho
Biografie und musikalische Entwicklung
engl. Biografie und Aufnahmen aus „The Red Hot Jazz Archive“
Hans-Jürgen Schaal zum 100. Geburtstag Armstrongs
Michael Telega: Louis Armstrong im Film
Ausführliche Biografie von Louis Armstrong in cosmopolis.ch
louis-armstrong.net - Sony BMG Music Entertainment Archivované 2013-01-15 na Wayback Machine
Louis Armstrong by Nat Hentoff
Quotes and tributes
Discography Archivované 2007-08-12 na Wayback Machine
The Louis Armstrong Society Jazz Band
Louis Armstrong: A Life in Music Archivované 2010-05-13 na Wayback Machine
Seeing Black jazz critic
the official website of the Louis Armstrong House & Archives
"Louis Armstrong Transcription Project - john p birchall"
Louis Armstrong Archivované 2006-05-27 na Wayback Machine
David Margolick, The Day Louis Armstrong Made Noise
Smithsonian
Louis Armstrong at NPR Music
Louis Armstrong in Athens
Louis Armstrong: discography and early recordings (Real Player format) Archivované 2014-05-01 na Wayback Machine
Milestone Louis Armstrong recordings Archivované 2016-01-14 na Wayback Machine
Louis Armstrong's autobiography online book
"Satchmo - My Life in New Orleans(1954)" free download
"Satchmo - My Life in New Orleans" Archivované 2011-04-04 na Wayback Machine