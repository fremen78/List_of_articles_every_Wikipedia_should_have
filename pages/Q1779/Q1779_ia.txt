Louis Daniel Armstrong, anque cognoscite secundo le nomines "Satchmo" e "Pops", nascite le 4 de augusto 1901 in Nove Orleans in Louisiana in le SUA, morite le 6 de julio 1971 in Nove York per un attacco cardiac, esseva un american trompettista, compositor e cantator de jazz, discoperite per King Oliver in New Orleans.
Ille nasceva in un ambiente povre in New Orleans. Su patre quitava le familia, quando Louis Armstrong esseva un baby, e su matre quitava Louis e su soror, qui habeva tres annos minus que ille, a su granmatre. In le etate de cinque annos ille cambiava domicilio retro al matre e su familia.
Louis Armstrong habeva su prime instruction de musica in 1913, quando ille esseva placiate in un asylo de education in New Orleans. In 1922 ille viagiava a Chicago pro devenir secunde cornettista in le "Creole Jazz Band" de King Oliver.
Su prime registration de disco de grammophono habeva loco in 1923. In le annos sequente ille se developpava como solista independente, e su stilo e rhythmo creava un nove stilo de sonar, combinate con su voce rauc characteristic e le irresistibile swing que ille usava pro representar le anima del jazz.
Inter le melodias que hodie es ligate a Louis Armstrong es "What a Wonderfuld World" (1967).
Louis Armstrong esseva 1924-1931 maritate con Lilian "Lil" Hardin Armstrong (1898-1971), qui esseva anque musico de jazz, cantator, arrangiator e gerente de un orchestra.
Ja in 1936 appareva le prime de duo autobiographias, "Swing That Music", que Louis Armstrong non mesme scribeva ma que tracta de su vita. Ille mesme scribeva "Satchmo: My Life in New Orleans" (1952), que monstra como le musico anque habeva un talento pro laborar con le lingua. Ille ja in 1922 comprava su prime machina a scriber.