Nicolaus Copernicus Torinenis (ur. 19 lutygo 1473 we Torůńu, zm. 24 moja 1543 we Frůmborku) – polski astrůnům, matymatyk, prawńik, ekůnůmista, stratyg, dochtůr, poeta, astrolůg, tumocz, kanclerz kapitůły warmińskij uod 1511,  wariński kanůńik, wrocławski scholastyk, duchowny katolicki.
Nojwożńijszym uod ńego dźełym je De revolutionibus orbium coelestium – Uo uobrotach ńybjeskych sferůw. Robjůł nad ńim we latach 1515–1530, nale ukozoło śe dźepjyro we 1543 roku we Nürnbergu, napisane we łaćińskij godce. Uopisowoł sam heljocyntryczno wizyjo wszechśwjata we mańyra zatela szczegůłowy, coby můgła stać śe naukowo użyteczno. Uogoszůno uod ńego teoryjo heljocyntryzmu bůła nojwożńijszům naukowům rewolucyjůom we dźejach ludzkośći uod czasůw starożytnych, mjanowanům roz za kedy  koperńikańskym przewrotym (uod polskigo spolszczyńo nazwiska na Kopernik).


== Przipisy ==