Mikolay Kopernik (lehçe Mikołaj Kopernik, almanca Nikolaus Kopernikus, Nikolas Koppernigk, latince Nicolaus Copernicus Torinensis; 1473 s. fevral 19, Torun, bugünki Lehistan — 1543 s. mayıs 24, Frombork, zemaneviy Lehistan) — leh astronomiyacı, riyaziyatçı, fizikacı, diplomat, iqtisadiyatçı ve ekim. Küneş sistemasınıñ küneşmerkezli nazariyesiniñ müellifi.


== Tercimeiyal ==
Torun/Torn (lehçe Toruń, almanca Thorn) şeerinde doğdı. 
Babası ticaret kitaplarında baqır satqan zengin katolik tuccarı olaraq qayd etilgen. 
Anası — Barbara Vattsenrode (almanca Barbara Watzenrode), Torundeki bay tuccar ve tükâncı Lukas Vattsenrodeniñ ve onıñ qadını Katarina Russeniñ qızıdır. Onıñ üç tata-qardaşı bar edi.
Nikolay Kopernikniñ balaları yoq edi, amma o yegenlerinen pek yaqın edi, olarnı ömrüniñ soñuna qadar eybetley edi.


== Kopernikniñ ilmiy faaliyeti ve onıñ emiyeti ==

Kopernik, özüniñ eñ esas «Kök kürreleriniñ aylanması aqqında» (latince De revolutionibus orbium coelestium) eserini, çoq şübelerden soñ ölgen senesi (1543) derc etti.
Alim bu eserinde Yerniñ ve aynı vaqıtta insannıñ Kâinattaki yerlerinen bağlı bütünley yañı bir añlam yerleştirip, dünyanıñ küneşmerkezli nazariyesiniñ yaratıcısı olğan.


== Menbalar ==