Dunia (pratiik: ) Suraj se duur tiisra planet hae. Ii Saur mandal (Solar System) ke chaar terrestrial planet me se ek hae. Iske matlab ii hae ki iske mass solid hae. Aur tiin terrestrial planet hae Mercury, Venus aur Mars. 
Dunia me dher rakam ke perr aur janwar hae, jisme admii bhi hae. Dunia universe ke ekke jagha hae jahan pe ii jaana jaawe hae ki jew hae. Science se ii pataa lage hae ki dunia 4.5 billion saal pahile banaa rahaa. Dunia me rahe waala chij dunia ke hawaa ke badal diin hae.
Dunia ke  71% of surface khaara paani waala ocean se covered hae.  Baaki 29% me patthar waala jamiin continent aur island ke ruup me hae. Dunia Solar System ke aur planet se interact kare hae, particularly jaada kar ke  Suraj aaur Chandarma se. Dunia, Suraj ke around orbit kare hae har 365.25 din me. Ek nachaai ke ek din bola jaawe hae aur ek orbit ke ek saal bolaa jaawe hae. Dunia ke lage khaali ek chandarma hae. 


== Dunia ke itihaas ==
Dunia, aur duusra sab planet bhi, 4.6 billion saal pahile banaa rahaa. Iske suruwaat Suraj se alag hae. Jab ke Suraj lagbhag puura hydrogen se banaa hae, sab planet duusra elements se banaa hae. Chhota planets, jaise ki Mercury, Venus, Dunia aur Mars puura garrhu element se banaa hae, lekin "gas giants" jaise ki Jupiter dher proportion me hydrogen aur helium se banaa hae.
Scientists log ii samjhr hae ki dunia ke Chandarma banaa rahaa jab dunia aur ek duusra planet (jiske kabh-kabhi Theia bola jaae hae) ek duusre ke dhakka maare rahin aur chandarma me duuno planet ke hissa hae.
Dunia ke paani duusra jagha se aais hae. Jab comet aur asteroid nunia ke dhakka maarin tab usme se paani condense hoe ke samundar ban gais.. Lagbhag 3.6 billion saal pahile, dunia me jiu suruu bhais rahaa.


== Notes ==


== References ==


== Duusra websites ==

"Solar Views". Calvin J. Hamilton. Retrieved 06-08-2009. 
"NASA â€“ Earth". Nasa. Archived from the original on 2005-03-10. Retrieved 06-08-2009.