La Tierra (símbolu astronómicu: ) ye'l tercer planeta del sistema solar. Ye l'únicu planeta nel que se conoz qu'esista vida. La Tierra tien un únicu satélite natural, la Lluna.
La Tierra xira alrodiu del Sol describiendo una órbita elíptica a una velocidá media de 29,8 km per segundu.
La distancia media que la separta del Sol ye de 149 600 000 km.
La Tierra fai los movimientos que vienen darréu de forma simultánea:

Tresllación sobre la so órbita alrodiu del Sol. (Tamién nomáu Periodu orbital).
Rotación sobre la so propia exa, que determina los díes y les nueches, con una duración de 23 hores, 56 minutos y 3,5 segundos.
Precesión y nutación.


== Estructura ==

La Tierra ta compueta de delles capes con diferentes composiciones químiques y comportamientu reolóxicu:

Corteya. Ye la capa más superficial y tien un espesor que varía ente los 12 km, nos oceanos, hasta los 80 km en cratones (porciones más antigües de los nucleos continentales). La corteya ta compuesta por basaltu nes cuenques oceániques y por granitu nos continentes.
Mantu. Ye una capa intermedia ente la corteya y el nucleu'l cual llega hasta una fondura de 2900 km. El mantu ta compuestu por peridotita.
Litosfera. Ye la parte más superficial que se comporta de manera elástica. Tien un espesor de 250 km y abarca a la corteya y la porción superior del mantu.
Astenósfera. Ye la porción del mantu que se comporta de manera fluyida.
Nucleu: Ye la capa más fonda del planeta y tien un espesor de 3475 km. Ta compuestu d'una aleación de fierru y niquel y ye nesta parte onde se xenera'l campu magnéticu terrestre. Ésti subdibídese a la vegada nel nucleu internu, que ye sólidu, y el nucleu esternu, que ye llíquidu.
Hidrósfera. Son les grandes mases d'agua que cubre'l 71% de la superficie terrestre.


== Ver tamién ==
Tectónica de plaques
Xeoloxía
Xeoloxía histórica


== Referencies ==


== Enllaces esternos ==
 Wikimedia Commons acueye conteníu multimedia sobre Tierra.