La Tiere (simbul: ) e je il planet dulà che e vîf la umanitât, il tierç in ordin di distance dal Soreli, il plui grant dai planets terestris dal sisteme solâr, e l'unic cuarp planetari dal sisteme solâr adat a sostignî la vite, almancul jenfri chei cognossûts ae sience moderne (ancje se a son ipotesis e in cualchi câs ancje di plui, che la vite, probabilmentri in forme microscopiche, a sedi stade presinte o a puedi jessilu ancjemò su cualchi cuarp dal sisteme solâr tant che Mart, Bielestele e cualchi lune dai planets gassôs).
La Tiere e à dome un satelit naturâl, la Lune, e la sô formazion e je datade 4 miliarts e mieç di agns indaûr. Il simbul astronomic de Tiere al é un cercli cun dentri une crôs. La linie orizontâl e rapresente l'ecuatôr, invezit che verticâl un meridian.