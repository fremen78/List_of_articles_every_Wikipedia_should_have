Bumi (Jawi: ‏بومي‎code: ms is deprecated ‎, nama astronomi: Terra) merupakan planet ketiga daripada matahari. Ia merupakan rumah kepada jutaan spesies, termasuklah manusia, bumi juga merupakan satu-satunya tempat di dalam semesta di mana kehidupan diketahui wujud.

Hasil kajian sains, planet ini telah dibentuk kira-kira 4.54 bilion tahun yang lalu,. Jarak purata Bumi dengan matahari adalah 149.6 juta kilometer dari Matahari. Lapisan udara dan medan magnet yang dipanggil magnetosfera yang melindung permukaan Bumi daripada angin suria, sinaran ultra merbahaya, dan radiasi dari angkasa lepas. Lapisan udara ini menyelitupi bumi sehingga ketinggian 700 kilometer dan yang selebihnya dianggap angkasa lepas. Lapisan udara ini dibahagi kepada troposfera, stratosfera, mesosfera, termosfera, dan eksosfera.
Lapisan ozon, setinggi 50 kilometer, wujud di lapisan stratosfera dan mesosfera dan melindungi bumi daripada sinaran ultra lembayung. Perbezaan suhu permukaan Bumi adalah di antara -70°C sehingga 55°C bergantung kepada iklim tempatan. Sehari di Bumi bersamaan 24 jam dan setahun di bumi bersamaan 365.25 hari. Bumi mempunyai jisim seberat 59,760 juta tan, dengan luas permukaan 510 juta km persegi. Ketumpatan Bumi pada 5,500 kilogram setiap meter persegi digunakan sebagai unit perbandingan ketumpatan berbanding planet yang lain, dengan ketumpatan Bumi sebagai 1.
Bumi mempunyai garis pusat sepanjang 12,756 kilometer. Graviti Bumi diukur sebagai 10 N kg-1 dijadikan unit ukuran graviti planet lain, dengan graviti Bumi sebagai 1. Bumi mempunyai 1 satelit asli iaitu bulan. 70.8% permukaan bumi diseliputi air. Udara Bumi terdiri daripada 78% nitrogen, 21% oksigen dan 1% wap air, karbon dioksida dan gas lain. Bumi dianggarkan mempunyai teras dalam bumi yang terdiri daripada besi nikel beku setebal 1,370 kilometer dengan suhu mencecah 4,500 °C, diselitupi pula oleh teras luar yang cair setebal 2,100 kilometer, diselitupi pula oleh mantel silika padu setebal 2,800 kilometer membentuk 83% isipadu bumi, dan akhir sekali diselitupi oleh kerak batu silika hampir 100 kilometer tebalnya.
Kerak bumi lebih nipis di dasar laut iaitu sekitar 5 kilometer. Kerak bumi terbahagi kepada beberapa bahagian dan bergerak melalui pergerakan plat tektonik (teori hanyutan benua) menghasilkan gempa bumi. Puncak tertinggi adalah gunung Everest setinggi 8,848 meter dan lautan terdalam mencecah 10,924 m. Tasik tertinggi adalah tasik Titicaca, dan tasik terbesar adalah Laut Caspian. Lautan terbesar ialah Lautan Pasifik. Lebih 2/3 kawasan Bumi dilitupi oleh air dan 12% daripada kawasan Bumi merupakan padang pasir.


== Penamaan ==
Nama "Bumi" dipinjam dari bahasa Sanskrit: भूमिcode: sa is deprecated  Bhūmi yang juga bermaksud "tanah" atau "dasar".


== Sejarah bumi dan kehidupan di dalamnya ==
Bumi tempat segenap makhluk hidup termasuk manusia telah terbentuk kira-kira 4,600,000,000 tahun lalu bersamaan dengan planet-planet lain yang membentuk sistem suria dengan matahari sebagai pusatnya.
Sejarah kehidupan di Bumi baru dimulai sekitar 3,500,000,000 tahun lalu dengan munculnya mikro organisma sederhana iaitu bakteria dan alga. Kemudian pada 1,000,000,000 tahun lalu baru muncul organisma bersel banyak.
Pada sekitar 540,000,000 tahun lalu secara bertahap kehidupan yang lebih komplek mulai berevolusi. Perkembangan tumbuhan pertama adalah pteridofita (tumbuhan paku), Gimnosperma (tumbuhan berujung) dan terakhir angiosperma (tumbuhan berbunga). Sedangkan perkembangan haiwan dimulai dari invertebrata, ikan, amfibia, reptilia, burung dan terakhir mamalia, kemudian akhir kali kemunculan manusia. Masa Arkaeozoik dan Proterozoikc bersama-sama dikenal sebagai masa prakambrium.


=== Zaman Arkeozoik (4.5 – 2.5 bilion tahun lalu) ===
Arkeozoikum ertinya "usia kehidupan purba". Zaman Arkeozoik (arkean) merupakan masa awal pembentukan batuan kerak bumi yang kemudian berkembang menjadi protokontinen. Batuan masa ini ditemukan di beberapa bahagian dunia yang lazim disebut kerak benua. Batuan tertua tercatat berumur kira-kira 3,800,000,000 tahun. Zaman ini juga merupakan awal terbentuknya Indrosfera dan Atmosfera serta awal muncul kehidupan primitif di dalam lautan berupa mikro-rganisma (bakteria dan alga). Fosil tertua yang telah ditemukan ialah fosil stromatolit dan sianobakteria dengan umur kira-kira 3,500,000,000 tahun.


=== Zaman Proterozoik (2.5 bilion – 290 juta tahun lalu) ===
Proterozoikum ertinya "masa kehidupan awal". Masa Proterozoikum merupakan awal terbentuknya hidrosfera dan atmosfera. Pada masa ini kehidupan mulai berkembang dari organisma bersel tunggal menjadi organisma bersel banyak (enkaryot dan prokaryot). Menjelang akhir masa ini organisma lebih kompleks, jenis invertebrata bertubuh lembut seperti ubur-ubur, cacing dan terumbu karang mulai muncul di laut cetek, yang bukti-buktinya dijumpai sebagai fosil pertama. Zaman Arkeozoikum dan Proterozoikum bersama-sama dikenal sebagai zaman pra-kambrium.


=== Zaman Kambria (590-500 juta tahun lalu) ===
Kambrium berasal dari kata "Cambria", nama latin untuk daerah Wales, tempat batuan zaman kambrium pertama kali dikaji. Banyak haiwan invertebrate mulai muncul pada zaman kambrium. Hampir seluruh kehidupan berada di lautan. Haiwan zaman ini mempunyai kerangka luar dan cengkerang sebagai pelindung. Fosil yang umum dijumpai dan penyebarannya luas adalah alga, cacing, sepon, karang, moluska, ekinodermata, brakiopoda dan artropoda (trilobit). Sebuah daratan yang disebut Gondwana (sebelumnya pannotia) merupakan bakal benua Antartika, Afrika, India, Australia, sebahagian Asia dan Amerika Selatan. Sedangkan Eropah, Amerika Utara, dan Greenland masih merupakan benua-benua kecil yang terpisah.


== Geografi ==
Pembahagian geografi: Benua
Keluasan:

Keseluruhan: 510.073 juta km2
Daratan: 148.94 juta km2 (29.2%)
Lautan: 361.132 juta km2 (70.8%)
Sempadan daratan: 251,480.24 km
Persisiran pantai: 356,000 km


== Sudut pandangan budaya dan sejarah ==

Simbol falak piawai Bumi terdiri daripada palang yang diterap lilit oleh bulatan, , melambangkan empat penjuru dunia.
Budaya manusia telah mengembangkan banyak pandangan planet ini. Bumi kadangkala dipersonafikasikan sebagai dewa. Dalam banyak budaya, Bumi ialah dewi ibu yang juga dewa kesuburan utama, dan menjelang pertengahan abad ke-20, Prinsip Gaia membandingkan persekitaran dan kehidupan Bumi sebagai satu organisma penswakawalaturan tunggal membawa kepada penstabilan luas keadaan yang boleh didiami. Mitos penciptaan dalam banyak agama melibatkan penciptaan Bumi oleh satu atau banyak dewa ghaib.
Penyiasatan saintifik telah mengakibatkan beberapa peralihan transformasi budaya dalam pandangan manusia terhadap planet ini. Kepercayaan awal dalam Bumi datar lama-kelamaan diganti di tanah jajahan Yunani selatan Itali pada akhir abad ke-6 SM oleh gagasan Bumi sfera, dianggap dicipta oleh kedua-dua ahli falsafah Pythagoras dan Parmenides. Menjelang akhir abad ke-5 SM, kesferaan bumi telah diterima sejagat dalam kalangan para cendekiawan Yunani. Bumi dahulu pada umumnya dipercayai sebagai pusat alam semesta sehingga abad ke-16, apabila para saintis pertama kali menunjukkan dengan pasti bahawa Bumi merupakan objek bergerak, sama dengan planet-planet yang lain di dalam Sistem Suria. Disebabkan oleh usaha para cendekiawan dan paderi Kristian berpengaruh seperti James Ussher, yang mencuba menentukan usia Bumi melalui analisis genealogi dalam Kitab Injil, orang barat sebelum abad ke-19 umumnya mempercayai Bumi paling lama beberapa ribu tahun. Hanya pada abad ke-19 para ahli geologi sedar akan usia Bumi sekurang-kurangnya berjuta-juta tahun.  Pada 200 tahun yang lalu, penduduk negara-negara di dunia mula melakukan aktiviti yang mampu merosakkan bumi. Sejak revolusi industri sehingga pada waktu sekarang tenaga yang digunakan untuk memajukan dunia adalah menggunakan minyak dan batu bara yang menghasilkan GRK dengan konsentrasi kepadatannya naik dari 280 parts per million sebelum revolusi industri (1780) naik menjadi 380 ppm (2008). Disebabkan kepadatan GRK ia menyebabkan bumi semakin panas. 
Lord Kelvin menggunakan termodinamik untuk menganggarkan usia Bumi antara 20 juta dengan 400 juta tahun pada tahun 1864, mencetuskan perbahasan kuat terhadap perkara itu; ia hanya apabila radioaktif dan pentarikhan radioaktif ditemui pada akhir abad ke-19 dan awal abad ke-20 bahawa mekanisme boleh dipercayai untuk menentukan usia Bumi telah dibuktikan, membuktikan planet ini berusia berbilion tahun lamanya. Tanggapan Bumi sekali lagi beralih pada abad ke-20 apabila manusia pertama kali melihat Bumi dari orbit, dan terutamanya dengan fotograf Bumi dikembalikan oleh program Apollo.


== Rujukan ==


== Bacaan lanjut ==
Comins, Neil F. (2001). Discovering the Essential Universe (ed. 2nd). New York: W. H. Freeman. Bibcode:2003deu..book.....C. ISBN 0-7167-5804-0. OCLC 52082611.


== Pautan luar ==

National Geographic encyclopedic entry about Earth
Earth – Profile Diarkibkan 2013-05-11 di Wayback Machine – Solar System Exploration – NASA
Earth – Climate Changes Cause Shape to Change – NASA
United States Geological Survey – USGS
Earth – Astronaut Photography Gateway – NASA
Earth Observatory – NASA
Earth – Audio (29:28) – Cain/Gay – Astronomy Cast (2007)
Earth – Videos – International Space Station:
Video (01:02) – Earth (time-lapse)
Video (00:27) – Earth and Auroras (time-lapse)
Google Earth 3D, interactive map