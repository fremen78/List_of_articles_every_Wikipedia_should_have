Bumi (hurup Arab Gundul: بومى; simbol:  dan ) entu bintang ider nomor tiga dari Mataari. Dari 8 bintang ider, Bumi – paling gedé kelima. Bumi entu bintang ider paling gedé kalo dibandingin ama bintang ider batu nyang laèn. Kotan-kotan, orang-orang nggero' Bumi entu "bintang ider blao". Bumi kebuat semprakan 4,54 miliar taon nyang liwat. Kehirupan baru muncul 3,5 miliar taon nyang lalu. Bumi punya lapisan litospèr dibagi-bagi jadi berapa lèmpèng Bumi. Enni lèmpèng begerak selama jutaan taon di antéro Bumi. 70% kawasan Bumi diisi sama aèr. 
Bumi sesènggolan ama benda langit laèn kaya' mataari èn bulan paké tarikan Bumi. Lamanya Bumi beputer di sumbunya entu seari, èn lamanya Bumi muter ngelilingin mataari di dia punya palak entu 365,26 ari. Keadaan Bumi entu mèncong 23,4° nyang bikin Bumi béda-béda musim di tiap daèrahnya. 
Bumi ada Bulan nyang nemenin muter ngelilingin mataari. Sesènggolan Bumi èn Bulan bikin Bumi jadi gablek naèk-sat, bikin Bumi keja miring biar ajeg, èn bikin anter-anteran Bumi punya leletan.
Bumi entu tempatnya mahluk hidup pada ngendek èn hidup, salah satunya entu manusia. Sumber kehirupan ngerangsek.


== Ruju'an ==