ukelan(烏克蘭) (Україна)
aicu a i iyurup (Europe) a pinuveqeveqan, sikamasanmusalj tua tjaljiqacanan a kadjunangan na seukelan, tjakedri tua elus a kadjunangan, tjara izua tu 4117 a kuraw nua caucauan (inika tinevelj a paliljaw i kelimiya). nu tjapasusuin a pinangalj a kadjunangan na seukelan, izua drusa a puluq saka sepatj a tjaljaveqeveqan, ita a pinuiqinaljanan a kimadju tu kilalaing, matjadrusa a veqeveqan (tjivu katua saivangpaw), izua pitju a puluq saka alu a pasauiday na seukelan a caucauan, izua zuma a seelus katua serumaniya a caucau, pinenetjan nua ukelan a sihu tu sikakaiyan niamadju a ukelan a kai, sa kakisusuan niamadju a 東正教. 
seukelan a kakaiyan na kemasi tua selavu i pasakacedas a selavu a kai. pinenetjan nua ukelan a sihu tu sikakaiyan niamadju, qau na masan drusa uta siqivuan a kai. seljudjen ta na silie a kavecikan tu masan niamadju a vecik, tjara izua namaretimalji katua na sesue a kavecikan. izua tu 4700 a kuraw a caucauan a seljudjen ta na ukelan a kakaiyan, itua selavu a kakayan, tjaiteku tua sesue a vecik kata sepulang a vecik. 
qadjav ka 800 a patje 899 a caviljan, na qemati a caucau sepasakacedas a serav tua sangasangasan a kaqinaljanan (kunian) kiamadjua sa namasan temalidu a lizuk a kiev. napupicul a kaqinaljanan niamadju tazua. ljakua kasi 1300 a caviljan, na pinaljavak aza iyukurin (Ukraine) nua kaqinaljanan a ulug’ulus (Ulug Ulus; Golden Horde), nua puland (Poland) katua kaqinaljanan a lituaniya (Lietuvos Didžioji Kunigaikštystė). a pasuvililj tua qaqecian a tjinaiviri (kemasi tua caviljan a 1700 a patje caviljan a 1721), na pinaljavak a iyukurin nua zuma a qinaljan. a pasuvililj tua caviljan a 1800, ulja penuljat a kadjunangan nua iyukurin a namasan pinaljavakan nua mazangiljan a rusiya (Russian Empire). sa patjara zuma a kadjunangan nua iyukurin, a pinaljavakan nua mazangiljan a awsciya hungary (Österreichisch-Ungarische Monarchie) tazua. 


== kaizuan ==