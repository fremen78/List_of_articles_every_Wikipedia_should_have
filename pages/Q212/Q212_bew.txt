Ukrain (hurup Arap gundul: اوكراين; basa Ukrain: Україна Ukraïna, pengucapan: [ʊkrɐˈjinɐ]) atawa mashur juga' Ukraina (hurup Arap gundul: اوكراينا) ada satu negara di Èropa Wètan. Ni negara watesan ama Ruslan di belah lor-wètan, Ruslan Puti di belah lor-kulon, Polen èn Slowaki di bekulon, srènta Honggeré, Ruméni, Moldawi, èn Transnistri, atu negara nyang mroklamirin dèwèk, di belah kidul-kulonnya. Di kidulnya, ada Laot Item.
Ukrain entu negara kiblik. Dia punya hopstad – Kiip (hurup Arap gundul: كييف; basa Ukrain: Київ Kyïv). Dulunya, ni negara pernah jadi bagèan Uni Sowièt sedari tahon 1922 ampé 1991.


== Pembagèan Ukrain ==
Ukrain dibagi jadi 24 oblast (kukuan) èn atu Kiblik Otonomi Kriméa.


== Kota-kota gedé di Ukrain ==
Kiip (sempragan akir abad ke-9 jadi sintrem Negeri Rus Kièwiah; mulain kemerdékaan Ukrain tahon 1919 ampé sekarang jadi sintrem negara Ukrain merdéka)
Harkip (pernah jadi Ukrain punya sintrem selamanya 1919—1934)
Denipro
Odésa
Saporijiah/Saporojiah
Lèmbereh


== Ruju'an ==