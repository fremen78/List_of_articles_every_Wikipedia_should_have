Ukraine (Україна, [ukrajina]) Europe ke ek des hae . Iske east me Russia, north me Belarus, west me Poland aur Slovakia, south-west me Hungary, Romania, Moldova aur Transnistria aur south me Black Sea hae.
Ukraine ek republic hae jiske capital Kiev (Київ — Kyiv [Kyjif] Ukrainian me; Киев [Kijef] Russian me) hae.
Iske official bhasa Ukrainian (українська мова, [ukrajin’s’ka mova] by Ukrainian) hae, blekin 30 se 50 % log Russian ke kaam me laawe hae.


== Ukraine ke administrative divisions ==
Ukraine ke 27 hissa me baata gais hae. Jisme se 24 oblast (province) hae, ek autonomous republic (Autonomous Republic of Crimea) aur dui city jeke special status hae; Kyiv aur Sevastopol. 24 province ke 136 district me baata gais hae.


== Ukraine ke itihaas ==

Western Ukraine me 1.4 milliom saal puraana paththar ke aujaar dekhae hae ki hian pe homonin log rahat rahin. Aadhmik insaan Ukraine me 32,000 BC se rahe hae jiske saabuut Crimea ke pahaarr me hae. 4,500 BC talak ek Neolithic culture aaj ke Ukraine waala jagha me achchhaa se prgati karat rahin. Log ii soche hae ki Ukraine me pahila dafe ghorra ke domesticate karaa gais rahaa. Lagbhag 3000BC me se Indo-European migration steppes se bhais rahaa. Iron Age ke samay, ii jagha me Iranian bhasa me baat kare waala log base rahin.   700 BC se 200 BC talak ii Scythian kingdom ke ek hissa rahaa.
Sixth century BC se Greek, Roman aur Byzantine colny Black Sea ke coast pe banaa rahaa. Ii 6th century AD talak rahaa. Fir hian pe Goths aaian aur uske baad Huns aain.7th century me ii ilaaka OLd Great Bulgaria ke niche rahaa, lekin ii century ke khalaa hoe talak ii jagha Khazar ke niche aais.
5th aur 6th century me hian pe pahila Slav log rahe lagin aur hian se uu log Balkans me fael gain


== Ukraine ke geography ==

Ukraine, Russia ke baad, Europe ke sab se barraa des hae, aur sab se barra des jon puura Europe me hae. Ukraine latitude 44 degrees north aur 53 degrees north ke biich me aur logitude 22 degrees east aur 41 degrees east ke biich me hae. Ii jagha me jaada kar ke samthar jamiin hae. Iske area 603,550 square kilometres hae aur 2,782 kilometres ke coastline hae. South west me Danube delta Romania se border bane hae. Ukraine me khaali dui khaas pahaar hae. West me Carpathisn Mounntains aur south me Crimean Mountains hae.
Ukraine ke kuchh khaas naddi hae Dnieper River, Seversky Donets, Bniester aur Southern Bug aur ii sab chaahe Black Sea, nai to Sea of Azov me bahe hae.
Ukraine ke natural resources me lithium, natural gas, kaolin, timber aur dher kheti kare laayak jamiin hae. Ukraine me dher environmental issues hae. Kuchh jagha me paani ke kami hae. Hawaa aur paani ke pollution, deforestation aur  Chernobyl Nuclear Power Planr se radiation.


== Chhaapa ke gallery ==

		
			
			
		
		
			
			
		
		
			
			
		
		
			
			
		


== References ==