Statistyk is in foarm fan tapaste wiskunde, wêrby't data oangeande in beskaat ûnderwerp sammele en ynterpretearre wurde. De útkomsten kinne brûkt wurde foar bygelyks wittenskiplike, ekonomyske en politike doelen. Kânsberekkening makket diel út fan de statistyk. It eigenskipswurd dat by 'statistyk' heart, is statistysk. Immen dy't him mei statistyk dwaande hâldt is in statistikus (fr. statistika).
It wurd statistyk komt fan de Modern Latynske term statisticum collegium (les oer steatssaken).