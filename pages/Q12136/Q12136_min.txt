Panyakik adolah suatu kaadaan abnormal dari badan atau pikiran nan mambuek indak nyaman, gangguan fungsi, atau kapayahan ka bakeh urang nan dipangaruahinyo. Kadang istilah ko digunoan pulo sacaro umum untuak manarangan cidera, cacek, sindrom, gujalo, kalainan tingkah laku, dan variasi biaso sabuah struktur atau fungsi, samantaro dalam konteks lain buliah dianggap sabagai kategori nan dapek dibedaan. Ado babagai jinih panyakik nan maancam manusia. Panyakik ko buliah disababkan dek kuman, bakteri, virus, racun, gagal fungsi organ, dan juo dek panyakik bawaan/katurunan. Untuak cegak dari panyakik, urang-urang biaso bakonsultasi jo surang dotor.
Patologi adolah ilimu nan mangkaji tantang panyakik. Subyek klasifikasi sistematik panyakik disabuik nosologi. Cabang ilimu pangatahuan nan labiah laweh tantang panyakik iolah kadokteran.