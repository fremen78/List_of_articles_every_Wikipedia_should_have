Wilhelm Richard Wagner, nuo az Richad Wagna (22 Mie 1813, Leipzig, Jormani â€“ 13 Febiweri 1883, Venis, Itali) wehna Jorman kompuoza, kandokta, tieta direkta ahn heseis, praimarili binuon fihn hapradem (ar "myuuzik jraama", az dehn kaal dem lieta). Anlaik muos a dieda griet apra kompuoza, Wagna rait buot sinario ahn libreto fihn wokdem.
Wagna kompozishandem, potikiula demde frahn ihn lieta piiriad, nuotobl fi kanchrapuntal texcha, rich kromatisizam, aamoni ahn haakestrieshan, ahn hilaboret yuus a leitmotif: myuuzikal tiim asosiet wid potikiula kiarakta, luokal ar plat eliment. Wagna payanier nof advans ina myuuzikal langwij, laka hexchriim kromatisizam ahn tuonal senta wa kwik-kwik shif, ush influens di divelopment a Yuuropian klasikal myuuzik wuoliip.
Ihn chransfaam myuuzikal taat chruu ihn aidie a Gesamtkunstwerk ("tuotal aatwok"), di sintisis a aal di puohetik, vijual, myuuzikal ahn jramatik aatdem, epitomaiz bai ihn maniumental fuo-apra saikl Der Ring des Nibelungen (1876). Fi chrai stiej demaya wok az ihn himajin dem, Wagna bil ihn uona apra ous, di Bayreuth Festspielhaus.