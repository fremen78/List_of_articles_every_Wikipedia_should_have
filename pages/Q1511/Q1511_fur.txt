Wilhelm Richard Wagner (pronunzie todescje: [ˈʁiçaʁt ˈvaɡnɐ]; 22 di Mai 1813, Lipsie, Gjermanie – 13 di Fevrâr 1883, Vignesie, Italie) al fo un compositôr, diretôr d'orchestre e scritôr todesc, cognossût soredut pes sôs oparis. Câs diviers de maiorance dai altri grants compositôrs, Wagner al scrivè tant il libret che il copion pai siei lavôrs.
Lis composizionis di Wagner, particularmentri chês dal so ultin periodi, a son considerabilis par la tiessidure contrapuntistiche, il ric cromatisim, lis armoniis, l'orchestrazion e l'ûs elaborat di leitmotivs: temis musicalis associadis cun particulârs personaçs, lûcs o elements de trame.


== Composizionis ==


=== Drams musicals ===
Lis gnocis (Die Hochzeit) (1832, incomplet)
Lis fadis (Die Feen) (1834, Prime: 29 di Jugn 1888 Munic)
La proibizion d'amâ o La novizie di Palermo (Das Liebesverbot oder Die Novize von Palermo) (1834-1836, Prime: 29 di Març 1836 Magdeburg)
Rienzi, l'ultin dai tribuns (Rienzi der letzte der Tribunen) (1837-1840, Prima: 20 di Otubar 1842 Dresde)
Wagner al ritignive che dome lis dîs oparis daûr a mertavin di jessi rapresentadis a Bayreuth, il teatri fat su di pueste da lui par la rapresentazion dai siei drams:

L'olandês volant (Der Fliegende Holländer) (1840-1841, Prime: 2 di Zenâr 1843 Dresde. Rielaborat intal 1852 (Zurig) e intal 1864 (Munic))
Tannhäuser (1842-1845, Prime: 19 di Otubar 1845 Dresde. Rielaborat intal 1847, intal 1860 (cd. "Version di Dresde"), intal 1861 (Paris, in lenghe francese), intal 1875 (Viene, cd. "Version parisine")
Lohengrin (1845-1848, Prime: 28 di Avost 1850, Weimar)
L'anel dal Nibelung (Der Ring des Nibelungen), in quatri partis:
Preambul: L'aur dal Ren (Das Rheingold) (1851-1854, Prime: 22 di Setembar 1869 Munic)
Prin dì: La Valchirie (Die Walküre) (1851-1856, Prime: 26 di Jugn 1870 Munic)
Secont dì: Sigfrid (Siegfried) (1851-1871, Prime: 16 di Avost 1876 Bayreuth)
Tierç dì: Il crepuscul dai diis (Götterdämmerung) (1848-1874, Prime: 17 di Avost 1876 Bayreuth)
Tristan e Isote (Tristan und Isolde) (1856-1859, Prime: 10 di Jugn 1865 Munic)
I mestris cantôrs di Norimberghe (Die Meistersinger von Nürnberg) (1845-1867, Prime: 21 di Jugn 1868 Munic)
Parsifal (1865-1882, Prime: 26 di Lui 1882 Bayreuth)