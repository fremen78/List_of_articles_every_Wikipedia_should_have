Ni Wilhelm Richard Wagner (; Panangibalikas nga Aleman: [ˈʁiçaʁt ˈvaːɡnɐ]; 22 Mayo 1813 – 13 Pebrero 1883) ket maysa idi nga Aleman a kompositor, direktor ti orkestra, direktor ti teatro ken polemista a naipangpangruna nga ammo para kadagiti bukodna nga opera (wenno dagiti "musika a drama", nga isu ti panagtawtawagna kadagitoy idi). Dagiti komposision ni Wagner, a naisangsangayan kadagiti naladladaw a paset ti panawenna, ket nalatakan dagitoy para kadagiti narikut a linabag, dagiti nabaknang a danggay ken orkestrasion, ken ti napasayaat a panagusar dagiti leitmotib: dagiti tema ti musika a mainaig kadagiti agmaymaysa a karakter, luglugar, kapanunotan wenno dagiti kumplot nga elemento. Nga isu ket saan a maipadpada kadagiti dadduma a kompositor, ni Wagner ket nagsurat ti musika ken libreto para kadagiti tunggal maysa nga obrana ti entablado. Dagiti dua a napili a kalatakan nga ammo manipud kadagiti obrana ket dagiti Sakay dagiti Valkyrie manipud iti opera a Die Walküre, ken ti Martsa iti Kasar (Koro iti Kasar) manipud iti opera a Lohengrin.


== Dagiti nagibasaran ==
Paammo


== Dagiti akinruar a silpo ==
 Dagiti midia a mainaig ken ni Richard Wagner iti Wikimedia Commons
 Dagiti inadaw a sasao a mainaig ken ni Richard Wagner iti Wikiquote (iti Ingles)
 Dagiti obra a mainaig ken ni Richard Wagner iti Wikisource (iti Ingles)