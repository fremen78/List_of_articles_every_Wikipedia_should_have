De Leonhard Euler, gebuer de 15. Abrëll 1707 zu Riehen an der Schwäiz, a gestuerwen den 18. September 1783 zu St. Petersburg, war e Schwäizer Mathematiker a Physiker.
Hie war produktiv an huet d'Mathematik vum 18. Joerhonnert dominéiert. Hie war ee vun deenen éischten, déi d'Analyse an der Physik developpéiert hunn. No him sinn 23 mathematesch Objeten, Formelen a Resultater benannt.
De 17. Mee 1727 huet den Daniel Bernoulli en op d'Akademie vu St. Petersburg geruff.
Déi lescht siwwenzéng Joer vu sengem Liewe war e komplett blann, wat en awer net dovun ofgehalen huet, bal d'Hallschent vu senger Aarbecht an där Zäit ze realiséieren.
Posthum ass en zu speziellen Éiere komm: säi Bild war um Schwäizer 10-Frang-Schäin. E Moundkrater an en Asteroid sinn no him benannt.


== Kuckt och ==
Lëscht vu Mathematiker
Lëscht vu Physiker


== Um Spaweck ==

Biographie (op Englesch)
Schwäizer 10-Franke-Schäin