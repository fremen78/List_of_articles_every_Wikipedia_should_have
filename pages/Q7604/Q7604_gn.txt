Leonhard Paul Euler (Basilea, Suísa; 15 jasyrundy 1707-San Petersburgo, Rrúsia Mburuvi; 18 jasyporundy 1783), ojeheróva avei Leonhard Euler ha Leonardo Euler, ha'e akue peteĩ oñemoarandúva papapykuaáre ha mba'erekokuaáre Suísa pegua. Kóva niko pe papapykuaahára tuichavéva saro'y XVIII pegua ha oĩ umi hembiapo hetaitéva ha herakuãvéva apytépe, ojeikuaa chupe oparupi ojapógui pe Euler papaha (e), papaha ojeipuruitéva jeipapápe mba'erekokuaápe.
Oiko San Petersburgo-pe (Rrúsia), ha Berlin-me (Purúsia) hekove pukukue ha heta mba'e pyahu ojuhu jeipapahápe ha papapy rekópe. Ha'e niko ojapo umi ñe'ẽngue ko'ágã jaipuru papapykuaáre. Upéicha avei herakuãitéva hembiapokue hetávagui mekánika rembikuaápe, tesapekuaápe ha mbyjakuaápe.
Euler oĩ umi papapykuaahára hembiapo hetaitéva apytépe, oñeimo'ã ñamoĩmbaha hembiapokue kuatiápe jaguerekóta amo 60 térã 80 aranduka poguasu. Peteĩ ñe'ẽnga oje'éva he'iha Pierre Simon Laplace  ohechaukáva mba'éichapa Euler ipokatu umi papapykuaahárape oúva hapykuéri: «Pemoñe'ẽke Euler rembiapo, Pemoñe'ẽke Euler rembiapo, ha'e niko ñane mbo'ehára guasu».


== Mandu'apy ==


== Joajuha ==
 Wikimedia Commons oguereko ta'ãnga Leonhard Euler reheguaCommons.