Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon. 

Vaticaanstad is de staatkundeg entiteit die 't Vaticaan belichaamp. Vaticaanstad ligk umslote in Italiaans gebeed; 't besteit oet neet mie es e deil vaan de stad Roeme, en wel oet de Sint-Pieterskèrk, de Vaticaanse Musea, de Vaticaanse Hove en ander pontificaal vertrèkke. Al einwoeners zien functionarisse vaan 't Vaticaan, geinen is dao gebore. Staotshoof is de paus. Vaticaanstad is 't kleinste land op Eerd.


== Taole ==
De meiste bewoeners, väöl entans, koume oet Italië en alle spreke Italiaans. De kèrktaol Latien is ouch officieel; daomèt is Vaticaanstad 't eineg land boe 't Latien zoe'ne status heet.


== Historie ==
Vaticaanstad is historisch gezeen de veurtzetting vaan de Kèrkeleke Staot, dee in 1870 te groonde góng wie 't nui keuninkriek Italië 't gebeed vereuverde. Dees annexatie woort door de kèrk neet erkind. In 1929 losde Benito Mussolini dit probleem op door mèt Pius X 't Verdraag vaan de Laterane te teikene. Dat verdraag markeerde de stiechting vaan Vaticaanstad.


== Externe link ==
Website vaan 't Vaticaan