Watikan (hurup Arab Gundul: واتيكان; basa Itali: Vaticano) atawa Kota Watikan  (hurup Arab Gundul: كوتا واتيكان) atawa Negeri Kota Watikan (hurup Arab Gundul: نݢرى كوتا واتيكان; basa Itali: Stato della Città del Vaticano) entu atu negeri daulat merdéka èn negara paling kecit di dunia, cuman 0,49 km2 doang luasnya. Ni negara bener-bener dicempèt ama Itali èn atu deri tiga negara di dunia nyang ada dicempèt ama atu negara (selaènnya San Marino èn Lésoto). Sebagé lagi, ni negara – atu-atunya negara nyang jadi cempètan kota, ya'entu cempètan kota Roma, hopstadnya Itali.
Kota Watikan entu sintremnya Gerèja Katolik Romèn èn dia punya guwernemèn, nama Tahta Kudus (hurup Arab Gundul: تخت قدس). Hop negaranya entu Baba atawa Paus, nyang juga' Uskup Roma èn hop Gerèja Katolik Romèn. Baba nyang sekarang entu Baba Pransiskus, nyang aslinya kerdinal Jorge Mario Bergoglio èn kepili pas 13 Maret 2013.


== Ruju'an ==