Le Citate Vatican o Citate del Vaticano , officialmente Stato del Citate Vatican, communmente etiam appellate simplemente Le Vaticano, con su 0,44 km² de superficie, e su 826 habitantes, le pais minus extense e populate del mundo. Illo es inclavate in le citate de Roma (Italia), con le qual illo ha 4 km de frontiera. Le chef del stato, que concentra le poteres legislative, executive e judicial, es le Papa, eligite per un conclave de cardinales. Le linguas official es italiano e latino. Le numerario, secundo un accordo subscripte con le Union Europee, es le euro. Le Vaticano dispone tamben de terminal ferroviari e emissor de radio (Radio Vaticana).
Le Citate Vatican esseva create in 1929 per le Pacto de Laterano, firmate per Pietro Gasparri, in representation del Sancte Sede, e Benito Mussolini, prime ministro italian, durante le pontificato de Pio XI. Assi terminava le «Question roman», le disputa inter le Sancte Sede e le Regno de Italia que habeva existite desde 1870. Le Citate del Vaticano se trova in le lista del Patrimonio Mundial del UNESCO.
Le Sancte Sede, autoritate central del Ecclesia Catholic, governa le Citate del Vaticano e gere su interesses diplomatic.


== Referentias ==