Vatikan (bahasa Italia: Città del Vaticano) merupakan sebuah negara kota yang dikelilingi bandar raya Roma di Italia. Ia merupakan negara yang paling kecil di dunia dari segi keluasan tanah - sebanyak 44 hektar (110 ekar atau 0.44 km persegi) - dan kependudukan, sebanyak 1000. Negara kota ini dibentuk pada 1929 melalui Perjanjian Lateran antara pemerintah Itali dan Takhta Suci, bidang kuasa kepada mazhab Roman Katolik dan Timur dari seluruh dunia yang wujud sejak awal agama Kristian lagi. Kota Vatikan merupakan pusat Takhta Suci dan pusat pentadbiran Gereja Roman Katolik sedunia.


== Pemerintahan ==


=== Ketua negara ===
Paus merupakan ketua negara Kota Vatikan secara ex officio, di mana peranan beliau bergantung kepada tugasnya sebagai biskop ketua keuskupan Rom. Istilah "Takhta Suci" yang berkaitan dengan jawatan beliau tidak merujuk kepada Kota Vatikan tetapi kepada pemerintahan kepaderian dan kerohanian Paus yang dilaksanakan secara besarnya melalui Kuria Rom. Gelaran rasmi beliau mengikut perananya dalam Kota Vatikan ialah Sovrano dello Stato della Città del Vaticano ("Ketua Negara Kota Vatikan").


=== Hubungan luar ===
Negara ini merupakan kawasan negara yang diiktiraf di bawah undang-undang antarabangsa, namun Takhta Sucilah yang menguruskan hubungan diplomatik bagi pihaknya selain hubungan milik bidang kuasa itu sendiri yang memasuki perjanjian antarabangsa. Oleh itu, negara ini tiada perkhidmatan diplomatiknya sendiri. 
Kota Vatikan merupakan salah satu negara dunia yang tidak dapat merumahkan kedutaan disebabkan kekurangan ruang. Kedutaan-kedutaan asing Takhta Suci terletak dalam kota Rom.
Saiz Kota Vatikan tiada kaitan dengan pengaruh meluas Takhta Suci sebagai suatu entiti yang berbeza dan ditubuhkan lebih awal lagi daripada negara tersebut. Walau bagaimanapun, ia melibatkan diri dalam pertubuhan antarabangsa tertentu yang berperanan mengikuti geografi sesebuah kawasan sebagai ahli penuh mahupun ahli pemerhati, antaranya:

Persidangan Pentadbiran Pos dan Telekomunikasi Eropah (CEPT)
Pertubuhan Satelit Telekomunikasi Eropah (Eutelsat IGO)
Majlis Bijirin Antarabangsa (IGC)
Institut Sains Pentadbiran Antarabangsa (IIAS)
Kesatuan Telekomunikasi Antarabangsa (ITU)
Pertubuhan Satelit Telekomunikasi Antarabangsa (ITSO)
Interpol
Kesatuan Pos Sedunia (UPU)


== Wilayah ==
Rangkuman wilayah Kota Vatikan termasuk Dataran Santo Peter, Basilika Santo Peter, Istana Apostolik dan sebagainya. Wilayah ini dikelilingi satu tembok yang juga merupakan sempadan antarabangasa antara Kota Vatikan dan negara Itali.


== Demografi ==


=== Kewarganegaraan ===
Kewarganegaraan negara ini tidak berdasarkan jus sanguinis (kelahiran oleh warga sesebuah negara sungguhpun di luar kawasan negara tersebut) mahupun jus soli (kelahiran dalam kawasan negara tersebut) tetapi secara jus officii, yakni melalui penjawatan kerja dalam suatu keupayaan perkhidmatan kepada Takhta Suci. Status kewarganegaraan ini secara biasanya akan luput selepas tamat perkhidmatannya. Kewarganegaraan turut dilanjutkan kepada pasangan, ibu bapa dan keturunannya dengan syarat mereka duduk bersama pemegang kewarganegaraan tersebut. Takhta Suci mengeluarkan pasport perkhidmatan serta diplomatik manakala Kota Vatkan lebih mengeluarkan pasport biasa kepada warganegaranya 
Sesiapa sahaja yang terlucut kewarganegaraan Vatikannya tanpa memiliki apa-apa warganegaraan lain secara automatiknya menjadi warganegara Itali seperti yang termaktub pada Perjanjian Lateran.
Terdapat 558 orang yang memiliki kewarganegaraan Vatikan termasuk Paus sendiri manakala sebanyak 246 orang yang menghuni negara itu tidak memiliki kewarganegaraan tersebut selewat 31 Disember 2005.
74% daripada 557 orang warga tersebut merupakan kakitangan gereja:

58 orang kardinal yang mendiami kota Rom, kebanyakannya di luar kawasan Vatikan;
293 orang paderi, ahli misi diplomatik Takhta Suci yang mendiami negara-negara lain,yang memebentuk separuh bilangan warga penduduk negara tersebut.
62 orang paderi lain yang bekerja untuk Kota Vatikan namun tidak semestinya mendiami negara tersebut.
101 ahli Pengawal Swiss membentuk 18% keseluruhan penduduk Vatikan, dan terdapat hanya 55 orang biasa lain dengan kewarganegaraan Vatikan.


== Rujukan ==


== Pautan luar ==

Vatican City State - official website Diarkibkan 2007-11-28 di Wayback Machine
Vatican Radio station Diarkibkan 2004-03-24 di Wayback Machine
Vatican TV
Official Youtube Channel for the Vatican
Chief of State and Cabinet Members Diarkibkan 2008-12-10 di Wayback Machine
"Holy See (Vatican City)". CIA World Factbook (ed. 2024). Agensi Perisikan Pusat.
Holy See information from the United States Department of State
Holy See from UCB Libraries GovPubs
Vatikan di Curlie
 Atlas Wikimedia Vatican City

Interactive map of Vatican City
Video (YouTube) of St Peters and the Vatican City
Vatican City at Encyclopaedia Britannica
History of Vatican City: Primary Documents
Lateran Pacts of 1929
Agreement Between the Italian Republic and the Holy See, 18 Feb. 1984
Passetto Passage from Vatican to Castel Sant'Angelo
Map of Vatican City
Piazza San Pietro in Vaticano Virtual Tour with map and compass effect by Tolomeus
The Vatican as a Free Society by Carlo Lottieri
The Pope's Walls
stpetersbasilica.org Largest online source for St. Peter's in the Vatican
UNESCO site
Vatican Philatelic Society Premier online source of information about Vatican City postage stamps
Vatican Secret Archive Diarkibkan 2011-04-22 di Wayback Machine
Vatican Museums Online
Walls of Rome
World Heritage Site
Vatican City Live Webcam
Daily Time Lapse Movies of the St. Peter Square Webcam in the Vatican City Diarkibkan 2009-04-04 di Wayback Machine
Vatican City Airlines

Video Interview with Vatican webmaster, Sister Judith Zoebelein.