Un desyerto es la rejion jeografika total o kaji del todo inabitada, en la kuala las luvias kaji nunka alkansan los 250 milímetros al anyo i la tyerra es árida i seka. Endemas, puede ser konsiderado un ekosistem o un bioma. Un desyerto es un ekosistem el kualo es konosido por tener poka vida, má este depende de la klasa de desyerto; en munchos egziste vida abundante, kon plantas adaptadan a la poka luvia i la fauna uzualmente se okulta durante el diya para konservar la umedad, lo ke signifika ke un ekosistem de desyerto es árido; ni afilú las modérnas teknolojiyas de oy endiya azen kolay el estableser povlasiones i viyas. Los desyertos konforman la rejion má ekstensa del planeta: la su area total es de 50 milyones de kilómetros katrados, kaji una tresera parte de la superfisie del planeta (16% desyertos kálidos i 14% desyertos friyos).