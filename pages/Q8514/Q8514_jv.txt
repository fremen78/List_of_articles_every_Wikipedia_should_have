Sajeroning istilah géografi, sagara wedhi utawa ara-ara ya iku palemahan kang ora ana tetuwuhan lan arang udan. Curahé kurang saka 250 mm per taun. Sagara wedhi dianggep duwé kabisan sithik kanggo mulasara kauripan. Yèn dibandhingaké karo wewengkon kang luwih teles bab iki manawa bener, sanadyan yèn dititèni, sagara wedhi kerep duwé kauripan kang racaké kasamun (mligi ing wayah awan) kanggo jaga drawané awak. Kurang luwih saprotelon wewengkon bumi wujud sagara wedhi.
Bentang sagara wedhi duwé sawatara praèn umum. Sagara wedhi sapérangan gedhé dumadi saka watu karang. Gumuk lan dhataran mawa watu uga awujud ing sagara wedhi.
Sagara wedhi kadhang-kala duwé kandhutan cadhangan mineral kang aji kang kadhapur ing saubengan salit utawa kapapar déning gigisan. Garingé wewengkon sagara wedhi ndadèkaké papan kang ancas kanggo ngawètaké barang paninggalan sajarah sarta fosil.


== Uga delengen ==
Pratélan sagara wedhi ing donya