Nu disertu o deseretu è na riggiuni giugràfica carattirizzata di mancanza di vigitazzioni, clima àridu, e supirfici di rina, cu furmazzioni di maccuna, secunnu li forzi dî venta.
Nu disertu pò aviri punti unni crisci na certa vigitazzioni di manera puru assai ntensa, grazzi a surgenti suttirranii chi pirmettinu lu mantinimentu di formi di vita: sunnu li oasi, chi ntô disertu dû Sahara sunnu punti unni li viaggiatura e armali di traspostu comu lu cammellu si pònnu ripusari.
Lu disertu nurmarmenti havi na stinsioni assai granni e pò cupriri la quasi tutalità di un Paisi mediu granni. Lu disertu cchiù granni dû munnu è cirtamenti lu desertu dû Sahara ntî l'Àfrica centru sittintriunali. Autri diserti s'attrovanu tra la Mongolia e la Cina (lu disertu dû Gobi), o ntô mediu orienti tra l'Arabbia Saudita, l'Iraq e l'Iran.