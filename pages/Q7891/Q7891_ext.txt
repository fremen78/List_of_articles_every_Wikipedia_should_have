El sistema respiratoriu o aparatu respiratoriu, es el conjuntu de órganus que posin los seris vivus con la finalidá de entercambial gasis con el meyu ambienti. Su estrutura i hunción es mu variabli dependiendu del tipu de organismu i su abitat.
El órganu prencipal del sistema respiratoriu umanu i delos animalis mamíferus es el pulmón. Enos alveolus pulmonaris se produzi meyianti la dihusión pasiva el procesu de entercambiu gaseosu, gracias al qual la sangri cata el ossígenu amosféricu i elimina el dióssiu de carbonu (CO2) produtu de desechu del metabolismu.​ El sistema respiratoriu umanu está constituiu polas fosas nasalis, boca, faringi, laringi, tráquea i pulmonis. Los pulmonis costan de bronquius, bronquiolus i alveolus pulmonaris. 
Los músculus respiratorius son el diafragma i los músculus entercostalis. En la inspiración el diafragma se contrai i desciendi, polo qual la cavidá torácica se amplía i el airi entra enos pulmonis. Ena espiración o exalación, el diafragma se relaja i subi, la cavidá torácica disminuyi de tamañu provocandu la salia del airi delos pulmonis hacia el exteriol. 
Amás del entercambiu de gasis, el sistema respiratoriu es un importanti en mantenel el equilibriu entri áceus i basis nel cuerpu a travis dela eficienti eliminación de dióssiu de carbonu dela sangri. 


== Huentis ==