Losow-kegin yw rannow a   dybrys gan tus avel boos. An styr ma yw usys yn fenowgh dhe styrya pub stoff plans dybradow, ow komprehendya an bleujyow, frooth, garrow, del, gwreydh ha has. 
Karetys hag avalow dor yw rannow a wreydh an plansow, mes drefen aga bos dybrys gans tus, losow-kegin yns i. Nyns ymons i y'n keth klass ha frooth, know, erbys, spisys po greunvosow. Prederys yw yn fenowgh bos avalow kerensa sort a losowen-gegin, mes drefen bos gansa hasennow, yn losoniethek frooth yns i. Rann bosek a  vegyans tus yw losow-kegin. I a's teves vitamynnow A, B, C, D, monyow ha karbohydratow. Komendyansow an USDA rag Amerikanyon a lever y tal dhe dus dybri yntra pymp ha naw rann a frooth ha losow-kegin pub dydh. Sommen an myns dybrys a wra varya ow kregi war oos ha reydh. 


== Istori ==
Kyns ammeth, tus o helghyoryon-kunteloryon. I a hwila frooth, know, garrow, del, bollennow ha keler, ha helghya enevales po marow po byw rag boos. Prederys yw bos tevi trevasow yn lannerghi koswigow an ensampel kynsa a ammeth. Eghennow dhe les a blansow a veu tevys ha hwenn (plansow nag o dhe les) removys. Dewis plansow gans gnasow da kepar ha frothen veur po tevyans uskis a dhallathas yn skon wosa henna. 
Gwirhaval yw lies den a-derdro'n bys dhe dhalleth tevi trevasow y'n oos 10,000 K.O.K. dhe 7,000 K.O.K.. Ammeth omvaga o an sort a-varra a ammeth, hemm yw tevi trevasow lowr rag aga theyluyow. Henna a veu gesys o usys dhe geschanjya rag gwara erel. Dhe bub rann a istori, y hallsa tus rych affordya sortow dyffrans a voos ow komprehendya kig, losow-kegin ha frooth. Mes megyans tus voghosek o skwithus dres eghen, dell yw usys neb chifboos gwrys a ris, sugal, gwaneth, barlys, myll po hwegys. Keworra losow-kegin a wre varyans dha'aga megyans. 


== Nebes losow-kegin kemmyn ==


== Askorrans ollvysel losow-kegin ==