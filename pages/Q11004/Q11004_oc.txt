Un legum, var. legume,  lieume, ortalha, ortalissa es al sens estricte la part comestible d'una ortalha. Dins son sens culinari, lo mot legum designa tota partida comestibla d'un vivent non animal siá vegetal, campairòl, o protista (qualques algas), que siá pas sucrada al gost. S'inclutz tanben jos aqueste nom las plantas que nos provesisson los condiments e las èrbas finas. Per oposicion, las partidas comestiblas de gost mai doç son dins lo sens culinari de fruches. 
En botanica, legum designa la teca, fruch especific de las leguminosas.