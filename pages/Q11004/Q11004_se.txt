Ruotnasat leat šattut maid olmmoš sáhttá atnit borramuššan, muhto mat eai leat šaddosat, niehtit, urtasat, máistagat dahje gortnit. Ruotnasiid sáhttá juohkit iešguđet joavkkui:

lastaruotnasat degomat kiinnágálla, lastasaláhtta ja spináhtta
lávkeruotnasat degomat fiskeslávki, rukseslávki ja vilgeslávki
lieđđeruotnasat degomat artisohkka
nađđaruotnasat degomat rabárber
ruohtasruotnasat degomat návrraš, ruksesruohtas ja rušpi
šattusruotnasat degomat paprika, tomáhta ja agurka