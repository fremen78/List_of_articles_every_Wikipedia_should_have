Barazkiak, baita ere ortuariak (bizk.) edo berdurak, baratzetik ateratako elikagaiak dira, landareetatik eratorriak gehienetan, baina onddoak ere izan daitezkeenak. Lekaleak (aleak dituztenak) definizio honen barruan sar daitezke, batzuetan bereiz sailkatzen diren arren. Baratzezaintza da barazkien hazkundeaz arduratzen den zientzia eta aktibitatea.
Hitz horiek ez dute zentzu zientifikorik, eta erabilera arbitrario eta subjektiboa dute, norbanakoek elikagaiak prestatu eta hautatzeko dituen kultura ohituren araberakoa baita.


== Frutak eta barazkiak ==
Barazki hitza sukaldaritzan erabilitako terminoa da, ez hitz botaniko edo zientifikoa. Bestalde, fruta edo fruitu hitzak sukaldaritzan esanahi bat du, eta ikuspuntu botanikotik beste bat. Sukaldean, gozoak diren edo azkenburuko gisa erabiltzen diren fruituei deritze fruta.
Jangarriak diren hainbat fruitu, esaterako tomatea eta piperra, barazkitzat hartzen dira, ez frutatzat. Gehien bat plater gaziak prestatzeko erabiltzen diren fruituak dira barazki gisa sailkatzen direnak.


== Barazkien sailkapena ==
Sailkapen hau jangarria den landare atalaren arabera egin da.

Fruituak: alberjinia, piperra, kuia, kuiatxoa, tomatea
Fruitu-gorputzak: onddoak
Erraboilak: tipula, porrua, baratxuria
Hosto eta zurtoin berdeak: zerba, kardua, eskarola, uraza, ziazerba, perrexila, aza
Lorea: orburua, azalorea
Zurtoin gazteak: zainzuria
Leka freskoak: ilarra, baba, leka
Leka lehorrak: babarruna, dilista, txitxirioa
Sustraiak: azenarioa, beterraba, arbia, patata


== Euskal Herriko baratzea ==
Nafarroako Erriberan biltzen dute barazkien ekoizpenik handiena, klimaren eta lurraren ezaugarriei esker.


== Barazkiaren kozinatze teknikak ==
Barazkiak kozinatzeko teknika gehienak onartzen ditu, egosita, lurrunetan, erreta labean, plantxan edo parrilan, erregosia, sueztituak, frijitua…… Behiala ortuari gehienak gehiago kozinatzen baziren ere, gaur egun gero eta gutxiago kozinatzen dira, kolore eta zaporeak hobeto mantentze alder


=== Barazkiak Ingeles-erara egosiak ===
Irakiten dagoen gazitutako uretan, barazkia egostea, eta hau puntuan dagoenean, kolpetik ur hotzetan, egosketa moztea. Barazki berde guztiak bereziki lekak, aza, zerbak, ziazerbak, borraja, Bruselako azak, azenarioa, aza lorea, brokolia,....... Patata aldiz ur hotzetatik abiatzea komeni da.


==== Barazkiak egosteko pauso nagusiak ====
Barazkiak ongi garbitu, moztu edo zatitu dagokion tamainan.
Ur gazitua irakiten jarri. Kasu batzuetan azukrea ere, zainzuriak...
Barazkiak ur irakin indartsu batera poliki-poliki sartu, urak irakinaldia gal ez dezan. Modu horretan kolore berdea hobeto mantenduko du.
Egosteko denborak errespetatu; pasatuko bagina, barazkiak kolorea, mantenugaiak eta zaporea galduko lituzke.
Barazkia egosirik dugunean, eta momentuan jan behar ez badugu, ur hotz eta izotzarekin hoztu. Hala ere badira barazki batzuk hoztu behar ez direnak, kolorea edo zapore asko gal dezaketelako. Aza gorria, karduak eta orburuak egositako ur berdinean utzi behar dira hozten, kolorea eta zaporea gal ez dezaten; hau egiteko barazkia guztiz egosten amaitu baino lehenago sua itzaliko dugu. Azenarioa berriz, ez dugu ur hotzetatik pasako.
Azkar zahartu eta herdoiltzen diren barazkiak ere baditugu, orburua edo kardua, kasu. Horiek salda zurian limoi zuku eta irinarekin egosteko aukera bat izango da.
Irakindako urari bikarbonatoa eta perrexila gehitzea beste modu bat da kolorea mantenarazteko.


==== Barazkiak egosteko denbora gomendatuak ====


=== Barazkia lurrunetan egosia ===
Ur edo likido zaporetsu batek sortzen duen lurrinaren ondorioz barazkia  egostea. Zatiturik, lurrunetan edozein barazki egos daiteke. Lurrunetan egosteak ezaugarri organoleptiko eta nutrizionalak egokien mantentzeko teknika da.


==== Barazkiak lurrunetan egosteko pauso nagusiak ====
Barazkiarekin aurre lanak ( garbitu, zuritu, moztu, zatitu) burutu.
Lurrunetan egosteko lapikoan edo lurrunetan egosteko labea ongi berotu eta barazkia bertara sartu.
Dagokion denboran egosi. Ohiko lurrun kazolan, honek 100ºC harrapatzen ez dituenez, ohiko egosketan baino %10 denbora gehiago erabili.
Lurrunetan egositako barazkiak, oliba olio gordinarekin, olio errearekin edo bestelako saltsaren batekin aurkez daitezke.


=== Barazkia labean ===

Barazkia, ongailuekin labe bero batean sartu, kanpotik kurruskari eta barrutik samurra eta hezea lortzea du helburu. Piper gorria, piper berdea, tipula, alberjinia, kuiatxoa, kuia, patata.....


==== Barazkiak labean erretzeko pauso nagusiak ====
Barazkiari dagozkion aurre lanak ( garbitu, haziak kendu, zuritu,) egin.
Gatz eta olioarekin ondu eta labeko erretilu batean jarri.
Likido batekin ( ura, ardoa…) busti eta labe ez oso beroan erre.
Labetik ateratzean estali eta bere horretan utzi minutu batzuetan.
Azal fina duten barazkiak zuritu, moztu….
Oliba olio eta bestelako ongailuekin amaitu.


=== Barazkiak plantxan ===

Bero zuzena duen plantxa edo zartagin oso bero baten gainean, ondutako barazkia erretzea, kanpotik txigortuta eta barrutik, xamur, heze eta bustia lortuz. Xerra finetan edo zati txikietan moztu daitezke barazkiak. Era berean, txikiak direnak. Gogorregiak diren kasuetan, aldez aurretik galdarraztatu egiten dira: kuiatxoa, kuia, alberjinia, zainzuria, azenarioa, brokolia....


==== Barazkiak plantxan prestatzeko pauso nagusiak ====
Barazkia garbitu eta zatitu edo xerratu.
Zuzenean plantxan egiteko gogorregia balitz ( zainzuria, azenarioa, brokolia ) galdarraztatu denbora laburrean. Zatitu, edo xerratu.
Ondu gatz eta olioarekin.
Plantxa bero batean, bi aldeetatik kozinatu.
Olio gordinarekin edo saltsa bat jarri lagungarri moduan.


=== Barazkia parrilan errea ===
Ikatzaren berotasunean, eta honen ketan barazkia erretzea, kanpotik txigortu eta kurruskari, barrutik samur eta heze utziz. Barazki batzuk (piperrak) osoan erretzen dira. Beste batzuk, ordea, xerra finetan ( kuia, kuiatxoa, alberjinia…) edo zati txikietan moztuta; bigarren kasu honetan, parrilako hagak estuagoak izan beharko dute barazkia ikatzetara ez erortzeko. Gogorregiak diren barazkien kasuetan (zainzuriak, brokolia..) aldez aurretik minutu gutxi batzuetank galdarraztatu daitezke: kuiatxoa, kuia, alberjinia, zainzuria, azenarioa, brokolia.


==== Barazkiak parrilan erretzeko pauso nagusiak ====
Barazkia ongi garbitu, haziak erretiratu, moztu edo xerratu.
Beharko balu, galdarraztatu minutu batzuetan.
Ondu gatz eta olioarekin.
Parrila bero batean bi aldeetatik kozinatu.
Olio gordina edo saltsa bat erabili lagungarri moduan


=== Barazki salteatuak ===
Koipe gutxirekin, su bizian eta denbora laburrean, osagaia gorrituz edo txigortuz kozinatzeari esaten zaio. Piperrak, kuiatxoa, alberjinia, azenarioa, tipula, basa zainzuriak, aza, brokolia, …..zati txikietan edo tira finetan moztuak.


==== Barazki salteatuak prestatzeko pauso nagusiak ====
Barazkia ongi garbitu, haziak erretiratu eta zati karratuetan, tiretan edo beste forma batean moztu.
Zartagin edo saute oso bero jarri oliba olioarekin eta barazkiak gehitu.
Barazkiak denbora laburrean, kolorea hartu eta pittin bat egin arte eduki. Amaieran gazitu.
Salteatutako barazkia ez da oso biguna utzi behar.


=== Barazki frijituak ===
Oso beroa dagoen koipe ugaritan, barazki zatitua, estalita ( irineztatuta birrineztatuta, tempuran, orly orean....) bertan murgilduz eta kozinatze motza eginez, kanpotik zarakar gorritua sortu, eta barrutik bigun eta heze mantentzean datza.
Piperrak, kuiatxoa, alberjinia, azenarioa, tipula, basa zainzuriak, aza, brokolia, …..zati txikietan edo tira finetan moztuak.


==== Barazki frijituak prestatzeko pauso nagusiak ====
Barazkia ongi garbitu, haziak erretiratu eta xafletan, tiretan edo beste forma batean moztu.
Barazkia estalkian pasa.
Zartagin bat olio ugarirekin sutan jarri.
Olioa oso bero dagoenean, bertaratu barazkiak kontu handiarekin.
Denbora laburrean, kolorea hartu eta pittin bat egin arte eduki.
Paper xurgatzailea duen erretilu batera atera eta gazitu.


== Barazki  prestaketan truko eta aholkuak ==


== Barazki mozketak ==
Xehatu edo "Brounoise" barau dugu izen klasikoa. Barazkia xehatzeari esaten zaio.  Mozketarik txikiena dugu, normalean sueztitu edo erregosteko erabiltzen da. Xehatutako barazkiak inoiz ez dira su bizian kozinatzen.
Dado txikitan edo "Printanier" eran, barazkia dadotan edo lauki txikietan mozteari esaten zaio. Dado hauek  0,5cm inguruko karratuak izaten dira. Mozketa hau ematen zaien  barazkiei,  bere horretan aurkezteko helburua izaten dute. Dadoek  ahalik eta berdinenak  izatea komeni da. Tomatearen kasuan "concassé" hitza ere erabiltzen da mozketa hau adierazteko. Xehatutako barazkien moduan dado txikitan moztutako barazkiak tenperatura baxuan, sueztitu beharko ditugu."Concassé" eran saldarik eta hazirik gabeko tomatea dado txikitan mozteari esaten zaio.
Dadotan edo "Paisana" eran, barazkia dadotan edo laukitan mozteari esaten zaio. Dado hauek  1 eta 2cm inguruko karratuak izaten dira. Mozketa hau ematen zaien  barazkiei,  bere horretan aurkezteko helburua izaten dute. Dadoek  ahalik eta berdinenak  izatea komeni da. Xehatutako eta dado txikietan ebakitako  barazkiekin  alderatuz dadotan moztutakoak tenperatura   altuagoan, sueztitu edo salteatu daitezke.
Dado handitan edo "Mirapoixe", barazkiak dado karratu   handiagoetan eta baldarragoetan mozteari esaten zaio. Birrinduko diren barazkiei ematen zaie mozketa hau. Modu honetara mozten diren barazkiak  tenperatura altuagoak onartzen ditu.
Lerrotan edo "Juliana" eran, 5 zentimetro inguruko  lerro edo tira oso finetan barazkiak mozteko moduari esaten zaio.

		
			
			
		
		
			
			
		
		
			
			
		
		
			
			
		
		
			
			
		

Lerro erditan edo "Juliana erdian", 2,5 zentimetro inguruko  lerro edo tira oso finetan barazkiak mozteko moduari esaten zaio.
Lerro zabaletan edo "Chiffonnade" eran, hostodun barazkiak,  Letxuga, aza, ziazerbak... 5-10 zentimetro inguruko  lerro  zabaletan  mozteko moduari esaten zaio.
Uztaietan Tipula xerretan uztai itxuran mozteari esaten zaio.
Xerretan Porrua, azenarioa, patata, barrengorriak... xerra fin edo zabalagoan mozteari esaten zaio. Patataren kasuan "Panadera" ere deitzen zaio.
Sailetan Aza lore, brokoli edo romanesko  sorta edo sail txikietan banatzea.

		
			
			
		
		
			
			
		
		
			
			
		
		
			
			
		
		
			
			
		

Ilargi erditan Porrua, azenarioa eta bestelako barazkiak, luzetara erditik moztu eta gero xerra finetan mozteari esaten zaio.
Ilargi laurdenetan Kuiatxoa, azenarioa eta bestelako barazkiak luzetara erditik moztu, hau era berean ere luzeran erditik moztu eta gero xerra finetan mozteari esaten zaio.
Lautan Patata, orburu, barrengorriak..., labanarekin lau zatitan mozteari esaten zaio.
Kraskatua Eltzekariak prestatzeko  patata zatitzeko moduari esaten zaio. Puntazorrotza aiztoaren-ahoa patatean sartu eta indar eginez,  puskatuz lortzen den zatiri deitzen zaio.
Torneatua eta Baratxuri ale forman Normalean patata, azenarioa edo kuiatxoari puntazorrotzaren laguntzaz, obalatu edo baratxuri ale itxura emateari esaten zaio.

		
			
			
		
		
			
			
		
		
			
			
		
		
			
			
		
		
			
			
		

Bolatxotan edo "Noissete"   bolatxoak egiteko gailuarekin, patata edo kuiatxoei, hurraren itxura emateari esaten zaio.
Azpialdea Barrengorri, orburu edo kuiatxo hustu ondoren gelditzen den oinarriari esaten zaio.
Karratu luzetan Osagai bat, kuatxoa, azenarioa, patata luzean erdibitzea.
Luzean erdibitu Osagai bat, kuiatxoa, azenarioa, patata, luzean erdibitzea.
Zabalean erdibitu Osagai bat, kuiatxoa, azenarioa, patata, zabalean erdibitzea.
Barazki-sorta Salda zaporetsuak burutzeko erabiltzen den barazki eta belar usaintsuen sortari esaten zaio. Ondo garbitutako barazkiak  bildu eta listariarekin lortzen dira. Modu honetara, prestaketa amaitutakoan barazkiak bilduta izango dira eta beharrezkoa bagenu erraz erretiratu edo aprobetxatuko da.

		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Ikus, gainera ==
Begetarianismoa
Beganismoa
Belarjale
Barazkiak


== Kanpo estekak ==