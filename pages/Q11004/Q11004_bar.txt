A Gmias is a Gruppm vo Pflanzna oda aa Tei dovo, de wo ma essn ko. As Woat Gmias is a kulinarischa Begriff, koa botanisch eihdeitige Definizion. Desweng is de Obgrenzung aa vo Tradiziona obhengig und wead ofd subjektiv troffa. Olle Tei vo Pflanzna, de ned vahoizn, sondan noch oam oda meahran Joar obahoib vo da Erdn obsterm, kennan Gmias gnennd wean. Schwammal zehjd ma noamoiaweis aa zan Gmias dozua. Ondraseits wean Niss, Kraidln und Gwiaz und des, wos kulinarisch unta Obst laffd, ned zan Gmias grechnd. Droad im Sinn vo Keandln, aus dena ma a Mej mochd, gnauaso Rais, wead ned ois om Gmias zuaghearig empfundn. Maiskoim, de botanisch aa zan Droad zehjn, wean dogeng scho ois Gmias woahgnumma.


== Obgrenzung zan Obst ==
De Obgrenzung zwischn Obst und Gmias is ned ollawei eihdeitig. Z'easchtamoi zehjn zan Obst haptsächli de Tei voara Pflanzn de ma in da Botanik Frucht nennd. Ba de Paradeiser und de Gugumma gehds owa scho los. Botanisch sand des Fricht, kuiturej gseng zehjd ma's zan Gmias.
Gmias is moasd bloos oajarig oda de Pflanzn trogd jenfois blos oamoi. As Obst dageng kimmd eha vo Baama und Staudn, de vahoizn und wiedahoid an Eatrog bringa.
Ois Ohoitspunkt ko ma aa nemma, doss Gmias eha kochd wead, wo ma Obst eha ohne waidane Vaorbatung essn ko, weis scho vo si aus gschmackig is, moasd siass oda saua. Gmias schmeckd teiweis ned so aromatisch, desweng duad ma ofd aa nu a Gwiaz, wia Kraidln oda Gwiazpuiva, eine. As middlhochdeitsche Woat gemüese hod se van Woat Mus obgleitd', wos nix ondas hoassd, wia "Brei aus kochde Pflanzn".
Im Judndum is de Untascheidung aa wichtig, wei ma je nochdem an ondan Senn iwa's Essn sprecha duad.


== Gliedarung ==
Fia jedn botanischn Tei vo da Pflanzn ko ma a Reie Gmias ois Beispui nenna.

Wuazn
Raner/Route Roum, Gejbe Ruam, Radi, Gree
Zwiefe
Zwiefen, Gnofi
Knoin
Eadepfe/Erbirn/Grumbirn, Koirabe
Schtengl
Spargl
Bladdl
Solod, Porree, Kraut/Koi
Bleame
Bleamekoi/Karfiol
Soot
(aa Som): Eabsn, Fisoin
Frucht
Tomatn/Paradaisa, Guakn/Gugumer/Kimerling, Kiabis


== Listn vo Gmias ==