Iste articlo tracta sobre a edificación. Ta a casa como institución se veiga casa (institución)

Una casa, chenericament, ye un edificio u a parti d'un edificio que sirve de cambra ta os humans. A casa, formata por o teito y as paretz que zarran un recinto. Sirve ta refuchiar-se d'a plevia, o viento, a fredor y a calor u atras inclemencias meteorolochicas y de posibles intrusos humans u animals.
Actualment y mas que mas en o nuestro ambito cultural a casa familiar ideyal ye un edificio solo ta una sola familia, ye decir una casa familiar, que puet estar aislata u adosata a atras casas similars compartindo bellas paretz u formando ringleras mas u menos luengas en as carreras d'a mayor parti d'as villas y lugars.
O paradigma mas estendillato d'a casa urbana actual, corresponde a la tipolochía de casas adosatas que proliferan en as nuevas promocions immobiliarias. Se composa de dos ambitos: o de día, con a sala d'estar como espacio u cambra principal que, a sobén fa las funcions de minchador constituindo una pieza polifuncional dita minchador-estar, a on que se reunen y fan diversas actividaz os diferents miembros d'a familia. L'ambito nocturno, u de descanso lo forman as diferents cambras, a principal ye a d'os capezas de familia y as atras son las d'os fillos y fillas, que pueden compartir-la con atros habitadors d'a casa como bel lolo u atros familiars u amigos.
Iste paradigma ideyal que forma la casa urbana d'entre 70 u 100 metros cuadratos de superficie con o minchador-estar, a cocina y dos, tres u, dica cuatre dormitorios, un u dos banyos, en una casa adosata u, con mayor frequencia, en un piso aintro d'un edificio plurifamiliar lo trobamos en a base de l'urbanismo actual, como un index estatistico fundamental ta la planificación d'o creiximiento urbán.


== Ditos y mazadas ==
«fila, fila y ferás casa»
«os callos y as crebazas fan subir as casas»
«en malas anyadas as casas amortadas»
«casa empenyada nunca buena anyada»
«en casa pobre, to son goteras»
«casa sin grano y sin güerto, a fambre p'alimento»


== Bibliografía ==
Rapoport, Amos. Englewood Cliffs «House Form and Culture», N.J.: Prentice-Hall, 1969.


== Referencias ==


== Vinclos externos ==
 Se veigan as imáchens de Commons sobre as casas.