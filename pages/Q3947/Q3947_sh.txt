Arhipelag je srpska izdavačka kuća osnovana 15. maja 2007. godine u Beogradu. Osnivač Arhipelaga je pesnik i esejista Gojko Božović.
Izdavačka kuća Arhipelag je aktivan kulturni i izdavački projekat zasnovan na visokim kriterijumima u izboru knjiga, standardima profesionalnog izdavaštva, uređivački profilisanim bibliotekama, kao i na interaktivnom odnosu sa čitaocima.
Doživljavajući izdavaštvo najpre kao deo kulture i kao nastavak i javno ispovedanje čitalačke strasti, Arhipelag je oblikovan kao izdavačka kuća koja je na strani svojih čitalaca kako izborom knjiga i izborom autora, tako i jasnim opredeljenjem za vrhunske vrednosti u svakoj od biblioteka koju objavljuje. Od samog početka Arhipelag je definisan kao izdavač koji objavljuje knjige u znaku najuzbudljivije mašte i najboljeg znanja. Osnovni koncept Arhipelaga jeste da na tržištu proverava svoje ideje i da ih tu zastupa, a da mu, pri tome, kultura daje visoke kriterijume i dobru meru u svakodnevnom poslu.Izbor Arhipelaga jeste da se, strpljivo i odgovorno, svakog dana uradi nešto u svom poslu, da knjige budu lepe i prepoznatljive, da se čitaocima predlažu najbolje knjige po meri našeg iskustva i da se od tih knjiga i njihovih pisaca stvaraju vidljive figure društvenih vrednosti.
Arhipelag objavljuje dela iz vrhunske savremene srpske i svetske književnosti, istoriografije, filozofije, sociologije, političke teorije, psihologije, ekonomije i leksikografije. Arhipelag je izdavač dela Danila Kiša za Srbiju, Bosnu i Hercegovinu i Hrvatsku. Arhipelag objavljuje knjige nekih od vodećih savremenih srpskih pisaca: Vida Ognjenović, Jelena Lengold, David Albahari, Mihajlo Pantić, Vladimir Tasić, Uglješa Šajtinac, Laslo Blašković, Veselin Marković ili Vladislav Bajac. Arhipelag objavljuje knjige nekih od najznačajnijih savremenih svetskih pisaca, među kojima su Ljudmila Ulicka, David Grosman, Klaudio Magris, Majkl Kaningem, Karlos Fuentes, Đerđ Konrad, Čarls Simić, Peter Esterhazi, Vilijam T. Volman, Sesar Antonio Molina.
Arhipelag je osnovao Beogradski festival evropske književnosti (jun 2012). Arhipelag je jedan od osnivača Nagrade za ekonomsku istoriju Balkana (avgust 2013). Arhipelag je 2014. godinu objavio prvu domaću seriju elektronskih knjiga. Arhipelag je na Beogradskom sajmu knjiga proglašen za Izdavača godine u Srbiji (2009).


== Nagrade ==
Knjige u izdanju Arhipelaga dobile su u protekle tri godine preko 25 književnih nagrada, od kojih su neke međunarodne.
Knjige srpskih pisaca objavljene u Arhipelagu prevedene su na preko 20 stranih jezika. Za svoje knjige, edicije ili dizajn Arhipelag je dobio nekoliko nagrada na domaćim i međunarodnim regionalnim sajmovima knjiga. Na Međunarodnom beogradskom sajmu knjiga (oktobar 2009) Arhipelag je proglašen za Izdavača godine u Srbiji.


=== 2018. ===
Nagrada Društva književnika Vojvodine za knjigu godine: Uglješa Šajtinac Žena iz Huareza
Nagrada „Rade Jovanović“ za najbolju knjigu aforizama na srpskom jeziku u 2017. godini: Ratko Dangubić Crveni tepih


=== 2017. ===
Nagrada „Podrum Radovanović“ za životno delo: Vida Ognjenović
„Andrićeva nagrada“ za najbolju knjigu priča u 2016. godini: Jelena Lengold Raščarani svet
Nagrada „Ramonda Serbica“ za književni opus: Vladimir Kopicl
Evropska nagrada za književnost: Darko Tuševljaković Jaz
Nagrada „Rade Jovanović“ za najbolju knjigu aforizama na srpskom jeziku u 2016. godini: Aleksandar Baljak Zidovi na horizontu


=== 2016. ===
Povelja Foruma slovenskih kultura za najboljeg izdavača edicije 100 slovenskih romana: Arhipelag
Atlas evropske lirike: Amir Or
Nagrada „Janko Veselinović“ za najbolji istorijski roman na srpskom jeziku: Nikola Moravčević Grof Sava Vladislavić
Nagrada za životno delo „Torino u sintezi“: Aleksandar Baljak
Nagrada „Žička hrisovulja“: Živorad Nedeljković
Nagrada 11. međunarodnog podgoričkog sajma knjiga i obrazovanja za najbolju ediciju: edicija Zlatno runo
Nagrada „Književni plamen“: Klaudio Magris Dunav
Nagrada „Miodrag Ćupić“: Radomir Uljarević Škola odučavanja


=== 2015. ===
Nagrada „Kočićevo pero“: Mihajlo Pantić Vonder u Berlinu
„Andrićeva nagrada“ za najbolju knjigu priča u 2014. godini: Uglješa Šajtinac Banatorijum
Nagrada za najbolju ediciju godine na 13. međunarodnom sajmu knjiga „Trg od knjige“ u Herceg Novom: edicija Dela Danila Kiša u deset knjiga
Nagrada „Rade Drainac“: Živorad Nedeljković Ulazak
„Petrovdanski vijenac“: Radomir Uljarević Škola odučavanja
Gračanička povelja: Živorad Nedeljković
Međunarodna književna nagrada „Prozart“: Vida Ognjenović
Medalja kulture za multikulturalnost i interkulturalnost: Srđan V. Tešin
Nagrada „Dimitrije Mitrinović“: Vladislav Bajac za Izabrana dela u izdanju Arhipelaga


=== 2014. ===
Nagrada „Veljkova golubica“ za sveukupno pripovedačko stvaralaštvo: Mihajlo Pantić
Evropska nagrada za književnost: Uglješa Šajtinac Sasvim skromni darovi
Nagrada „Stefan Mitrov Ljubiša“: Amir Or Pohara
Nagrada za najbolju ediciju godine na 12. međunarodnom sajmu knjiga „Trg od knjige“ u Herceg Novom: edicija Zlatno runo
Nagrada „Kočićevo pero“: Borislav Čičovački Raskovnik


=== 2013. ===
Nagrada za najbolji print oglas u Srbiji u 2013. godini (Zlatno prizanje Udruženja za tržišne komunikacije Srbije – UEPS): Oglas pod radnim nazivom Arhipelag – čovek-knjiga, New Moment magazin, br. 34, Beograd, novembar 2013 (New Moment New Ideas Company Y&R iz Beograda)
Povelja Počasni građanin Novog Beograda: Mihajlo Pantić
Njegoševa nagrada: Tomaž Šalamun
„Andrićeva nagrada“ za najbolju knjigu priča u 2012. godini: Mirjana Pavlović Trpeza bez glavnog jela
Nagrada „Vasko Popa“: Živorad Nedeljković Talas
Nagrada „Stevan Sremac“: Jelena Rosić Dan kada je Miz Lili postala ono što je oduvek bila
Međunarodna književna nagrada „Prozart“ (Festival PRO-ZA Balkan, Skoplje): Vladislav Bajac
Povelja Radio Beograda2 za dugogodišnju uspešnu saradnju: Gojko Božović


=== 2012. ===
Nagrada „Ramonda Serbica“ za književni opus: Vladislav Bajac
Nagrada za izdavački poduhvat godine na 10. međunarodnom sajmu knjiga „Trg od knjige“ u Herceg Novom: Aleksandar Raković Rokenrol u Jugoslaviji 1956-1968.
Nagrada za najboljeg izdavača Sedmog međunarodnog podgoričkog sajma knjiga (nagrada za kompletnu godišnju izdavačku produkciju)
Nagrada „Jefimijin vez“: Jelena Lengold Bunar teških reči
Nagrada „Bora Stanković“ za najbolju knjigu godine: Uglješa Šajtinac Sasvim skromni darovi
Disova nagrada za pesnički opus: Dragan Jovanović Danilov
Vitalova nagrada za najbolju knjigu godine: Uglješa Šajtinac Sasvim skromni darovi
Svetska nagrada za humanizam Ohridske akademije humanosti: Vida Ognjenović
Nagrada „Kočićeva knjiga“: Vida Ognjenović za književni opus


=== 2011. ===
Nagrada  „Zlatni Hit Liber“: Vida Ognjenović Posmatrač ptica
Nagrada „Kočićevo pero“: Vida Ognjenović Posmatrač ptica
Evropska nagrada za književnost: Jelena Lengold Vašarski mađioničar
Velika nagrada BITEF-a: Igor Štiks Elijahova stolica (za predstavu nastalu po romanu)
Nagrada „Vasko Popa“: Dragan Jovanović Danilov Moja tačna priviđenja
Disova nagrada za pesnički opus: Živorad Nedeljković
Nagrada „Milovan Vidaković“: David Grosman


=== 2010. ===
Nagrada „Meša Selimović“: Živorad Nedeljković Ovaj svet
Specijalne pohvale Udruženja književnih prevodilaca Srbije za prevod:
Ana Ješić: Centralna Evropa Vilijama T. Volmana
Snežana Milinković: Mikrokosmosi Klaudija Magrisa
Mina Radulović i Niki Radulović: Bar Flober Aleksisa Stamatisa
Nagrada „Milovan Vidaković“: Klaudio Magris
Nagrada „Rastko Petrović“ za životno delo: Nikola Moravčević
Nagrada „Dimitrije Mitrinović“: Dragan Jovanović Danilov Otac ledenih brda
Nagrada „Kočićevo pero“: Vladislav Bajac Hamam Balkanija
Nagrada Međunarodnog sajma knjiga „Trg od knjige“ u Herceg Novom za najbolju ediciju godine: edicija Sto slovenskih romana
Nagrada „Jefimijin vez“: Živorad Nedeljković Ovaj svet
Nagrada nemačkih izdavača i knjižara za mir: David Grosman
Nominacija (širi izbor) za nagradu „Dublin Impact“: Vladislav Bajac Hamam Balkanija
Evropska nagrada za književnost: Goce Smilevski
Priznanje Muzeja grada Beograda za izvanrednu saradnju i značajan doprinos radu i razvoju Muzeja: Gojko Božović i Izdavačka kuća Arhipelag
Nagrada „Žan Mone“: Klaudio Magris Vi ćete, dakle, razumeti
Nagrada „Kočićeva knjiga“: Vladislav Bajac Hamam Balkanija


=== 2009. ===
Nagrada „Biljana Jovanović“ za najbolju proznu knjigu u 2008. godini: Jelena Lengold Vašarski mađioničar
Nagrada IV međunarodnog podgoričkog sajma knjiga za najbolju opremljenu ediciju: edicija Zlatno runo
Nagrada „Žensko pero“ za najbolju proznu knjigu žene autora u 2008. godini: Jelena Lengold Vašarski mađioničar
„Zlatna povelja“ Bazara izdavaču knjige nagrađene nagradom „Žensko pero“: Arhipelag
Nagrada „Isidora Sekulić“ za najbolju knjigu objavljenu u 2008. godini: Vladislav Bajac Hamam Balkanija
Nagrada „Milovan Vidaković“: Đerđ Konrad
Nagrada na 7. Međunarodnom sajmu knjiga „Trg od knjige“ u Herceg Novom za najbolju ediciju godine: edicija Zlatno runo
Nagrada nemačkih izdavača i knjižara za mir: Klaudio Magris
Nagrada Izdavač godine na 54. međunarodnom beogradskom sajmu knjiga
Nagrada Zlatni HIT LIBER RTS i emisije „Hit Libris“ za jednu od deset najtraženijih knjiga u Srbiji u 2009. godini: Jelena Lengold Vašarski mađioničar
Nagrada Zlatni HIT LIBER RTS i emisije „Hit Libris“ za izdavača godine


=== 2008. ===
Međunarodna književna nagrada Balkanika za najbolju objavljenu knjigu na nekom od balkanskih jezika u 2007. i 2008. godini: Vladislav Bajac Hamam Balkanija
Povelja Bibliotekarskog društva Srbije u znak zahvalnosti za doprinos razvoju čitalačkog interesovanja i bibliotekarstva u Srbiji: Gojko Božović
Nagrada Zlatni HIT LIBER RTS i emisije „Hit Libris“ za jednu od deset najtraženijih knjiga u Srbiji u 2008. godini: Vladislav Bajac Hamam Balkanija


== Reference ==


== Spoljašnje veze ==
Zvanični veb-sajt