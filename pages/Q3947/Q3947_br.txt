Un ti (tiez el liester, tier ivez en ul lodenn eus Treger ha Kerne, hag e Bro-Gwened) a reer eus ur savadur graet evit bezañ annezet gant tud. Dre vras e vez graet an tier e danvezioù fetis evel prenn, brikennoù, mein, pri pe vetaloù evit ober ar framm.
Ul loch a reer eus un annez savet gant danvezioù skañvoc'h (brankoù, pileroù prenn).
Un ti a vez dezhañ ur gorread na re vihan na re vras evit pourchas lojeiz d'ur familh pe d'un nebeud familhoù. Pa vez meur a familh o chom e vez kaoz eus ur mellad-ti pe ur c'hendi. Pa vez bihan an ti e vez kaoz eus ur pennti.
En ur ster ledanaet eo ivez an ti kement savadur bras pe vihan hag e vez graet ennañ un obererezh bennak resisaet el lavarenn, ti-skol da skouer, ha peurvuiañ ne vez ket a lojeiz e-barzh.

	Un nebeud skouerioù tier dre ar bed
		
			
			
		
		
			
			
		
		
			
			
		
		
			
			
		
		
			
			
		


== Lodennoù an tiez ==
Goloet e vez an tier gant un doenn a c'hall bezañ e sklent, e teol pe c'hoazh e soul. Mogerioù zo tro-dro dezhañ. Estajoù a c'hall bezañ ivez : rez-an-douar (ha rez-al-liorzh a-wechoù), estaj kentañ, eil estaj, trede estaj, hag all. Ar salioù a gaver alies en un ti eo ar gegin, ar saloñs, ar gambr, ar sal-dour. Un nor ha prenestroù zo ivez.


== Istor savouriezh an tiez ==

Er ragistor ne oant nemet foukennoù graet gant koad ha fank, e brik a-wechoù. En Henamzer e oa ar villa romana]] ti un domani er maezioù evit an uhelidi. Er Grennamzer e oa tier ar c'hêrioù e koad dreist-holl, e mein en XIIvet kantved hag en XIIIvet kantved, hag e bannoù-koad er [[XIVvet kantved}} hag er XVvet kantved.
Er marevezh modern e voe implijet ar brik dreist-holl en Europa an Norzh. En XVIIIvet kantved e voe savet tiez kaer evit ar vourc'hizelezh nevez. Er marevezh a-vremañ e oa tier klet e karterioù ar vourc'hizien, tier bihanoc'h evit ar varc'hadourien hag an artizaned, tier marc'had-mat evit ar re all, da skouer er c'heodedoù micherour. En XXvet kantved e teuas an tier da vezañ kletoc'h evit muioc'h a dud. En XXIvet kantved e klasker, er broioù pinvidik da nebeutañ, kaout tier padus evit abegoù ekologel.


== Yezh ==


=== Gerioù savet diwar ti ===
Gerioù deveret
tiad, ha tiadur diwarnañ (nebeut implijet)
tieg, ha tiekaat, tiekaer diwarnañ
tiegezh, ha tiegezhel, tiegezhiad, tiegezhour diwarnañ
tisavour, ha tisavouriezh
Gerioù gant ger-resisaat + ti


=== Gerioù gant ti + resisaat ===
 

Troiennoù all
Ur rederez an tier zo hervez Jules Gros (TBP 2, p. 437) ur plac'h a ya da embann ar c'heloù da di an dud, un teod fall eus ar re washañ.


== Gwelet ivez ==
Tŷ e kembraeg
Ty, ur stumm kozh
Ti Gwenn
Ti kozh