Si Michael Joe Jackson (Agusto 29, 1958 â€“ Junio 25, 2009) mao ang usa ka Amerikanong artista sa musikang pop. Siya ang ikapitong anak, nagsugod siya sa pagkanta niadtong 1964 isip miyembro sa the Jackson Brothers (nahimong the Jackson 5). Nagsolo siya adtong 1971, ug gisugdan na siya'g angga isip King of Pop sa katuigang misunod. Ang 1982 album ni Jackson nga Thriller mao gihapon ang labing-nabaligya nga album (best-selling album) sa tanang panahon sa kalibotan, ug upat sa iyang solo studio albums uban usab sa best-selling record: Off the Wall (1979), Bad (1987), Dangerous (1991) ug HIStory (1995).
Sa sayong bahin sa 1980s, nahimo siyang dominanteng pigyur sa musikang popular ug kultura sa Amerika. Siya ang unang Aprikano-Amerikano nga entertainer nga dagha'g mitan-aw sa MTV, tungod sa mga bidyo sama sa "Beat It", "Billie Jean" ug Thriller. Sa 1990s ang mga bidyo nga "Black or White" ug "Scream" mipadayon sa kasikatan ni Jackson sa MTV. Gipasikat ni Jackson ang mga komplikadong lihok o estep sa sayaw sama sa robot og moonwalk. Ang iyang distintibong tingog ug estilo sa pag-awit miimpluwensya sa mga artista sa hip hop, musikang pop ug contemporary R&B.