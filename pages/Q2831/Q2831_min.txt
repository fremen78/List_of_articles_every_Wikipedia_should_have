Michael Joseph Jackson (laia di Gary, Indiana, Amerika Sarikaik, 29 Agustus 1958 â€“ wapaik di Los Angeles, California, Amerika Sarikaik, 25 Juni 2009 bakeh umua 50 taun) marupoan padendang jo panulih dendang nan bakabansoan Amerika Sarikaik. Inyo takana jo namo "King of Pop" sarato nan malewagan garik rantak Moonwalk nan marupoan bantuak paliang kusuih deknyo. Albumnyo nan kalua bakeh taun 1982, Thriller marupoan album nan paliang sambuah dipagaleh-gan di dunie dek jumalah labiah daripado 104 maliyun album di dunie.


== Kaiduikan sarato riwayaik padok ==


=== 1958-1975: Jolong iduik sarato The Jackson 5 ===
Michael Jackson atau MJ lahia bakeh 29 Agustus 1958 di koto Gary, Indiana, Amerika Sarikat. Dunsanaknyo mamaguik agamo Jehovah. MJ marupoan anak salapan dari kasado sapuluah anak.
Bakeh 1 Januari 1964, inyo sarato saudara jantannyo bagabuang kabakeh grup musik nan batagak-gan dek abangnyo, The Jackson Brothers. Sarangkek etan, umua Jackson baru 6 tahun.
Menah umuanyo masuak salapan, inyo jolong jadi padendang utamo jo Jermaine abangnyo. Namo grupnyo pun baaliah jadi The Jackson 5. Grup musik tasabuik pun manang bakeh sabuah tandiang paruntunan bakaik bakeh 1966. Bakeh taun 1968, abangnyo sarato MJ pun mambuek paiyokan kabakeh sabuah namo parakam tanamo yaitu Motown Records. Dendang jolongnyo bakeh Motown Records yaitu "I Want You Back" mandapek-gan paringkek jolong di AS.
Sarangkek taun 1971, Michael Jackson pun kudian maoro-gan dendang jolongnyo nan didendang-gan deknyo surang. Dendangnyo iolah "Got To Be There" dek albumnyo pulo nan banamo sarupo jo dendang jolongnyo. Dendangnyo pulo ko marauah paringkek 4 bakeh Billboard 100. Kudian tigo dendang lainnyo pulo pun baoro-gan dari albumnyo.
Bakeh 4 Agustus 1972, albumnyo nan duo banamo Ben dikalua-gan.