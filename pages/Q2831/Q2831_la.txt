Michael Iosephus Jackson, usitate Michael Jackson Anglice dictus (natus Gariae in urbe Indianae die 29 Augusti 1958; mortuus Angelopoli die 25 Iunii 2009), fuit artifex prodiens cantandi, saltandi, agendi causa. Qui rex musicae popularis vulgo appellatus, unus ex culturalibus saeculi vicensimi personis magni momenti a nonnullis animadversoribus habetur. Per curriculum vitae decenniorum quattuor, propter musicam, saltationem, modamque novatas, cum quidem eius vita privata, fuit acroama omnino in cultura populari agnotum. Auctores multorum generum artis movit; fecitque in scaenis pelliculisque videographicis ut implicati motus gestusque saltatorii, sicut incessus lunaris (cui nomen dedit) et robotum, ad commune iudicium accommodarentur. Plurima summi gradus praemia musica ipsi concessa sunt. Thriller, eius album musicum anno 1982 editum, maxime in toto orbe terrarum venditum etiamnunc manet.


== De vita ==

Michael Jackson natus est Iosepho et Catharina Jackson parentibus, Gariae in urbe Indianae. Una cum quattuor fratribus, quorum erat natu minimus, musicum confecit concentum quinque vocum, Jackson Five ('Quinque Iaxoni') dictum. Anno autem 1975 relicta prima phonographica officina quae dicitur Motown, factaque cum aliis nova pactione, mutavit, assentientibus fratribus, societatis nomen, The Jacksons ("Iaxoni") tunc appellandae.
Michael Jackson in colloquio interrogatorio cum Oprah Winfrey mense Februario 1993 publice dicebat se morbo cutis vitiligine dicto laborare.
Paulo post, inter annos 1970 et 2000, non cum fratribus sed solus, per universum terrarum orbem maxime profecit in arte musicorum sui generis. Arte sive cantandi sive saltandi insigni sollertia excellebat, atque ingentem hominum numerum per orbem delectabat.
Postremo, anno 2009, medicina e numero medicamentorum somniferorum adhibita, dum nova spectacula parabat, mortuus est Angelopoli die 25 Iunii.


== Discographia ==

Alba musica officinalia
1972: Got to Be There ("Ibi oportet esse")
1972: Ben ("Beniaminus")
1973: Music & Me ("Musica et ego")
1975: Forever, Michael ("Semper, Michael")
1979: Off the Wall ("A muro")
1982: Thriller ("Fabula formidulosa")
1987: Bad ("Malus")
1991: Dangerous ("Periculosus")
1995: HIStory: Past, Present and Future, Book I ("Historia: praeterita, praesentia et futurum, liber I")
2001: Invincible ("Insuperabilis")


== Cinematographia ==
1978: The Wiz
1982: Michael Jackson's Thriller ("Michaelis Jackson fabula formidulosa")
1986: Captain EO ("Centurio EO")
1988: Moonwalker ("Ambulator Lunaris")
1997: Michael Jackson's Ghosts ("Michaelis Jackson spiritus")
2002: Men in Black II ("Viri in nigris II")
2004: Miss Cast Away and the Island Girls
2009: Michael Jackson's This Is It ("Michaelis Jackson hoc ultima")
2012: Bad 25 ("Malus XXV")


== Circumcursiones ==
1987-1989: Bad ("<alus")
1992-1993: Dangerous World Tour ("Periculosi circumcursio mundana")
1996-1997: HIStory World Tour ("Historiae circumcursio mundana")
2009-2010: This Is It ("Hoc ultima"; abrogatum)


== Nexus interni ==
Jackson 5
Janet Jackson
Thomas O'Carroll


== Notae ==


== Bibliographia ==
Boepple, Leanne. 1995. "Scream: Space Odyssey, Jackson-Style. (Video production; Michael and Janet Jackson video)." Theatre Crafts International 29. ISSN 1063-9497.
Brackett, Nathan, et Christian Hoard. 2004. The Rolling Stone Album Guide. Fireside. ISBN 978-0-7432-0169-8.
Bronson, Fred. 2003. Billboard's Hottest Hot 100 Hits, ed. tertia. Billboard Books. ISBN 978-0-8230-7738-0.
Campbell, Lisa D. 1993. Michael Jackson: The King of Pop. Branden. ISBN 978-0-8283-1957-7.
Campbell, Lida D. 1995 Michael Jackson: The King of Pop's Darkest Hour. Branden. ISBN 978-0-8283-2003-0. Google Books.
Christgau, Robert. 1981. "Consumer Guide '70s: J." Christgau's Record Guide: Rock Albums of the Seventies. Ticknor & Fields. ISBN 0-89919-026-X. Textus.
DeMello, Margo. 2012. Faces Around the World: A Cultural Encyclopedia of the Human Face. ABC-CLIO. ISBN 978-1-59884-618-8. Google Books.
George, Nelson. 2004. Michael Jackson: The Ultimate Collection. Sony BMG.
Hidalgo, Susan; Weiner, Robert G. (2010). "Wanna Be Startin' Somethin': MJ in the Scholarly Literature: A Selected Bibliographic Guide". The Journal of Pan African Studies 3 (7) 
Inglis, Ian. 2006. Performance and Popular Music: History, Place and Time. Ashgate Publishing. ISBN 978-0-7546-4057-8.
Jackson, Michael. (1988) 2009. Moonwalk. Random House. ISBN 978-0-307-71698-9.
Knopper, Steve. 2016. MJ: The Genius of Michael Jackson. Scribner. ISBN 978-1-4767-3037-0. Google Books.
Lewis Jones, Jel D. 2005. Michael Jackson, the King of Pop: The Big Picture: the Music! the Man! the Legend! the Interviews: an Anthology. Amber Books Publishing. ISBN 978-0-9749779-0-4. Google Books.
Mansour, David. 2005. From Abba to Zoom: A Pop Culture Encyclopedia of the Late 20th Century. Andrews McMeel Publishing. ISBN 0-7407-5118-2. Google Books.
Palmer, Robert. 1995. Rock & Roll: An Unruly History. Harmony Books. ISBN 978-0-517-70050-1. Archivum.
Parameswaran, Radhika. 2011. "E-Race-ing Color: Gender and Transnational Visual Economies of Beauty in India." In Circuits of Visibility: Gender and Transnational Media Cultures, ed. Radha Sarma Hegde. NYU Press. ISBN 978-0-8147-9060-1. Google Books.
Ramage, John D., John C. Bean, et June Johnson. 2001. Writing arguments: a rhetoric with readings. Allyn and Bacon. ISBN 978-0-205-31745-5. Google Books.
Rojek, Chris. 2007. Cultural Studies. Polity. ISBN 978-0-7456-3683-2.
Tannenbaum, Rob, et Craig Marks. 2011. I Want My MTV: The Uncensored Story of the Music Video Revolution. Penguin Books. ISBN 978-1-101-52641-5. Google Books.
Taraborrelli, J. Randy. 2009. Michael Jackson: The Magic, The Madness, The Whole Story, 1958â€“2009. Grand Central Publishing. ISBN 978-0-446-56474-8. Archivum.
Vogel, Joseph. 2012. Man in the Music: The Creative Life and Work of Michael Jackson. Novi Eboraci: Sterling. ISBN 978-1-4027-7938-1. Archivum.
Young, Julie. 2009. "A Hoosier Thriller: Gary, Indiana's Michael Jackson." Traces of Indiana and Midwestern History 21, no. 4 (autumnus). Indianapoli: Indiana Historical Society. Archivum.


== Nexus externi ==

Situs interretialis Michaelis Jackson proprius. (Anglice)
De Michaele Jackson in Indice Interretiali Pellicularum (Anglice)
De Michaele Jackson apud situm interretialem FBI.