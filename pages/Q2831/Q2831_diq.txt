Michael Joe Jackson (b. 29 Tebaxe 1958 - m. 25 Heziran 2009) yew lawıkvac, muzisyen, bestekar, nuştoğê qısey, dansker u estarê popio Afro-Amerikayıco efsanewiyo ke zey Şaê popi şınasniyeno. Jacksono ke zey hewtınê new domananê ailey Jacksoni ameo dınya, gruba Jackson 5'ia ke piyê ey awan kerde, ae de serra 1964'i de hewna ke 6 serri bi, kewt cıwiyayışê muziki.


== Cıwiyayışê ey ==
Eslê Jacksoni Afrikayıc bi. Heto bin ra, rıstımê xo şono reşeno qebila Cherokee. 
Piyê xo Joei muzik u dansi sero hewesê Jacksoni ke ferq kerd, qewet u wextê xo seba mekteb u ravêrşiyayişê lacê xo Michael Jacksoni zay kerd. 9 bırayê Michael Jacksoni estê. Be Marlon, Tito, Jermaine, Jackie ra piya ey gruba Jackson 5 naye ro. Gama ke Michael hewt serre bi, na grube de dest be solistiye kerd. Tiyatroyê Apolli de Jackson 5i sahne gırewte, musabaqayê şovê amatori de xaleta yewiniye gırewte. Heta serra 1969, Jackson 5 konseran rê u şovanê şewan rê dewam kerd. O dem de, ronaoğanê şirketanê plaki ra Motown Berry Gordy, gruba Jackson 5e goş naye ser u verê grube akerd. Beatles ra tepiya veciyayişê tewr herbi bi nesibê Jackson 5 bırayan, albumê  inan xeyle elaqe di. Kılamê "I Want You Back," "ABC," "The Love You Save," u "I'll Be There" listeyanê muziki de xeylê wexto derg cayê tewr serêni de ca gırewt u bi hit.


== Albumê ey ==
Got To Be There (1971)
Ben (1972)
Music and Me (1973)
Forever Michael (1975)
Off the Wall (1979)
Thriller (1982)
Bad (1987)
Dangerous (1991)
HIStory (1995)
Blood on the Dance Floor (1997)
Invincible (2001)
Number Ones (2003)
Michael Jackson: The Ultimate Collection (2004)
The Essential Michael Jackson (2005)
Visionary (2006)
Thriller 25 (2008)
This Is It (2009)


== Gırey ==
michaeljackson.com
Michael Jackson, YouTube de
Michael Jackson, MySpace de