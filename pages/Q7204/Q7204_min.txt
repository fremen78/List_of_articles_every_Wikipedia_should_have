Timur Tangah adolah sabuah wilayah nan sacaro politis jo budayo marupokan bagian dari banua Asia, atau Afrika-Eurasia. Pusek dari wilayah iko adolah daratan di antaro Lauik Mediterania jo Taluak Persia sarato wilayah nan mamanjang dari Anatolia, Jazirah Arab, jo Samananjung Sinai. Kadangkalo disabuikkan juo area tasabuik maliputi wilayah dari Afrika Utara di sabalah barat sampai jo Pakistan di sabalah timur dan Kaukasus dan Asia Tangah di sabalah utara. Media dan babarapo organisasi internasional (co PBB) umumnyo manganggap wilayah  Timur Tangah adolah wilayah Asia Barat Daya (tamasuak Siprus jo Iran) ditambuah jo Mesir.
Wilayah tasabuik mancakup babarapo kalompok suku jo budayo tamasuak suku Iran, suku Arab, suku Yunani, suku Yahudi, suku Berber, suku Assyria, suku Kurdi, jo suku Turki. Bahaso utamo yaitu: bahaso Persia, bahaso Arab, bahaso Ibrani, bahaso Assyria, bahaso Kurdi jo bahaso Turki.
Kabanyakan sastra barat mandefinisikan  Timur Tangah sabagai nagara-nagara di Asia Barat Daya, dari Iran (Persia) ka Mesir. Mesir jo samananjuang Sinainyo nan ado di Asia umumnyo dianggap sabagai bagian dari  Timur Tangah, walaupun sabagian gadang wilayah nagara itu sacaro geografi ado di Afrika Utara.
Sajak patangahan abaik ka-20,  Timur Tangah alah manjadi pusek tajadinyo paristiwa-paristiwa dunia, jo manjadi wilayah nan sangaik sensitif, baiak dari segi kastrategisan lokasi, politik, ekonomi, kabudayoan, jo kaagamoan.  Timur Tangah mampunyai cadangan minyak mantah dalam jumlah gadang jo marupokan tampek kalahiran jo pusek spiritual Islam, Kristen, agamo Yahudi.


== Caliak pulo ==
Timur Dakek
Timur Jauah


== Rujuakan ==


== Pautan lua ==

(Inggirih) Timur Tengah Archived 2014-02-09 di Wayback Machine. - Council on Foreign Relations
(Inggirih) Departemen Timur Tengah - Perpustakaan Universitas Chicago