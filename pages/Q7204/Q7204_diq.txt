Rocakewtena Miyani ya ki Şerqo Nezdi, rocawanê verocê Asya de nameyê jû mıntıqao. Na mıntıqa Deryao Sıpê ra heta Pakıstan bena derg û Nêmaalangê Erebıstani gêna zerrey xo. Eno name İngilizan û Ewrupayıcan veto. İngilizan sureo ke no name icad kerdo, Ewrupa merkez qebul kerda û rocakewtene (şerq) ki kerda hirê letey: Rocakewtena Dûri, Rocakewtena Miyani û Rocakewtena Nezdiye.

Nê terifan ra gore Suriya, Tırkiya, Iraq, İran, Urdun, Fılıstin, İsrail, Lubnan, Erebıstano Seudi, Uman, Kuweyt, Yewiya Emiranê Erebi, Behreyn, Yemen, Qıbrıs û Mısır zerrey mıntıqaya Rocakewtena Miyani derê.