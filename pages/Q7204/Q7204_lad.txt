El Medio Oryente, también yamado Oryente Medio (en lingua arábiga: الشرق الأوسط, Ash-sharq-l-awsat, en ivrit: המזרח התיכון Mizrah A-tihon, farsi: خاورمیانه, Hāvarmiyāné), yama a una rejión la kuala es aproksimadamente el Sudoeste de Asya. Afilu en Evropa i el resto del mundo es uzado Oryente Proksimo o Asya Oksidentala. Todas las definisyones de esta rejión s'akódran en inkluir la Kresiente Fértil i la Peninsula Arábiga. Durante la Sigunda Gerra Mondiala, los Aliados tenian inkluido basho Middle East endemas a Ayifto i Libia. Egzisten definisiones ainda má amplias las kualas yegan a inkluir la Turkiya, Iran i Kipre, endemas de Afganistan i Pakistan.