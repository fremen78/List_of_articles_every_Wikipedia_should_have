En vokalist, eller sanger, er en person som framfører sang gjennom å bruke stemmebåndene på en instrumental måte, ofte i sammenheng med instrumental musikk og/eller rytmer framført gjennom bruk av ett eller flere andre musikkinstrumenter.


== Stemmeleie ==
Vokalister eller sangere klassifiseres gjerne etter sitt stemmeleie.


=== Kvinne- og guttestemmer ===
Sopran eller sopransanger er betegnelsen på den lyseste kvinnestemmen, men brukes også om guttestemmer, da som guttesopran. I noen grad skiller man mellom første sopran (lysere) og andre sopran (mørkere), spesielt i korsammenheng. Koloratursopran er betegnelsen på sopransangere som har spesialisert seg på musikk med hurtige løp og tonesprang. Sopra betyr over.
Mezzo-sopran eller mezzo-sopransanger er en mellomting av alt og sopran, en stemme som til en viss grad kan bevege seg i begge stemmeleiene. Mezzo betyr halv.
Alt eller altsanger er den dypeste kvinnestemmen. I noen grad skiller man mellom første alt (lysere) og andre alt (mørkere), spesielt i korsammenheng. Alto betyr høy og ble opprinnelig brukt om menn som sang høyere enn tenor, i falsett, se kontratenor.
Kontraalt er en særlig dyp kvinnestemme.


=== Mannsstemmer ===
Kontratenor
Tenor eller tenorsanger er normalt den lyseste mannsstemmen hos et voksent individ. I noen grad skiller man mellom første tenor (lysere) og andre tenor (mørkere), spesielt i korsammenheng. Tenore betyr å holde, og ble opprinnelig brukt om den stemmen som holdt melodien.
Lyrisk tenor
Tenorbuffo
Baryton eller barytonsanger er mellomstemme, mørkere enn en tenor.
Bassbaryton eller bassbarytonsanger er en dyp barytonstemme.
Bass eller bassanger er den dypeste mannsstemmen. I noen grad skiller man mellom første bass (lysere) og andre bass (mørkere), spesielt i korsammenheng. Basso betyr dyp.


== Se også ==
Stemme
Sangkor


== Eksterne lenker ==
(en) Vocalists – kategori av bilder, video eller lyd på Commons 
Utdanning.no sin yrkesbeskrivelse av sanger