Thomas Alva Edison (1847 til 1931) esis Usana inventisto ed entraprezisto. 
Il divenis famoza pro l'invento di fonografilo, cinematografilo, e praktikala inkandecanta lumobulbo. Il introduktis sistemo por produktar elektrala povo.


== Fonografilo ==
Ye la 21ma di novembro 1877, il anuncis ke il inventabis fonografilo, aparato qua registragas e ri-pleas sono. Il unesmafoye demonstris la aparato ye 29ma di novembro. La inventuro esis konsequantajo di ilua experimenti pri registragar telegrafo-mesaji por rapida transmiso. La unesma fonografili havis rotacanta cilindro de stan-folio, sur qua facesis spirala kanaleto di varianta profundeso, konforme la soni facata.