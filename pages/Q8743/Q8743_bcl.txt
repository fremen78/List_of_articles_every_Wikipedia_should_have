Si Thomas Alva Edison (Pebrero 11, 1847 â€“ Oktubre 18, 1931) iyo sarong Amerikanong imbentor asin negosyante. Nakahaman siya nin nagkapirang mga kagamitan sa mga lado arug kan pagmokna nin elektrikong kusog, komunikasyong pangmasa, pagrekord nin tanog, asin naghihirong mga ladawan. An mga imbensyong ini, na kaiba an ponograpo, an kamera na igwang naghihiro na ladawan, asin an suanoy na bersyon kan elektrikong ilaw, igwa nin mahiwas na impakt sa modernong industriyalisadong kinaban. Saro siya sa mga enot na imbentor na nag-aplikar nin mga prinsipyo kan organisadong siyensya asin pagtarabangan nin grupo sa proseso kan imbensyon, na nakitrabaho sa nagkapirang mga pararesearch asin empleyado. Pigtugdas niya an pinakaenot na pang-industriyang research na laboratoryo.
Si Edison nagdakula sa Amerikanong Tahaw-solnopan; pagpoon kan saiyang karera, nagtrabaho siya bilang sarong operador nin telegrapo, na nagtaong inspirasyon sa pira sa saiyang enot na mga imbensyon. Kan 1876, pigtugdas niya an enot niyang laboratoryong pasilidad sa Menlo Park, New Jersey, kun sain nahaman an saiyang mga enot na imbensyon. Dagos niya man na pigtugdas an sarong botanikang laboratoyo sa Fort Myers, Florida, sa kolaborasyon sa mga negosyanteng si Henry Ford asin Harvey S. Firestone, asin sarong laboratoryo sa West Orange, New Jersey, na nagtampok sa pinakaenot na pangpelikulang istudyo sa kinabant, an Black Maria. Saro siyang prolipikong imbentor, na may kapot sa 1,093 patente sa Estados Unidos sa saiyang ngaran, pati naman an mga patente sa ibang mga nasyon. Duwang beses na nag-agom si Edison asin ama nin anom. Nagadan siya kan 1931 sa komplikasyon nin diabetes.


== Panluwas na takod ==

Menlo Park Museum and Edison Memorial Tower
Thomas Edison National Historical Park (National Park Service)
Edison exhibit and Menlo Park Laboratory at Henry Ford Museum
Edison Museum
Thomas Edison sa In Our Time sa BBC
"An Hour with Edison", Scientific American, July 13, 1878, p. 17
Interview with Thomas Edison in 1931
The Diary of Thomas Edison


== Toltolan ==