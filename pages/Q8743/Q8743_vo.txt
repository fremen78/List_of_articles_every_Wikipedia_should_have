„Letälen binon mö bal dötum tiket e mö züldegzül dötum suetam.“
Hiel Thomas Alva Edison (1847 febul 11 - 1931 tobul 18) äbinom datuvan ä büsidan Lamerikänik licina Nedänik, kel ävölfom datuvotis mödik, kels äflunons vemo lifamodi menas da vol valik, keninükamü fonograf e glutapir dula lunüpik. Pänainemöl „magival di Menlo Park“ fa gasedan semik, äbinom bal datuvanas valik, kels ägebons prinsipis masatoproda ad datuvam; sekü atos suvo palelogom as jafan sperimäntöpa dustodik balid.
El Edison palecedom balan datuvanas gretikün jenotema: älabom gitätis datuvotas 1 093 in Lamerikän ed in läns votik, äs Regän Pebalöl, Fransän e Deutän.