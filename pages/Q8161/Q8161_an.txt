Un impuesto ye una cantidat de diners desichita por as administracions publicas a los ciudadans y a las interpresas d'una rechión, territorio u país, como contribución a lo gasto publico. O impuesto ye un treudo que se caracteriza por fer surtir obligacions pecuniarias a favor de l'acreyedor tributario rechito por o dreito publico y no requiere de denguna contraprestación por parti de l'administración. O impuesto apareixe exclusivament como consecuencia d'a capacidat economica d'o contribuyent. O campo d'as ciencias economicas que estudeya os impuestos son as finanzas publicas, mientres que o campo d'o dreito, ye o dreito tributario.
Os impuestos pueden ser directos u indirectos, os directos gravan directament a o contribuyent como por eixemplo o impuesto sobre a renda y os indirectos gravan os biens adquiritos por o cunsumidor como o impuesto sobre a valor anyadita (IVA).


== Historia ==
Ye de suponer que os impuestos son muitos mas antigos que os primers impuestos documentatos y como as monedas no estioron acuyantas dica o 600 aC aproximadament os pagos yeran en biens (animals u grano por un regular). O primer sistema de tributación documentato y conoixito ye en o periodo d'a primera dinastía de l'Antigo Echipto alredor de l'anyo 3.000 aC.
En l'antiga Mesopotamia alredor de l'anyo 2.500 tamén bi ha documentatos impuestos


== Eixemplos d'impuestos ==
Bels impuestos actuals son:

O impuesto sobre a valor anyadita (IVA) que s'aplica a los articlos venditos.
O impuesto sobre a renda.
O impuesto de circulación de vehíclos.
Os impuestos especials sobre productos como l'alcol u o tabaco.


== Impuestos antigos ==
Entre os impuestos antigos se trobaban:

O boalache, impuesto que pagaban os ganaders por os bueis.
O carnarache que se pagaba por o paso d'o bestiar transhumant por os dominios reyals.
O herbache que se pagaba por aproveitar os pratos u defesas ta paixentar.
O fogache que yera o recuento de población que se feba ta recautar os impuestos.
O pontache por pasar por un puent.
A peita que se pagaba a os sinyors feudals.


== Bibliografía ==
Pérez Royo, Fernando, Derecho Financiero y Tributario. Parte General. Ed. Thomson Civitas, 17.ª ed.
Rafael Calvo Ortega, Curso de Derecho financiero, I. Derecho tributario, Parte General. Ed. Thomson Civitas. ISBN 84-470-2650-7.
Albi Ibáñez, Emilio, Sistema Fiscal Español I. Ed. Ariel Economía. 23.ª ed. Barcelona. 2008.


== Referencias ==


== Vinclos externos ==
 Se veigan as imáchens de Commons sobre impuesto.