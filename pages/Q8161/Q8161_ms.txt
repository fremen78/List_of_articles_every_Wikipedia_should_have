Cukai (pinjaman Tamil: சுங்கம்code: ta is deprecated  cuṅkam, juga pajak)ialah biaya yang dibayar oleh individu atau syarikat secara berwajib kepada pemerintah sesebuah negara sepertimana yang ditetapkan undang-undang agar pemerintah dapat melaksanakan tugas-tugasnya untuk menjalankan pemerintahan melalui perbelanjaan yang banyak dikhususkan untuk rakyat.
Cara pengumpulan cukai dan bagaimana penggunaan wang cukai tersebut adalah bahan pembicaraan panas dalam politik dan ekonomi. Ia ada disentuh dalam bidang-didang sains politik dan ekonomi melalui suatu jurusan dikongsi iaitu kewangan umum.


== Pentakrifan ==
Terdapat bermacam-macam batasan atau definisi tentang "cukai" yang dikemukakan dalam kalangan pakar bidang kewangan. Pierre Paul Leroy Beaulieu, seorang ahli ekonomi Perancis, memberikan kefahamannya terhadap cukai sebagai suatu bantuan "diwajibkan kekuasaan awam...untuk menutup belanja pemerintah" baik secara langsung melalui pemberian mahupun tidak secara pengambilan untung daripada pemerolehan barangan. Penulis kewangan Indonesia P. J. A. Adriani pula memberikan takrifan cukai sebagai:iuran [yuran] masyarakat kepada negara (yang dapat dipaksakan) yang terhutang oleh yang wajib membayarnya menurut peraturan-peraturan umum (undang-undang) dengan tidak mendapat prestasi kembali yang langsung dapat ditunjuk dan yang gunanya adalah untuk membiayai pengeluaran-pengeluaran umum berhubung tugas negara untuk menyelenggarakan pemerintahan.Cukai dari perspektif ekonomi difahamkan sebagai beralihnya sumber daya dari sektor swasta kepada sektor awam. Pemahaman ini memberikan gambaran bahawa keberadaan cukai menyebabkan berubahnya dua keadaan:
berkurangnya kemampuan individu dalam menguasai sumber daya untuk kepentingan penguasaan barang dan jasa.
bertambahnya kemampuan kewangan negara dalam penyediaan barangan dan khidmat awam yang merupakan keperluan masyarakat.
Sementara pemahaman cukai dari perspektif undang-undang pula merupakan suatu perikatan yang timbul kerana adanya undang-undang yang menyebabkan timbulnya kewajiban warganegara menyimpan sejumlah hasil pendapatan tertentu kepada negara yang berkuasa, di mana wang cukai tersebut harus dipergunakan untuk penyelenggaraan pemerintahan. Dari pendekatan ini, ada memperlihatkan bahawa cukai yang dipungut harus berdasarkan undang-undang sehingga menjamin adanya kepastian undang-undang, baik bagi fiskus sebagai pengumpul cukai mahupun wajib cukai sebagai pembayar cukai.


== Jenis cukai ==
Antara jenis cukai:

Cukai pendapatan
Cukai jualan
Cukai tanah
Cukai pintu
Cukai jalan


== Lihat juga ==
Zakat
Sistem Ekonomi Islam


== Rujukan ==


== Pautan luar ==
Punca-punca tunggakan cukai tanah... Diarkibkan 2010-04-03 di Wayback Machine