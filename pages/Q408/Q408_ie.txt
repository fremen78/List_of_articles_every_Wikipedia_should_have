Australia, oficialmen li Comunalité de Australia, es un país in li Sudic Hemisfere inbrassant li chef terra del max micri continente del munde e pluri insules in li Sudic Ocean, li Indian Ocean, e li Pacific Ocean. Vicin países include Indonesia, Ost-Timor e Papua Nov-Guinéa al nord, li Insules Salomon, Vanuatu e li francés dependentie de Nov-Caledonia al nordoriente, e Nov-Zeland al sudoriente.
Indigeni Australianes ha habitat li chef terra del continente de Australia durante plu quam 42,000 annus. Pos sporadic visitationes per piscatores del nord e per europan exploratores e mercantes desde li decisettesim secul, li ost demí del continente esset pretendet per li Britannes in 1770 e oficialmen colonisat per penal transportation quam li colonia de Nov Sud Gallia ye 26 januar 1788. Durante que li population augmentat se e nov areas esset explorat, altri quin precipuemen self-guvernant Colonias del Coron esset successivmen etablisset durante li decininesim secul.
Ye 1 januar 1901, li six colonias devenit un Federation, e li Comunalité de Australia esset format. Desde federation, Australia ha conservat un stabil liberal democratic political sistema e remane un Reyía del Comunalité. Li capital cité es Canberra, situat in li self-guvernant Australian Capital Territoria. Ye li fin de septembre 2022, li national population esset circa 26.1 million homes, concentrat chefmen in li grand costal cités de Sydney, Melbourne, Brisbane, Perth, e Adelaide.

Chef del state: Rey Charles III representat per li general-governator David Hurley
Prim-Ministre: Anthony Albanese


== Li federativ states e territorias ==
Australia have six federativ states, chascun de queles es un del original colonias quel devenit partes del federation. Australia anc have du self-guvernant territorias, e ott altri territorias (quar con un permanent population, e quar sin tal). Li self-guvernant territorias posse acter, max sovente, quam states, ma li federal guvernament retene li jure de anullar lor leges si it desacorda con les, alquo quel it ne posse far con li states.


== Referenties ==


== Vide anc ==
Liste de cités in Australia secun population