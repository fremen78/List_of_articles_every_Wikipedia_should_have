L'Australia (nom ofizzial: Commonwealth of Australia) a l'è un paes de l'Oceania, con capitala Canberra, anca se i cità pussee popolos, grand e important a inn Sydney, Melbourne, Brisbane, Perth e Adelaide. A l'è el sest paes al mond per grandezza, cont una superfis de 7.741.220 km² e una popolazzion de pussee de 25 milion de persone, che viven per la pupart in sui coste. El paes a l'è spartid in Stat federad e territori, ognedun cont i so podé.


== Etimologia ==
El nom del paes el vegn del latin australis, o ben meridional, per via de l'espression latina "terra australis incognita" (=terra meridional descognossudaa) che l'indicava un imaginari continent che 'l ciapava denter squas tut l'emisfer austral. El termin latin el vegn poeu del gregh αυστηρός, o ben gram, succ, perchè atigament el nom l'indicava l'ora, un vent che 'l bofa de sud.


== Geografia ==

L'Australia a l'è in de l'emisfer austral, serciad de l'Ocean Pacifegh a est e de l'Ocean Indian a ovest e a sud, a nord del Mar de Timor e del Mar di Arafura e del Mar di Corall in del nord-est, inscambi a sud de la Granda Zoca Australiana e a sud-est del Mar de Tasman. De sorapu a nord, la Terra de Arnhem e la penisola de Capo York formen la Zoca de Carpentaria. L'Australia a l'è fada su del Mainland o ben la part continental o l'isola principal, cont i Stat del Noeuv Galles del Sud, el Victoria, el Queensland, l'Australia Ocidental e l'Australia Meridional; el Stat insular de la Tasmania e di olter isole minor, 'me i Isole Cocos e Keeling, l'Isola de Nedal, l'Isola Norfolk, l'Isola de Lord Howe, l'Isola Macquarie (ritenuda part de la Tasmania) e l'isola Heard. Canberra la reclama anca el Territori antartegh australian cont i so bas.
Popolada di aborigen per pussee de 40 000 agn, a l'è stada colonizada del Regn Unid a partì del XVIII secol. I australiani, a inn un popol multietnegh, con minga domà aborigenen e europee, ma anca asiategh e american.


== Organizazzion politiga ==
L'Australia a l'è una monarchia parlamentar federal del Commonwealth, el re a l'è el Carl III, inscambi el prim minister a l'è l'Anthony Albanese (del 2022).


== Alter proget ==

 Wikiquote el gh'ha dent citazzion de o su Aüstralia
 Wikinotizie el gh'ha dent notizzie in su Aüstralia
 Wikimedia Commons el gh'ha dent imagin o alter archivi su Aüstralia
 Wikivoyage el gh'ha dent Informazzion turisteghe su Aüstralia