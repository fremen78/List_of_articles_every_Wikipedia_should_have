Australya jû dewleta qıtay Okyanusyaya. Dormey Australya de dewletê İndonezya, Timorê Rocvetışi, Papua Gineya Newiye, Zelanda Newiye, Okyanuso Gırd û Okyanuso Hind estê. Paytextê Australya Canberraya. Australya ezay Mılliyetê Yewbiyayey û OECDya. Şeş (6) eyaletan ra yena pêra (mıteşekıla): Galê Verociyê Neweyi, Queensland, Australyay Veroci, Tazmanya, Victoria û Australyay Rocawani. Sistemê idarey xo demokrasiya.


== Tarix ==
Medeniyetê Australya zaf kıhan niyo. Wexto verên de Aboricinan tede weşiya xo ramıta. Serra 1606ıne de merdumê Hollandayıc û Willem Jansz ameyi Australya; labelê Hollanda Australya işğal nêkerde. Serra 1770ıne de merdumê Britanyayıc û James Cook amey Australya û Qraliya Yewbiyayiye Australya hêdi hêdi işğal kerda û Australya biya koloniya/mıstemera Qraliya Yewbiyayiye. Britanya zehf terteley ardi ser û zehf merdumê Aboricinan kışti. Ewro Awıstralya biya gırêdayiya Qraliya Yewbiyayiye.


== İklım u bacari ==
Seba ke erdê Australya hera û gırdo, iklımê Australya zehf vıriyeno. Zımey Australya honıko û bırrê tropiki estê; feqet verocê Australya de hewa zaf germıno, çoli zi zehf estê.
Bacarê gırdi:

1. Sidney, nıfus: 4,198,543
2. Melbourne, nıfus: 3,634,233
3. Brisbane, nıfus: 1,810,943
4. Perth, nıfus: 1,477,815
5. Adelaide, nıfus: 1,129,269
Bacarê Sidneyi zaf raver şiyo. Sidney de bina û banê xeylê berzi estê û bacarê dewiziyo, paytextê borsayo, merkezê iqtısadê Awıstralyayo. 


== Nıfus ==
Nıfusê Awıstralya 20 milyono. Zedf mıxtelıf mılleti tede cıwiyenê. Şarê Ewropa (Yunan û İtalyani), şarê Asya (Vietnamıc u Çinıci) tede zehfê. İşğalê Britanya Gırde ra raver Aboricinan tede mendêne. Australya de xeylê dini yenê diyayene. Dinê Australya Xırıstiyaniya. Mezhebê mılletê Awıstralya Protestan û Katoliko. Tayê Musewiyi û Mısılmani zi estê. %16 merdumê Australya ateistê. Zıwanê xoyo resmi İngılızkiyo, hema tayê şarê Australya Vietnamki, İtalyanki û Yunanki qıseyi kenê.


== Ekonomiye ==
Ekonomiyaê Australya zehf qewetıno. Standardê cıwiyayışi zehf hewlo. Endustriya komunikasyoni zehf raver şiya.


== Çımey ==
Sitey Australyayo resmi