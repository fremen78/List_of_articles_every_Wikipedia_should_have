Ostrali (Sowsnek: Australia) yw gwlas veur yn Ostralasi ow kul brastir hy honan. Sowsnek yw hy yeth soedhogel. Hy foblans yw 20 181 000 a drigoryon, gans enep a 7 686 850 km2, heb akontya tireth challenjyes yn Antarktik. An bennsita yw Canberra, mes Sydney ha Melbourne yw an sitys brassa. Rywvaneth werinek yw Ostrali, gans pennmenyster (Anthony Albanese y'n eur ma) avel penn an governans.

Deghow Kembra Nowydh (Sydney)
Ostrali West (Perth)
Queensland (Brisbane)
Soth Ostrali (Adelaide)
Tasmani (Hobart)
Tiredh an Bennsita Ostralek (Canberra)
Tiredh an Kledhbarth (Darwin)
Victoria (Melbourne)
Powyow kentrevek a Ostrali a-dreus an mor yw Indonesi, Mordir Nowydh, Papoua Gyni Nowydh, Timor Est, ha Kelesoni Nowydh.
Difeythtir tewesek yw 40% a enep an pow. Yma koesow glawek y'n kledh, mes yma gwresenn demprek yn soth-est ha soth-west an pow: ena y trig niver vrassa an poblans.
Lies den bal kernewek a drevesigas yn Ostrali y'n 19ves kansblydhen, ha hwath hedhyw yma trevow kepar ha Moonta ha Kadina (yn Soth Ostrali) yw leun a dus ha dhedha gorhengeughow gernewek. Yma 25 bardh Gorsedh Kernow ow triga yn Ostrali y'n termyn ma.