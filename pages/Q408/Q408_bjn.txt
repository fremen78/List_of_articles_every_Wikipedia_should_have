Nagara Pasamakmuran Australia (Commonwealth of Australia) atawa dipinandui sabagai Australia haja adalah sabuah nagara di balahan bumi selatan nang jua manjadi ngaran benua paling halus di dunia. Wilayahnya mancakup samua benua Australia dan babarapa banua di sakitar Samudra Hindia Salatan dan Samudra Pasifik. Nagara tatangga Australia di sabalah utara tamasuk Indunisia, Timor Lesté, wan Papua Nugini. Di sabalah timur laut batatangga lawan banua Solomon, Vanuatu, dan Kaledonia hanyar (sacara administratif ampunnya Parancis), samantara di tunggara batatangga lawan Selandia Hanyar.
Australia, walaupun ta'andak di parak Asia, labih rancak disambat sabagai hagian matan dunia Barat karana kahidupannya nang mirip Eropa Barat dan Amirika Sarikat. Penduduknya pun sepalih ganal kulimbit putih. 
Australia adalah nagara pangganalnya di Oseania wan nagara pangganalnya kaanam di dunia. Australia adalah banua bapanduduk paling tuha, paling rata,wan paling karing, lawan tanah nang paling kada subur. Australia adalah nagara megadiversitas, wan ukurannya nang luas sudah manjadi ruang gasan bamacam macam lanskap wan iklim, lawan gurun di kawasan pedalaman, hutan hujan tropis di timur laut, wan pagunungan di tenggara.
Leluhur Aborigin Australia mulai datang matan Asia Tenggara sakitar 65.000 tahun nang lalu, salawas zaman es tarakhir. Kira-kira 40,000 tahun sabalum panjajahan bangsa Eropa di akir abad ka-18, Australia sudah dihuni ulih urang Aborigin. Tiba malalui laut, buhannya manatap di banua ngitu wan sudah mambantuk sakitar 250 kalompok basa nang balain pas pamukiman Eropa, mampartahanakan babarapa tradisi seni wan agama nang paling lawas di dunia.


== Geografi ==
Lawah daratan Australia adalah 7.617.930 km²  baandak di atas Lempeng Indo-Australia. Dipalihara ulih Samudra Hindia, wan Samudra Pasifik, inya tapisah matan Asia ulih Laut Arafura, wan Laut Timor. Banua paling halus di dunia, dan nagara paling ganal kaanam di saluruh dunia,[111] kapamilikan, dan kapisahan Australia manyababkannya dijuluki sabagai 'banua pulau',[112] dan dipandang sabagai pulau paling ganal di dunia.[ 113] Australia ba'isi garis pantai panjang 34.218 km² (kada tamasuk pulau-pulau di pasisir banua), wan pangakuan panyebaran Zona Ekonomi Eksklusif nang luasnya 8.148.250 km². Zona ekonomi eksklusif ngini kada tamasuk Wilayah Antarktika Australia.Kada tamasuk Pulau Macquarie, Australia baandak antara 9° LS, wan 44° LS, wan 112° BT, wan 154° BT.


=== Iklim ===
Iklim di Australia dipangaruhi banar ulih arus samudra, tamasuk Dipol Samudera Hindia, wan Oscillasi El-Niño Salatan, nang bakaitan lawan kekeringan periodik, wan sistem tekanan rendah tropis musiman nang mahasilakan siklon di utara Australia. Faktor-faktor ngini mahimbangkan curah hujan nang bamacam-macam matan tahun ka tahun. Sabagian besar utara negara ngini baisi iklim hujan musim panas dominan tropis (monsoon). Di bawah talu saparampat Australia tadapat gurun atawa zona kurang subur. Sudut barat daya Australia Barat baisi iklim Mediterania. Banyak bagian di tenggara (tamasuk Tasmania) adalah iklim sedang.


== Daftar Jujuhutan ==