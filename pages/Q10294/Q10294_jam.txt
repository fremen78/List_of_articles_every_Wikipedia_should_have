Pavati  a jinaral skiesiti, ar di stiet a smadi uu lak soertn amount a matiirial pozeshan ar moni. A moltifasit kansep, we ingkluud suoshal, ikanamik, ah palitikal eliment. Pavati kiah difain az aida absoluut ar relitiv. Extriim pavati ar destityuushan refa tu di lak a miinz nesiseri fi miit biesik niid laka fuud, kluodin ah shelta. Relitiv pavati tek ina kansidarieshan indivijal suoshal ah ikanamik stietos kompier tu di res a sasayati.
Afta di indoschrial revaluushan, mas prodokshan ina fakchri eh-mek prodokshan gudz ingkriisinli les expensiv ah muo axesebl. Muo impuortant a di madanizieshan a agrikolcha, laka fotilaiza, fi provaid anof yiil fi fiid di papilieshan. Fi rispan tu biesik niid kiah rischrik bai kanschrient pah gobament abiliti fi diliva saabis, laka koropshan, tax avaidans, det ah luon kandishanaliti ah bai di brien jrien a elt kier ah edikieshanal profeshanal. Schratiji a ingkriis ingkom fi mek biesik niid muo afuodebl tipikali ingkluud welfier, ikanamik friidam ah provaid finanshal saabis.
Pavati ridokshan a mieja guol ah ishu fi nof intanashinal aaganizieshan laka di Yunaitid Nieshan ah di Wol Bangk. Di Wol Bangk fuokyaas se 702.1 million people ena-lib ina exchriim pavati ina 2015, dong frah 1.75 bilian ina 1990. Outa demaya, bout 347.1 milian piipl lib ina Sob-Sa'aaran Afrika (35.2% a di papilieshan) ah 231.3 milian lib ina Sout Ieja (13.5% a di papilieshan). Bitwiin 1990 ah 2015, di posentij a di wol papilieshan we lib ina exchriim pavati jrap frah 37.1% tu 9.6%, biluo 10% fi di fos taim. Nondiles, grantid di korant ikanamik magl, bil pah GDP, iwuda tek 100 ier fi bring di wol puoris op tu di priivios pavati lain a $1.25 a die. Exchriim pavati a gluobal chalinj; iabzoerv ina aal paat a di wol, ingkluudn ina divelop ikanami. UNICEF estimiet aaf a di wol pitni (ar 1.1 bilian) lib ina pavati. Iweh-aagiu bai som akademik se di niolibaral palisidem we promuot bai gluobal finanshal instityuushan laka di IMF ah di Wol Bangk dem a akchali egzasabiet buot inikualiti ah pavati.


== Refrans ==