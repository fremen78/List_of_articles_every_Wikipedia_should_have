La ekolojiya (en Inglez: Ecology; en Kastilyano: Ecología) es la sensia ke estudia las interrelasiones entre los seres vivos i su entorno fisiko (luz, kalor, umedad, vento, oksijeno, dioksido de karbono, agua, etc.) i biolojiko (organismos vivos).
La ekolojia nesesita d'un lavoro interdisiplinario para lograr un enfoke asertado, i por esto se vale de la biolojiya, la sosiolojiya, la antropolojiya, la klimatolojiya, la idrolojiya, la fisika, la kimika, la jeolojiya, taksonomiya, matematikas, fisiolojiya, etc., para aserkarse má a la realidad natural.
El konosimyento sovre la relasion ser umano/natura, permite ke se estudie la intervensiyon umana en el medio natural kon el buto de reduzir el impakto negativo ke esta produse. Esto la konvyerte, sovre todu a partir de la anyada de los '60 (syéklo XX), en bandiera de multitud de movimientos ke pretenden konservar la natura.