Koloseum nyaéta salah sahiji titinggal sajarah mangrupa arena gladiator nu diwangun ku Vespasian.  Disebut ogé tempat pintonan nu kacida gedéna, wangunna elips nu disebut ampiteater atawa ngaran aslina mah Flavian Amphitheatre nu kaasup kana 69 Keajaiban Dunia Pertengahan. Ieu situs perenahna aya di dayeuh leutik di Italia, Roma nu diwangun ku walikota Vespasian dina mangsa Domitianus tur dianggeuskeun ku budakna Titus sarta jadi salah sahiji karya panggedéuna ti arsitéktur Karajaan Romawi nu kungsi diwangun.  
Koloseum dirarancang pikeun 50.000 nu nongton.


== Sajarahna ==
Rékontruksi koloseum dimimitian ku ayana paréntah Raja Vespasian taun 72 M sarta dianggeuskeun ku anakna Titus dina taun 80 M. Koloseum diwangun padeudeukeut jeung hiji istana nu agréng nu diwangun ku Domus Aurea sanggeus kahuruan rongkah di Roma taun 64 M.  
Dio Cassius salah saurang ahli sajarah nétélakeun yén aya 9.000 sato nu paéh nalika 100 poéna éta kolloseum diresmikeun. Ngaran kolloseum dicokot tina ngaran hiji patung nu jangkungna 40 metér nyaéta patung Colossus nu dijieun minangka gaganti Nero nu mangrupa lambang Sol atawa déwa panonpoé kalawan nambahkeun mahkota matahari. Salian ti éta ngaran kolloseum disebut ogé Flavian Amphithéatre nu teu dipikanyaho saha nu méré éta ngaran.  Di Itali, Kolloseum dibéré ngaran il colosseo tapi basa Romana mah le colisée jeung el coliseo pikeun nyebutkeun Kolloseum.  


== Referensi ==

kategor: Bangunan di Italia