The Colosseum or Coliseum, kent as the Flavian Amphitheatre (Laitin: Amphitheatrum Flavium; Italian: Anfiteatro Flavio [aŋfiteˈaːtro ˈflaːvjo] or Colosseo [kolosˈsɛːo]) an aw, is an oval amphitheatre in the centre o the ceety o Roum, Italy. Biggit o travertine, tuff, an brick-faced concrete, it is the lairgest amphitheatre iver biggit. The Colosseum is situatit juist east o the Roman Forum. Construction begoud unner the emperor Vespasian in AD 72, an wis completit in AD 80 unner his successor an heir Titus. Forder modifications war made in the ring o Domitian (81–96). Thir three emperors are kent as the Flavian dynasty, an the amphitheatre wis named in Laitin for its association wi thair faimily name (Flavius).
The Colosseum coud hauld, it is estimatit, atween 50,000 an 80,000 spectators, haein an average audience o some 65,000; it is uised for gladiatorial contests an public spectacles sic as mock sea battles (for anerly a short time as the hypogeum wis suin filled in wi mechanisms tae support the ither activities), ainimal hunts, executions, re-enactments o famous battles, an dramas based on Clessical meethologie. The biggin ceased tae be uised for entertainment in the early medieval era. It wis later reuised for sic purposes as hoosin, wirkshops, quarters for a releegious order, a fortress, a quarrel, an a Christian shrine.
Awtho pairtially ruined acause o damage caused bi yirdquauks an stane-rabbers, the Colosseum is still an iconic seembol o Imperial Roum an is leetit as ane o the New7Wonders o the Warld. It is ane o Roum's maist popular tourist attractions an forby haes airtins tae the Roman Catholic Kirk, as ilk Guid Friday the Pape leads a torchlit "Wey o the Cross" procession that stairts in the aurie aroond the Colosseum. 


== References ==