Koloseum (Latin: Colosseumcode: la is deprecated , juga diberi nama Amphitheatrum Flavium - Itali: Anfiteatro Flaviocode: it is deprecated ) ialah sebuah perani terbuka separa bulat dan berpentas terletak di Rom, Itali moden yang digunakan sebagai tempat pertunjukan sepanjang zaman tamadun kunonya. Koloseum merupakan struktur terbesar yang pernah dibina pada Empayar Rom. Pembinaannya telah dimulakan oleh Maharaja Vespasianus pada antara tahun 70 dan 72 M, dan disiapkan pada tahun 80 M oleh puteranya Titus. Ia salah satu dari Tujuh Keajaiban Dunia yang berasal daripada Zaman Pertengahan Awal.
Nama kawasan ini datang daripada nama suatu patung tembaga menggambarkan Maharaja Nero iaitu Colossus Neronis (atau "Nero si Raksasa"), patung tersebut berketinggian 130 kaki atau 40 m. Patung tersebut kemudiannya diolah untuk menyerupai dewa matahari Sol (Colossus Solis) dengan menambahkan suatu "mahkota matahari", bahkan kepala patung digantikan setiap kali Maharaja baru ditabalkan. Patung tersebut menghilang pada abad ke-7 Masihi barangkali untuk diambil guna semula besi tembaganya.


== Sejarah ==


=== Pembinaan sejarah ===
Koloseum dibangun pada pemerintahan Vespasianus pada tahun 72 terselesaikan oleh anaknya Titus pada tahun 80 M. Colosseum didirikan berdekatan dengan sebuah istana megah yang sebelumnya dibangun Nero, yang bernama Domus Aurea yang dibangun sesudah kebakaran besar di Roma pada tahun 64 M. Dio Cassius, seorang ahli sejarah, mengatakan bahawa ada sekitar 9000 haiwan buas yang dibunuh dalam masa 100 hari perayaan perasmian dan pembukaan Colosseum tersebut.
Lantai dari arena Colosseum tertutupi oleh pasir untuk mencegah agar darah haiwan dan manusia yang tertumpah tidak mengalir ke mana-mana.


=== Zaman kegemilangan ===
Colosseum digunakan sehingga tahun 217, meskipun telah rosak akibat kebakaran kerana disambar petir. Koloseum telah dibaiki pada tahun 238 dan menjadi tempat pertunjukan gladiator sehingga ia secara beransur-ansur dihentikan.
Bangunan ini kemudian digunakan untuk menyimpan perbagai jenis binatang sehingga tahun 524. Dua gempa bumi yang berlaku pada tahun 442 dan 508 menyebabkan kerosakan teruk pada struktur bangunan tersebut. Semasa Zaman Pertengahan, ia mengalami kerosakan yang lebih teruk sekali lagi disebabkan oleh gempa bumi pada tahun 847 dan 1349.
Banyak batu marmar digunakan untuk melapisi dan membangunkan kembali bahagian-bahagian Koloseum yang telah rosak kerana terbakar. Pada abad ke-16 dan ke-17, keluarga-keluarga penduduk Rom menggunakan tapak Koloseum sebagai tempat pengambilan batu marmar untuk pembinaan bangunan Basilika St. Petrus dan kediaman khusus palazzi.


=== Zaman moden ===
Di tahun 1749, ada sebuah bentuk dari pemeliharaan Koloseum. Paus Benedictus XIV melarang untuk menggunakan Koloseum sebagai tempat perlombongan. Di tahun 2000 ada sebuah protes keras di Itali dalam rangka menentang penggunaan hukuman mati untuk negara-negara di seluruh dunia (di Itali, hukuman mati dihapuskan pada tahun 1948). Beberapa tunjuk perasaan dilangsungkan hadapan Koloseum. Sejak saat itu, sebagai sebuah isyarat menentang hukuman mati tersebut, penduduk tempatan mengganti warna Koloseum di malam hari dari putih menjadi emas dicahayakan lilin dan lampu neon saat mana-mana seluruh dunia telah mengisytiharkan terhapusnya penghukuman mati itu.


== Binaan ==


=== Luaran ===


=== Dalaman ===


== Rujukan ==


== Pautan luar ==
Colosseum Underground Tour
Cross-section view of the Colosseum
Information about the Colosseum and photo gallery
The flora of the Colosseum
Virtual tour of the Colosseum
LacusCurtius entry on the Colosseum
Images and audio guide Diarkibkan 2014-02-19 di Wayback Machine
Photos of the Colosseum
Virtual reality movies and audio guide for iPod or MP3
Views of the Flavian Amphitheatre (Coliseum)