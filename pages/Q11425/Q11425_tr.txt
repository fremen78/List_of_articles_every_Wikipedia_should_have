Animasyon (canlandırma), birden çok resmin arka arkaya hızlı bir şekilde gösterilmesiyle elde edilen hareketli görüntüdür. İlk animasyonlar birkaç kâğıda istenen resimlerin çizilmesi, kâğıtların hızlıca geçirilmesi veya bir çemberin içine konup döndürülmesi ile yapılıyordu. Animasyon yapan kişilere animatör denir.
Geleneksel animasyonda görüntüler, fotoğraflanacak ve filmde sergilenecek şeffaf selüloit levhalar üzerine elle çizilir veya boyanır. Günümüzde çoğu animasyon, bilgisayar üretimli imgeleme (CGI) ile  yapılır.  Bilgisayar animasyonu çok detaylı 3B animasyon ve 2B bilgisayar animasyonuna ayrılır. Bunlar stilistik nedenlerle, düşük bant genişliği veya daha hızlı gerçek zamanlı bilgisayar grafikleri için kullanılabilir. Diğer yaygın animasyon yöntemleri, kuklalar veya kil animasyonu gibi iki ve üç boyutlu nesnelere bir stop motion tekniği uygular.
Günümüzde bilgisayar teknolojisi hem vektör hem de piksel tabanlı animasyonlar yapılmasına olanak sağlamaktadır. 2D animasyon tekniği saniyede 12 kare çizilerek yapılır. Kısıtlı (limited) animasyon tekniğinde ise daha az kare çizilerek yapılmaktadır. Bir animasyon filminin hazırlık sürecinde, klasik film yapım süreçlerine ek olarak karakter tasarımları, storyboard, pilot ses kayıtları ve en son layout yapılmaktadır. Profesyonel hedefleri olan bir animasyon filmine bu aşamalar tamamlanmadan başlanamaz. Animasyon film yapımı teknolojinin gelişmesine birebir bağımlıdır. Gelişen teknoloji, bilgisayarlarda daha az zamanda daha kaliteli içerik oluşturmayı mümkün kılmaktadır. Animasyon filmleri 3D, 2D, stop motion, cut-out (kâğıt kuklalar) gibi yapımlarında sık kullanılan tekniklere kategorize edilebilir.


== Teknikler ==


=== Bilgisayar animasyonları ===


==== 3D Animasyon ====
3D Animasyon, bilgisayar teknolojisi kullanılarak, özel yazılımlar ile 3 boyutlu vektörler kullanılargörüntülerdir. Bu işlemleri yapan kişilere genel olarak animatör denmektedir. Süreç içerisinde, animatör ilk olarak 3 boyutlu vektörel çizgiler kullanarak bir 3 boyutlu model oluşturur. Bu işlem bir heykeltıraşın heykel yapmasına benzemektedir ve modelleme olarak adlandırılmaktadır. Daha sonra bu modele renk bilgisi işlenir ki buna dokulandırma denmektedir. Bir sonraki aşama haraketlendirilecek olan nesneye düzenek kurulmasıdır. Canlılarla  ilgili 3d animasyonların yapımında genel olarak bu aşamada sanal bir iskelet sistemi oluşturulur. Bu yapı vektörlerin animatörün istediği biçimde yeniden konumlandırılmasını sağlamaktadır. Bu sayede sanal 3 boyutlu nesnelere hareket verilir. Ortaya çıkan 3 boyutlu vektörel yapının gerçek hayat ile benzerliğini sağlamak amacı ile sanal kamera ve ışıklar oluşturulur. Bu aşamadan sonra bilgisayar yazılımı vektörel bilgileri, matematik algoritmaları ile yorumlayarak 2 boyutlu piksellerden oluşan resimler oluşturur. Gelişen teknoloji ile birlikte 3 boyutlu canlandırmalarda doğada taklidi zor olan durumlar için yeni yazılımlar geliştirilmiştir. Örnek olarak günümüzde yanan bir cismin üzerindeki ateş fumefx, phoenix gibi özel yazılımlar ile fizik kurallarına uygun bir biçimde simüle edilebilmektedir.
Günümüzde 3D Animasyon, medikal sunumlardan, mimari görselleştirmeye, bilgisayar oyunlarından, sinema filmlerine birçok alanda kullanılmaktadır. Bazı uzun metrajlı filmler tamamen 3D animasyon olarak hazırlanmaktadır. Toy Story (1995) bunların ilkidir.
3 Boyutlu animasyonların hazırlanmasında kullanılan yazılımlardan bazıları 3ds Max, Cinema 4D, Houdini, Maya, Blender ve Lightwave'dir.


==== 2D animasyon ====
Günümüzde 2 boyutlu animasyonların çoğu bilgisayar üzerinde yapılmaktadır. Bilgisayar ile yapılan 2D animasyonlar, geleneksel 2D animasyonlar ile benzerlikler taşır ancak birçok yönden (aldığı zaman, çalışma koşulları, bütçe gibi) geleneksel animasyondan üstün görülmüştür.


== Animasyon türleri ==
Sınırlı animasyon
Karakter animasyonu
Yaratık animasyonu
CSS animasyonu
Doğrudan manipülasyon animasyonu
Film üzerine çizilmiş animasyon
Grafik animasyon
İnsansı animasyon
Mürekkep yıkama animasyonu
Beyaz tahta animasyonu
SVG animasyonu
Katmanlı animasyon
İskelet animasyonu
Siluet animasyonu
Kum animasyonu
Lastik hortum animasyonu
PowerPoint animasyonu
Écran d'epingles
Fotoanimasyon
Cam üzerine boyama animasyonu
Nesne animasyonu
Model animasyonu
Go motion
2 boyutlu bilgisayar grafikleri
3 boyutlu bilgisayar grafikleri
Bağımsız animasyon
Eğitici animasyon
Yetişkin animasyonu


== Kaynakça ==


== Ayrıca bakınız ==
Türk animasyon tarihi
Animasyon filmleri listesi
İstanbul Animasyon Festivali
Türk animasyon sinema filmleri listesi
Animasyon ve canlı çekimin bir arada olduğu filmler listesi
Animasyon durum komedisi
Animasyonlu haritacılık
En çok izlenen animasyon filmler (Türkiye)
Grafik tasarım
İllustrasyon
Çizgi film fiziği
Hikaye çizimi
Resimli taslak
Canlı çekim
Bilgisayar animasyonu
Üç boyutlu film
Stereogram
3 boyutlu bilgisayar grafikleri
Çizgi film
Çizgi dizi
Anime