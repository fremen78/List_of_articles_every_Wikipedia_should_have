Ang animation o animasyon usa ka dinamikong medio o pamaagi diin ang mga imahe o mga butang gimaniobra aron makita isip mga imahen nga nagalihok. Sa tradisyonal nga animasyon, ang mga hulagway gikuha (o gipintalan) pinaagi sa kamot sa mga cels (usa ka transparent sheet sa celluloid o susama nga materyal sa pelikula nga mahimo nga magamit sa paghimo sa mga cartoons) nga mahulagway ug ipakita sa pelikula. 
Sa kasamtangan ang kadaghanan nga mga animasyon gihimo uban sa computer-generated imagery (CGI) o paghulagway sa kompyuter. Ang animasyon sa kompyuter mahimong detalyado kaayo nga animasyong 3D (3-dimensyonal), samtang ang 2D computer animation mahimo nga gamiton alang sa makiurog (stylish) na estilong may hinungdan, ubos nga bandwidth o mas tulin o paspas na real-time rendering o pagahubad. Ang ubang mga pamaagi sa pag-usab sa animation nagaaplikar sa usa ka stop motion technique sa duha ug tulo nga dimensyon nga mga butang sama sa mga ginunting nga papel (paper cut-outs), mga monyeka o puppet, mga dibuhong ginama sa yutang kulonon (clay figures). Ang stop motion technique diin ang mga aktor nga nagdala ginagamit isip potograma-por-potograma (frame-by-frame) nga sabjek o tema nga ginganlan ug pixilation o pikselasyon.
Sa kasagaran, ang epekto sa animasyon makab-ot pinaagi sa kusog ug paspas nga pagsunod-sunod sa mga hulagway nga sa gamay'ng paagi magkalahi-lahi sa usag usa. Ang ilusyon—sama sa paglihok sa mga hulagway sa kinatibuk-an—gituohan nga nagsalig sa phi phenomenon ug beta nga kalihukan, apan ang tukmang hinungdan walay kasiguroan. Ang analog mechanical animation media nga nagsalig sa paspas nga pagpasundayag sa sunod-sunod nga mga hulagway naglakip sa phénakisticope, zootropo o zoetrope, flip book, praksinoskopio o praxinoscope ug mga pelikula. 
Ang telebisyon ug mga bidyo mao ang sikat nga animasyong-elektronikong media nga orihinal nga analog kaniadto, ug karon nagadumala na sa digital na pamaagi. Para ipakita sa kompyuter, ang mga pamaagi sama sa animated GIF ug animasyong Flash naugmad.
Gawas sa mugbo nga mga pelikula, ang mga feature films, animated GIFs ug uban pang media nga gipahinungod sa display nga mga motion picture, ang animasyon gigamit usab alang sa mga dula pinaagi'g bidyo o video games, motion graphics ug espesyal nga mga epekto (SFX o special effects).
Ang pisikal nga paglihok sa mga parte sa hulagway pinaagi sa yano nga mga mekaniks, pananglitan ang mga hulagway'ng nagalihok sa magic lantern mahimo usab nga isipon nga animasyon. Ang mekanikal nga animasyon sa aktwal na device nga robótico giila usab nga animatronics.
Ang mga animator mao ang mga persona kinsa espesyalista sa pagmugna og animasyon.