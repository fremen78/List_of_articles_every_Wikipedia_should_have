An animasyon (Ingles: animation) iyo sarong paagi kun sain an mga imahe pigmamanipula tanganing magluwas na naghihiro. Sa tradisyonal na animasyon, an mga imahe iyo pigkukurit o pigpipintahan gamit an kamot sa mga transparent celluloid sheet para mapiktsuran asin maeksibit sa pelikula. Sa ngunyan, an mga animasyon iyo gibo sa computer-generated imagery (CGI). An kompyuter na animasyon iyo pwedeng detalyadong maray na 3D na animasyon, mantang an 2D kompyuter na animasyon (na kalalawgon kan tradisyonal na animasyon) pwede magamit para sa mga istilistikong rason, hababang bandwidth, o mas marikas na real-time rendering. An iba pang midbid na paagi nin animasyon iyo nag-aaplikar nin sarong stop motion na teknik sa duwang- asin tolong-dimensyonal na bagay arug kan gupit sa papel, manika, o pigura na laboy.
An taramon na "animasyon" gikan sa Latin na "animātiōn", sanga kan "animātiō", boot-sabihon "sarong pagtao nin buhay". An panginot na kahulugan kan taramon sa Ingles iyo "pagigin buhay" asin iyo nagagamit nin mas haloy kaysa sa kahulugan kan "naghihirang imahe na medya".


== Mga panluwas na takod ==

The making of an 8-minute cartoon short
"Animando", sarong 12-minuto na pelikula na nagpapahiling sa 10 manlainlain na teknik sa animasyon (asin pagtukdo kun pano gamiton) (arkibo 1 Oktubre 2009).
Animasyon sa Curlie


== Toltolan ==