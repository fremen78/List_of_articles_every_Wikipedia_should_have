Animacja – technika filmowa polegająca na tworzeniu efektu ożywienia martwych kształtów przez dokonywanie serii pojedynczych zdjęć rysunków, wycinanek, kukiełek lub sylwetek i wyświetlaniu ich w sposób ciągły.
Pierwsze pionierskie rozwiązania z dziedziny animacji powstawały jeszcze przed powstaniem filmu - już w 1832 Joseph Plateau opracował fenakistiskop tworzący wrażenie ruchu szybko przesuwających się obrazów. Dwa lata później William George Horner rozwinął ten pomysł, tworząc zoetrop - obracający się cylinder zawierający serię obrazków przedstawiających kolejne etapy ruchu. W 1877 Émile Reynaud wynalazł praksinoskop, a w 1892 stworzył pierwszy krótki film animowany - Pauvre Pierrot. Innym pionierem techniki animacji był James Stuart Blackton, który eksperymentował z animacją poklatkową, a w 1906 został autorem filmu Humorous Phases of Funny Faces.


== Zobacz też ==

film animowany
animacja poklatkowa
animacja komputerowa


== Bibliografia ==
animacja, [w:] Encyklopedia PWN [online], Wydawnictwo Naukowe PWN [dostęp 2017-03-09] .
animation, [w:] Encyclopædia Britannica [dostęp 2022-09-30]  (ang.).