Yurocienco esas la cienco qua studias l'ensemblo dil reguli qui jeras la konduto dil homi (enti) en ula socio, e la sociala rilati. Ta abstrakta e obliganta reguli preskriptas lo facenda.
L'obligeso dil yurocienco bezonas ke:

la yuro-fonto agnoskesez kom legitima;
la yurala preskriptajo konocesez da omni, quo supozigas ke ol publikigesez sat vaste. To korespondas a la Latina sentenco "nemo censetur ignorare legem" (nulu ne savez la lego);
la aplikado dil lego esez certigata da koaktanta moyeni quin fixis la lego e quin uzas sive arbitrala proceduro inter la koncernati, sive la stato, sive specala instanco.
En socii kun separo di povi, l'aplikado dil yurocienco rezultas de kunlaboro inter la legifanta povo (qua kreas la lego), la exekutanta povo (qua sorgas pri exekutar olu) et la judiciala povo (qua interpretas e judikas la eventuala violaci o kontesti relate olua aplikeso).


== Faki di yurocienco ==
Fiskala legaro
Administrala legaro
Kanona legaro
Kazala legaro
Civila legaro
Publika legaro
Komercala legaro
Kustumala legaro
Kriminala legaro
Halakha legaro - yudana legaro
Internaciona legaro
Publika internaciona legaro
Privata internaciona legaro
Naturala legaro
Procedurala legaro
Spacala legaro