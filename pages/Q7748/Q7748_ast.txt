El Derechu ye l'orde normativu ya institucional de la conducta humano en sociedá inspiráu en postulaos de xusticia, basáu nes rellaciones sociales esistentes que determinen el so conteníu y calter. Notres pallabres, ye'l conxuntu de normes que regulen la convivencia social y permiten resolver los confliutos interpersonales.
L'anterior definición define'l drechu positivu o efeutivu, pero nun desplica'l so fundamentu; ye por eso que xuristes, filósofos y teóricos del drechu lleven propuestes estremaes definiciones alternatives, ensin qu'haiga consensu hasta la data. L'estudiu del conceutu de Drechu realízalu una de les sos rames, ye la Filosofía del drechu.
Dende'l puntu de vista oxetivu, dizse del conxuntu de lleis, reglamentos y otres resoluciones, de clater permanente ya obligatoriu, feches pol Estáu pa a conservación del orden social.


== Orixe ==
Ye de ñatura controversa, sobro'l tema los autores orientáronse a varies postures, ente les de mayor aceutación acostumen a ser les que vienen darréu:

El Drechu ñaz como una rellación de fuercia ente persones desiguales, seya material o psíquicamente.
El Drechu ñaz como reparación a una ofensa física o moral qu'una persona infrinxe a otra.
El Drechu ñaz pa regular la indeterminación debida pol incumplimientu d'una pallabra dada. En xeneral pa regular los ñegocios xurídicos ente les persones.
El drechu ñaz de la ñecesidá de regular les rellaciones que xurden ente los estremaos suxetos de drechu. A midía que les rellaciones interpersonales tórnense más complexes, el drechu va faciéndose más ñecesariu.


== Fontes ==
Son l'"alma" del Drechu, son fundamentos ya idees qu'aiden al Drechu a realizar el so fin.
El Drechu Occidental (Nel Sistema Romanu Xermánicu o Sistema de Drechu continental) tiende a entender como fontes les que vienen darréu:

La Constitución
La Llei
La Xurisprudencia
La Costume
Los Entamos xenerales del drechu
La Doctrina.
Amás, nel marcu del Drechu internacional, l'Estatutu de la Corte Internacional de Xusticia, enumbera como fontes:

Los trataos
La costume internacional
Los Entamos xenerales del drechu
Les opiniones de la doctrina


== Conteníu ==
Tradicionalmente, el Drechu dixebróse nes categoríes de Drechu público y de Drechu priváu. Poro, esta división foi ampliamente criticada y na actualidá nun tien tanta fuercia, ente l'apaición de parceles del Ordenamientu xurídicu nes que les estremaúres ente lo público y lo privao nun son tan evidentes. Ún de los esponentes d'esta situación ye'l Drechu llaboral, no qu'a rellación privao ente trabayaor y emplegador alcuéntrase fuertemente intevenida por una normativa xurídica pública.
Les estremaes rames xurídiques son les que vienen darréu:

Drechu alministrativu
Drechu urbanísticu
Drechu ambiental
Drechu civil
Drechu de les persones
Drechu de les coses
Drechu de obligaciones
Drechu de socesiones
Drechu nobiliariu
Propiedá inteleutual
Drechu de familia
Drechu económicu
Drechu informáticu
Drechu internacional
Drechu internacional priváu
Drechu internacional públicu
Drechu fiscal
Drechu llaboral
Drechu sindical
Drechu de la seguridá social
Drechu mercantil
Drechu penal
Drechu políticu
Drechu constitucional
Ciencia política
Drechu procesal
Drechu procesal alministrativu
Drechu procesal civil
Drechu procesal llaboral
Drechu procesal penal
Filosofía del Drechu
Teoría del Drechu
Teoría de la xusticia
Socioloxía del Drechu
Historia del Drechu
Drechu romanu
Drechos animales


== Ver tamién ==
Xuráu
Acusación
Tribunal


== Referencies ==


== Enllaces esternos ==
Llexislación España (en castellán) Archiváu 2006-02-12 en Wayback Machine.