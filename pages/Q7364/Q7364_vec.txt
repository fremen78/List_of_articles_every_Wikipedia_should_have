L'ocio el xe un òrgano de sénso chel fa parte del paramento vixivo. El manda signałi, traverso el nervo òtico al serveło. Inte el ómo l'ocio el pol ciapar tuti i cołori col'ónda de frequénsa infrà 400 e 700 nm, dónca miga i infrarósi e i ultraviołéti. Altri i ga oci che i ciapa ónde de frequénsa difarénte.
I inseti e i crostàcei i ga oci conplesi, formai de altri océti sénplixi. I ragi de łuxe i crea imàxene sìngołe che łe vien mése conpagne par sorapoxision, come un moxàico: sto sistema nol tol bén tuti i detagi, mal ciapa anca i moviménti più picenini.
Ghe xe animałi, come ła suéta, che i xe più bóni a véder de note parché i ga un magior nùmero de bastonsełi (sèłułe de ła rètina che łe łavóra co póca łuxe, conplementari ai coni chei pol destìnguer fórma e cołor).
El ocio del omo, dito "bulbo ocułar" el xe conpleso e bastansa bón. El se cata inte el cavità ocułare inte el cranio e se pol divìder in una parte de vanti e n'altra de indrio. Da drio ghe parte el nervo òtico, chel se orìxena inte el bulbo co diramasion. Da vanti ghe xe al séntro ła pupiła, buxo nero chel tol i ragi, ł'ìride, menbrana muscołare che ła strénsa e slarga ła pupiła drio de quanta łuxe ghe xe e che ła xe cołorada. Ste qua łe xe protete da ła còrnea. A diféxa del ocio ghe xe anca flùidi de łàgreme che ło neta da bateri, pólvere, ecc...


== Varda anca ==
Łàgrema
Ociałi


== Altri progeti ==

 Wikimedia Commons el detien imàjini o altri file so Ocio
  el detien schemi gràfeghi so