Teodora Vukčić (–1450) supruga je vojvode Radoslava Pavlovića. Ona je jedne prilike od strane Dubrovčana nazvana Dorotejom.
Teodora je kćerka kneza Vukca Hranića iz  bosanske vlastelinske loze Kosače. Njen brat je Stjepan Vukčić Kosača. U brak sa vojvodom Radoslavom Pavlovićem ušla je dvadesetih godina 15. vijeka, u vrijeme kada su se uz pomoć Osmanlija izmirile Kosače i Pavlovići. Po nekima radilo bi se o 1421. Taj brak je rezultirao sa tri sina, budućim predvodnicima među Pavlovićima: knez i vojvoda Ivaniš Pavlović, knez i vojvoda Petar (II) Pavlović i knez Nikola Pavlović.
Teodora je udata u političkom braku između dva moćna roda i dijelila je sudbinu političkih odnosa među tim rodovima. U vrijeme Konavoskog rata (1430-1432) Radoslav je bio otpustio svoju ženu Teodoru, jer Kosače nisu podržavale njegovu tadašnju politiku u sukobu. Kasnije ju je vratio. Teodora je nadživjela svoga supruga Radoslava, koji je umro 1441. i potpomagala svoga sina Ivaniša da upravlja porodičnim posjedom. Štitila je sina i pred bratom, hercegom Stjepanom Vukčićem. Umrla je 1450.


== Vanjski linkovi ==
http://books.google.ba; teodora+vuk%C4%8Di%C4%87; The Late Medieval Balkans: A Critical Survey from the Late Twelfth Century ...  By John V. A. Fine