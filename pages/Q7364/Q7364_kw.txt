Organ golok yw lagas, a allosek organedhow dhe weles. An lagasow a yll klewes golow ha'y dreusfurvya dhe amovyansow elektrogymygiethel a-ji dhe'n newronow. Yn organedhow ughella, an lagas yw organ pur gomplek a guntel golow a'n kerghynnedh, ow rewlya y grevder pan wrello dhiafram byw an lagas fogella dre lens gwrysus hebleth, ow furvya skeusen avel sett a arwodhyow tredan. Ena treusmyttys yw an kedhlow ma dhe'n ympynnyon dre linellow komplek a newronow y'n nerven optek dhe gorteks an golok ha rannow erel a'n ympynnyon. Yma dhe 96% a enevales  lagasow ha system optek komplek kepar ha hemma, yn aga mysk an kregynnegyon, melldrosogyon ha Chordata. 
Korrorganedhow a's teves an lagas moyha sempel, a wra namoy ages aswon eus golow po na.


== Displegyans an lagas ==
Y tisplegyas an kynsa sort a lagas y'n Amser Kembrek nans yw 600 milvil bledhen. Yma dhe nebes enevales lens nag yw hebleth, ow komprehendya an Cephalopoda (kellylli lesa hag erel), puskes, diwelvennogyon ha serf, mes i re dhisplegyas fordh aral a fogella war neppyth, hemm yw dre bellwellerya, kepar ha kamera.