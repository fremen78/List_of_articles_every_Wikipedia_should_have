La rivoluzion francese o ancje prime rivoluzion francese (par distinzion de rivoluzion di Lui e de rivoluzion francese dal 1848) fo un periodi di radicâl sconvolgiment sociâl, politic, e culturâl, sucedût jenfri il 1789 e il 1799 che al segne il cunfin jenfri le etât moderne e le etât contemporanee de storie francese.
Lis principâls conseguencis de rivoluzion francese, che al fo un moment di epocâl cambiament in te storie mondiâl, forin le abolizion de monarchie assolude e le proclamazion de republiche, con le eliminazion des basis economichis e sociâls dal "Ancien Régime".
La rivoluzion francese, insieme di chê merecane, a inspirât lis rivoluzions borghesis liberâls e democratichis dal XIX secul puartant a la fin dal assolutism e formant un gnûf sisteme politic, in cui le borghesie devente le classe sociâl dominante.


== La gravitât de crisi ==


=== Lis causis ===

In te France dal XVIII secul, il podê al jere in tes mans de monarchie assolude, rapresentade dal Re Luîs XVI. Le societât jere dividude in trê classis socials: nobiltât, clero e tiarç stât.Il tiarç stât al costituive il 98% de popolazion, e jere chê che pajave pui tassis, parce la tradizion de monarchie assolude francese proviodeve consistents privilegjos par le nobiltât e il clero.
La recuelte lade a mâl, la fan, la miserie e il clime di insicurece puartin il tiarç stât a vivi simpri piês par vie de fuarte inflazion. Lis tassis, simpri pui elevadis no bastavin al Stât par vê bêçs avonde.
Il presit dal pan si alçave simpri di pui, puartant la int in te miserie.La situazion economiche deventave simpri piês par vie di strassarîs di bêçs e dal cost des vueris sostignudis.
I re vignûs daspo di Luîs XIV (Luîs XV e Luîs XVI) no rivin a cjatâ une soluzion ae crisi in cui le France jere colade.Ancje i tentatîfs di riforme dal sisteme judiziari e fiscâl no zovin.
Tal inizi dal secul, le principâl impueste direte, pesave nome parsore a chei che no jerin privilegjâs.Par aumentâ lis jentradis fiscâls, Luîs XVI fâs pajâ lis tassis a dutis lis classis sociâls, ma le nobiltât e il clero continuin a pajâ di mancul.Lis gnovis tassis continuin a pesâ nome parsore al tiarç stât, e no rivin pui a fâ front al deficit dal paîs, fasint aumentâ il debit public de France par dut il XVIII secul.La rabie dai citadins francês tai confronts de monarchie scomence a divignî simpri pui fuarte, ancje par vie de presince di Marie Antoniete (femine di Luîs XVI), masse leade al sô paîs, tant che il popul la scomence a clamâ "le Austriache".
A complicâ ancjemò di pui le situazion al fo le nobiltât, che, restade cence il podê sot Luîs XVI voleve tornâ daurman a la grandece dal timp passât. Le nobiltât no veve dirit di esercitâ ativitâs economichis, pene la piardite dal titul nobiliâr.In tal secul dulâ ancje se si jere parons de tiere, si vuadagnave pôc, mantignî la biele vite de nobiltât, costave simpri di pui.
Par cirî di vuadagnâ, la nobiltât alore concentre lis sôs atenzions parsore di vegjos dirits feudâi, domandant il paiament di vecjis tassis ladis fûr di usance.La nobiltât cîr ancje di apropiasi dal sfrutament di cualchit proprietât comunâl, e di tiaris dulâ i contadins puars puartavin lis bestis a passonâ.
Cheste situazion jere malviodude dai contadins, che domandavin le abolizion dai dirits feudâi par miorâ la lôr situazion sociâl.
In chel periodo in France, si stave svilupant une gnove culture: l'iluminism, basade parsore trê principis fondamentai: nazionalism, egualitarism e contratualism (cheste jere une curint di pinsîr basade parsore un contrat stipulât jenfri il guvier e il popul). La filosofie dai iluminiscj rive fin a lis classis pui altis de societât (borghesie e nobiltât liberâl).
Al model di monarchie assolude, i iluminiscj pensavin a une monarchie limitade da un parlament, e i dirits dal citadin , invezit de obedience dal sogjet. I filosofos iluminiscj difendevin la idee, che il podê al stave in te nazion.
Ancje le rivoluzion merecane, vignude juste prime di chê francese , fo un esempli par i citadins francês. Tal timp dal "Ancien Règime", i parlamentârs, profitant dal lôr dirit di critiche , tal timp di regjstrazion des leçs in tai regjstros parlamentars, faserin des osservazions critichis tal confront dal podê reâl. Cheste posibilitât di contrastâ le cort reâl, met i parlamentârs in te condizion di jessi viodûs de opinion publiche , come difensôrs dal popul, si ben si ocupavin principalmenti dai lôr privilegjos.
Ancje se le situazion jere vonde complicade, i francês no imagjnavin di sigûr che une rivoluzion violente varès puartât a l'abolizion de monarchie.A testimoniance di chest, jere il grant rispiet che il popul veve tai confronts dal re.


=== La convocazion dai Stâts Gjenerâi ===

In tal timp dal ream di Luîs XV e Luîs XVI, tancj minitros, jenfri i cuai Anne Robert Jacques Turgot e Jacques Necker soredut, cirin di risanâ le situazion economiche dal paîs.Lavorin soredut in te modifiche dal sisteme tributari, in mût di falu deventâ compagn par ducj, ma no rivin, parcè chestis iniziativis cjatin une fuarte oposizion de bande de nobiltât e dal clero.
Il 19 fevrâr 1781, Necker publiche il bilanç statâl: al jere un vuadagn di 503 milions di jentrade, cuintri 629 di spesis.Il debit public alore, al jere di 318 milions, sarès a dî , la metât des spesis.Le opinion publiche reste une vore scandalizade , soredut par vie des spesis sostegnudis de cort reâl, in un periodo incui, scuasit dut il popul francês, al jere in miserie: 33 milions par fiestis e pensions par i cortigjans.
Charles Alexandre de Calonne, nomenât Ministri des Financis, scomence une politiche di fuartis spesis par cunvinci i creditôrs, che le France veve ancjemò une buine soliditât finanziarie.In pôc timp, al sperave in une dimostrazion di jutori de bande de Assemblee de Notabilitât , che varès permitût di otegni bêçs, par fâ front a lis spesis, ma sin rint cont che la sô politiche economiche no veve possibilitât di cjatâ sostentaments e indiche la necessitât di fâ impuartantis riformis.In particolâr, al prpon un codiç tributari compagn par ducj, con il cuâl ducj vevin di pajâ lis tassis in maniere compagne , nobiltât e clero comprindûs.Cuant Calonne il 22 fevrâr 1787 al propon cheste gnove soluzion, disint che jere une necessitât, L'Assemblee de Notabilitât, formade soredut da parons di tiaris, cheno volevin pajâ lis gnovis tassis, refude di acetâ lis sôs soluzions.Lis financis francesis jerin in falliment, segont François-Auguste Mignet , i beçs prestâs rivavin a 1.646 milions, e jere un deficit anuâl 46 milions.
Luîs XVI capîs che Calonne no podeve gjestî la situazione il 1 di mai dal 1787, al met al sô puest il sô principâl critic, il president de Assemblee de Notabilitât Étienne-Charles de Loménie de Brienne, vescul di Tolose.Brienne al cîr di fâ aprovâ lis riformis proponudis da Calonne, ma chestis cjatin di gnûf une fuarte oposizion de bande dal Parlament di Parîs (organo judiziari con funzions di control de legitimitât des leçs, ma cence funzions politichis).
Atris tentatîfs di monificâ il sisteme tributari puartin a une fuarte resistence de bande dai privilegjâts, che rispuindin cun le ritirade dai prestaments di bêçs par pôc timp.In chel moment, chests prestament di bêçs jerin come arie e vite par lis financis dal stât, e il vignî mancul dai prestaments puarte a une situazion di falliment nazionâl.
Si scomence a crodi, che nome i Stâts Gjenerâi (le rapresentance di dutis lis classis sociâls in France) varès podût votâ le aplicazion des gnovis riformis.Il 18 dicembar dal 1787, Luîs XVI promet di convocâ i Stâts Gjenerâi jenfri cinc agns.
Tal mês di mai dal 1788 a Grenoble, lis protestis des fameis tocjadis de crisi economiche deventin simpris pui fuartis.L'esercît al è obleât a intervignî tal mês di zuin, ma le int scomence a tirâ planelis da in somp dai tets.Come conseguence di chest acjadiment, il 21 di luj, une assemblee formade da nobiltât, clero e tiarç stât ten une riunion tal cjscjel di Vizille (dongje Grenoble) dulâ al decît di proclamâ il sciopero des tassis. Le autoritât dal re scomence a vignî di mancul e, no rivant a tornâ a puartâ l'ordin, Luîs XVI domande la convocazion dai Stâts Gjenerâi par il 5 di mai dal 1789, ( prime volte dal 1614 ). Il 25 di avost, Brienne al bandone le cariche di Ministri des Financis. Al sô puest, al torne Necker.


== La fin de monarchie assolude ==


=== Campagne eletorâl par l'elezion dai deputâts dai Stats Gjenerâi ===

Le societât francese jere une vore gambiade da l'ultime volte de convocazion dai Stâts Gjenerâi vignude tal 1614.Il prin stât (il clero, alt e bas) e il segont stât (le nobiltât, comprindûs ancje chei che vevin comprât titui nobiliârs) rapresentavin il 2% de popolazion, il tiarç stât (che al jere componût da ducj i francês che no vevin titui nobiliârs e che no fasevin part dal clero) costituive il restant 98%.Le procedure dai Stâts Gjenerâi proviodeve che i trê ordins si riunivin in trê cjamaris separadis, par discuti e votâ. Le votazion dal clero e de nobiltât jere scuasit simpri compagne , cussì che il tiarç stât al podeve jessi mitût in minorance cun facilitât.Chest ultim al viodeve le convocazion dai Stâts Gjenerâi, come une possibilitât di miorâ lis propris condizions sociâls: i contadins, sostignûts de part pui basse dal clero che jere sensibile a lis sôs cundizions , sperave tal bandon dai dirits feudâi, e le borghesie , inspirade par lis ideis dai iluminiscj, crodeve in te instaurazion de monarchie parlamentâr come tal model inglês, e dai dirits compagns par ducj.
Dut chest fo le causedal dibatit politic tal timp des elezions dai deputâs dai Stâts Gjenerâi. Tal timp de campagne eletorâl, in tai "cahiers de doléances" (regjistros dulâ le assemblee incjariade di elezi i deputâs ai Stâts Gjenerâi scriveve critichis e laments de popolazion) vegnin scritis dutis lis suprefazions che il tiarç stât veve sopuartât.Il dibatit al riguardave ancje le organizazions dai Stâts Gjenerâi. Il tiarç stât domande che i sôi deputâs sedin il dopli (robe che il tiarç stât veve za otignude in te assembleis provinciâls) par fâ in mût che la lôr rapresentance politiche corispuindès di pui a le situazion reâl de societât.Chest al devevte un dai argoments principâi tratâs dai scritôrs di fassicui francês , jenfri i cuai Emmanuel Joseph Sieyès, che publiche il fassicul "Qu'est -ce que le tiers ètat?" ("Ce isal il tiarç stât?"). Necker, che sperave di evitâ ancjemò contrasts in te societât, domande une riunion de Assemblee de Notabilitât il 6 novembar 1788 , par discuti lis domandis dal tiarç stât, ma le nobiltât refude ogni istance.
Un decrêt reâl dal 27 novembar 1788, annunciave che ai Stâts Gjenerâi partecipavin amancul mîl deputâs , e che jere garantide le rapresentance dople par il tiarç stât. Daspo lis elezions , Mignet publiche i resultâs: i deputâs de nobiltât jerin 248 galantoms e 28 deputâs dal parlament.Il clero al jere rapresentât da 48 vescui, 35 abâts e decans e 208 plevans ; il tiarç stât 2 oms de glesie, 12 de nobiltât, 16 citadins magjstrâts, 200 rapresentants des conteis, 212 avocts, 16 miedis, 216 mercjadants e agricoltôrs. Par chest ultim grup, no fo elèt nissun deputât che vignive dal popul o dai contadins, parce in te assemblee, al jere impuartant il savê cjacarâ e jessi istruîts, soredut in economie e leç.
Il tiarç stât al veve ancje domandât che ogni voto al valès par un. Luîs XVI al veve dite di si al dopli dai deputâts dal tiarç stât, ma no si jere pronunciât parsore di cheste cuestion e veve dât le responsabilitâtai Stâts Gjenerâi stês di decidi.Se si vês votât par ordin come tal timp passât , il fât che il numar dai deputâts al jere dopli, no varès gambiât lis robis


=== Dai Stâts Gjenerâi a L'Assemblee Nazionâl ===
Le riunion inaugurâl dai Stâts Gjenerâi si ten i 5 di mai dal 1789 in une sale dal Hôtel des Menus-Plaisirs a Versailles, tancj esponents dal tiarç stât viodin l'oteniment de rapresentance dople une rivoluzion za pacificamenti otignude , ma, segont un protocol procedurâl scrit tal timp passât, fo evident tal imediât che in te realtât al jere stât otignût une vore mancul.
Cun il discors iniziâl di Luîs XVI, di Charles Luis François Paul de Barentin e di Necker, i deputâs dal tiarç stât no sintin par nuje fevelâ des riformis politichis tant spietadis, ma si fevelave nome di cuestions finanziaris.La cuestion dal passaç dal voto par ordin al voto par cjâf no ven menzionade e il tiarç stât capîs che la rapresentance dople servive a pôc, parce veve nome un significât simbolic: le votazion si sarès disvuelte par ordin come in tal passât e daspo vê deliberât, le votazion coletive al varès pesât come chel di un dai doi stâts.Nobiltât e clero, pur no jessint favurevui a l'assolutism reâl, savevin ben che , con il voto par cjâf, varessin piardût pui podê tai confronts dal tiarç stât rispiet a chel che varessin vuadagnât de cort reâl.Cirint di evitâ le cuestion de rapresentance politiche e fasint attenzion nome parsore ls problematichis finanziaris, il re e i sôi ministris sotvalutin le situazion ; cuant Luîs XVI al dîs di si finalmenti a lis domandis dal tiarç stât, simpri pui insistentis, di discuti parsore dal sisteme di votazion, al pareve a ducj che il re al fôs stât obleât, puitost che al fôs stât un regâl gjenerôs che varès convinçût le popolazion de buine volontât dal re.
Il 6 di mai, invezit di afrontâ le cuestion finanziarie come al veve domandât Luîs XVI, i trê stâts scomencin a discuti parsore le organizazion de legjslature.I deputâs dal tiarç stât votin a l'unanimitât le sielte dal voto par cjâf e si autoproclamin Deputâts dai Comuns, fasint intindi cun chest, di refudâ il titul di rapresentants di un ordinpar divignî rapresentants de nazion.Chest al fo un ât rivoluzionari al cuâl le nobiltât rispuint disintsi favorevule al voto par ordin, il clero al fâs le stesse robe .Daspo une situazion di paritât durade un mês, il 10 di zuign, i deputâs dai Comuns ivitin i delegâts dai âtris ordins a fâ une verifiche dal podê in une assemblee.L'invît ven prime refudât de nobiltât, ma daspo al vên acetât da un numar simpri pui grant di deputâs dal bâs clero fin cuant il 15 di zuign, par iniziative dal abât Sieyès (che al faseve bande dal clero elèt par rapresentâ il tiarç stât) i Deputâs dai Comuns decidin di scomençâ i lavôrs .Il 17 di zuign 1789, il vecjo tiarç stât complete il procês di verifiche deventant l'unic ordin dal podê legalizât.Al cjape ancje il nom di Assemblee Nazionâl, cun l'intent di identificâ une asseblee, no pui dai stâts ma dal popul.Il 19 di zuign il clero, che veve jenfri di lôr plevans che vevin a cûr lis problematichis dai contadins, al vote a favôr de Assemblee Nazionâl.


=== Assemblee Nazionâl Costituente ===
La Assemblee Nazionâl cîr daurman di vuadagnasi i favôrs dai oms che vevin il capitâl necessari par finanziâ il debit public.Declare illegâlis dutis lis tassis esistentis ancje se vegnin votadis e dopradis par dut il timp de riunion de assemblee atuâl.Ven ancje istituît un comitât di sussistence par fâ front a la mancjance di robe di mangjâ e par dâ cussì un jutori a la int che veve bisugne.Chestis manovris dan fiducie al sisteme finanziari francês.
La nobiltât, che veve notât che il clero al veve scomençât a jessi pui dongje ai Comuns, al proteste cun il Re, disint che la sopression dai ordins varès, no nome mitût in discussion i dirits e il destin de nobiltât, ma ancje chei de monarchie stesse. La nobiltât, che fo la prime a volê la convocazion dai Stâts Gjenerâi, sperant di eliminâ la monarchie assolude, tornin cussì a jessi sot de iniziative dal Re, che garantive la esistence de nobiltât stesse. Luîs XVI, influenzât dai sôi consilîrs, acete l'invît de nobiltât, e al decît di anulâ ducj i decrêts fin cumò atuâts de Assemblee Gjenerâl, cirint di ripuartâ di gnûf le separazion dai ordins, e la imposizion che lis riformis fossin emanadis nome dai Stâts Gjenerâi restaurâts.

Il 20 di zuign dal 1789, il Re ordene la sierade de sale dulâ la Assemblee tignive lis reunions, con la scuse di fâ lavôrs di manutenzion, cirint in cheste maniere, un impediment a lis reunions. La Assemblee Nazionâl, parsore une propueste dal deputât Joseph-Ignace Guillotin, sposte lis sôs deliberazions, in une sale dongje, doprade par zuiâ a balecuarde, indulâ i deputâts giurin di no separâsi pui in nissun câs, e di tegni riunions simpri, se lis circunstancis lu domandavin, fin cuantle Costituzion francêse no fôs stade stabilide e afermade (giurament de balecuarde). Il 22 di Zui la Assemblee Nazionâl ven privade ancje de sale dal zûc de balecuarde, ma lis riunions si tegnin in te glesie di Saint-Paul-Saint-Louis, dulâ i rapresentants dal clero si zontin a l'Assemblee Nazionâl. Il sfuarç de monarchie par ripristinâ il vecjo ordin al serf nome a fâ gambiâ i aveniments in maniere pui rapide. Il 23 di zuign il Re, fevelant ai rapresentants dai trê stâts, declare la sô volontât di lassâ la distinzion dai ordins e gjavâ la costituzion dai Comunsin Assemblee Nazionâl.Al declare ancje che se la Assemblee lu vês bandonât, lui al varès continuât a fâ il ben dal popul ancje cence i jê.Siarant il sô discors, il Re ordene la dispersion di ducj i deputâs, ma al ven ubidît nome de nobiltât e dal clero.In tai trê dîs che vegnin, la Assemblee viôt il sô organic ingruessâsi simpri di pui. Il 25 di Zui, 47 rapresentants de nobiltât, zontin la Assemblee, jenfri di lôr al è ancje il Duche di Orléans.
Luîs XVI fâs ammission dal faliment de sô iniziative e il 2 di zuign invite in maniere ufficiâl la nobiltât e il clero a zontâ la Assemblee Nazionâl.Il clero acete daurman ma la nobiltât refude con indigniazion. Scomence in cheste maniere la orare di scancelazion dal vieli ordin e il 7 di Lui, fo elèt un comitât par la elaborazion de Costituzion. Doi dîs daspò, la Assemblee Nazionâl si proclame Assemblee Nazionâl Costituent. Al restave simpri la possibilitât di un cuintricolp militâr. A testemoniance di chest al fo il rivâ di un grant numar di militârs dongje Versailles, Paris, Sèvres e Saint Denis.Cualchit deputât spaventât, al decît di dâ lis dimissions.


=== Cjapade de Bastilie ===