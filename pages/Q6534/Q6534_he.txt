טרז זריהן-דביר (נולדה ב-4 במרץ 1945) היא סופרת ישראלית.


== ביוגרפיה ==
נולדה במרקש במרוקו למשפחת זריהן. סבה, רבי משה זריהן כיהן כרב הראשי של קהילת מרקש.
סיימה לימודי יסודי ותיכון במרקש והשלימה תעודת בגרות כבר בגיל 15. בהמשך למדה באופן פרטי ספרות צרפתית וציור. במקביל ללימודים אלו החלה לעבור במשרד המושל של מרקש (1962), שם התקדמה עד לתפקיד מזכירתו האישית.
בשנת 1966 יצאה לביקור בישראל שנמשך כחודשיים. לצורך הביקור, ניצלה את קשריה הטובים עם המושל והוציאה דרכון שהתיר לה לצאת ולחזור למרוקו (מרוקו לא אפשרה באותה התקופה ליהודים הוצאת דרכונים). במהלך ביקורה בישראל שמעה עדויות רבות מפי עולים חדשים ממרוקו בדבר הקשיים בהם נתקלו בישראל, כגון קשיי פרנסה וקיפוח. על אף עדויות אלו, קיבלה החלטה לעלות לישראל.
המסע לישראל החל בספטמבר 1967. טרז, מלווה באמה ושלושת אחיה, עברה את המסלול היחיד בו ניתן היה להעלות יהודים ממרוקו באותה התקופה: תוך העלמת עין של השלטונות (שייתכן שנבעה גם משוחד) רוכזו יהודים בהיחבא, כשכל רכושם נשאר מאחור, הועלו על מטוסים שהמריאו משדות קזבלנקה באישון לילה, שנחתו באירופה. באירופה קיבלו היהודים דרכון קבוצתי של הסוכנות היהודית שאפשר את המשך תנועתם לישראל. טרז נחתה בישראל בנובמבר 1967.
לאחר הגעתה לישראל, השתנו חיי המשפחה מהקצה אל הקצה, ולמרות מצב כלכלי עדין וקשיי קליטה, ראתה טרז את מדינת ישראל כבית האמיתי שלה. היא נקלטה והשתלבה היטב במשק הישראלי – תחילה כעובדת בבנק ועד לתפקידי ניהול בחברות שונות.
בשנות השבעים, גילתה את הצייר איתן דביר חקשוריאן, Eitan Dvir Khashoorian  איתן דביר חקשוריאן - https://www.makorrishon.co.il/nrg/online/1/ART2/255/618.html)) אותו פגשה בשנת 1972 ועמו התחתנה כשנה לאחר מכן. בתחילה הציגה את יצירותיו בגלריות בישראל, והחל משנת 1981 עברו להתגורר בקנדה, שם עסקה בארגון וקידום תערוכות הציורים של בעלה. בשנת 1984 כתבה לבקשת מינהל החינוך הקתולי בקנדה ביוגרפיה של בעלה, בשפות אנגלית וצרפתית, שנתפרסמה תחת הכותרת The Challenge. בשנת 1985 חזרה לישראל, אך המשיכה לנהל את עסקי הציור של בעלה.
בשנת 1999 החליטה להתמסר לכתיבה.
בשנת 2019 התקבלה דביר לאגודת הסופרים העברים במדינת ישראל. 


== יצירתה ==
ספריה של טרז דביר מתעדים ברובם את חיי הקהילה היהודית של מרקש בפרט, ושל מרוקו בכלל, את תרבותה מתחילת קיומה, התפתחותה, שנות פריחתה ותקופת דעיכתה, ואת השפעתה של הקהילה המוסלמית על קיום הקהילה היהודית בערי מרוקו. פירוט מיוחד מוקדש לאישים חשובים שבלטו במרקש, בפרט במערכת החינוך.


=== ספריה ===

The Challenge - ביוגרפיה של הצייר איתן דביר. american congress library
The Hand of Divine Justice, עוקב אחר הצדק האלוהי ומתעד סיפור אהבה בין נערה ענייה יהודייה מרובע המלאח של מרקש ובין יהודי עשיר המתכחש לאהבתה ולהריונה. העלם נשפט בצורה יוצאת דופן בבית הכנסת, מול קהל רב המגיע לתפילות יום שבת. Stanford University
A Quest for Life - ביוגרפיה של גבר אוסטרלי, צאצא למתיישבים אנגלים שחיו בקרב האבוריג'ינים, על קשיי ההתמודדות עם אפליה חברתית מחד, והפרעה דו-קוטבית מאידך. קיים בספרייה הלאומית של אוסטרליה.
The Stairway to Heaven - על הפיגוע הכפול של בית ליד ב-1995, הסכם אוסלו ורצח רבין - הוצאת גפן הוצאה לאור ירושלים-ניו יורק ב-2010
 Il était une fois...Marrakech la juive ("היו הייתה פעם...מרקש היהודייה") - ספר בעל גוון אוטוביוגרפי, בדגש על יהודי מרוקו ועל חיי הקהילות היהודיות; פורסם על ידי L'Harmattan, פריז, צרפת, 2011 (קיימות גרסה אנגלית ועברית). הגרסה העברית מומלצת על ידי משרד החינוך הממלכתי.
La chasse à l'arc en ciel  נער יהודי מהמלאח של מרקש מספר על חטיפת אחיו על ידי ערבי והשתשלשלות האירועים כתוצאה מכך; פורסם על ידי L'Harmattan, פריז, צרפת, 2014
Derrière les remparts du Mellah de Marrakech סיפורים ואגדות של המלאח של מרקש; פורסם על ידי L'Harmattan, פריז, צרפת, 2014 (קיימת גרסה עברית תחת הכותרת ספרי לי אמא... על המלאח של מרקש)
Les confessions de Michka ניצול שואה בפולין שחיו ניצלו על ידי זאבים; פורסם על ידי Tatamis, פריז, צרפת, 2014
Comment Jésus fut créé מחקר איך ישו הומצא; פורסם על ידי Tatamis, פריז, צרפת, 2015
 Hans et le petit chaperon rouge ילד ניצול שואה; פורסם על ידי L'Harmattan, פריז, צרפת, 2016
Life under the shadow of Giants - לחיות בצל הענקים -  2017- ביוגרפיה פלוס אוסף יצירותיו החשובות של איתן דביר - אנגלית עברית,
libre2delire - France 2020 - Des Cendrillons à la pelle -
Balbutiements et... Justice Divine -   צרפת 2021 ENCRE ROUGE
Les replis de l'âme ou le paradis perdu - צרפת 2021 le Lys Bleu Editions
Il était une fois...Marrakech la juive Tome II Crépuscule glorieux sur une Marrakech Juive - צרפת 2021 le Lys Bleu Edition
Lacoursière Editions Canada 2021 - Le canular de l'invention du peuple juif
Lacoursière Editions Canada 2021 - Once Upon a time...Marrakech la Juive
Lacoursière Editions Canada 2022 - Hymne à l'amour -
Lacoursière Editions Canada  2022 - Passion et Compassion
Lacoursière editions Canada 2022 - Marrakech Mellah Tales
Lacoursière editions Canada 2022 - Michka's Confessions
Lacoursière Editions Canada 2022- Hans and the Little Red Riding Hood
מקורו של העם היהודי החוץ מקראי- מחקר תולדות העם היהודי - קיים גם בגרסה צרפתית
פרפורי חיים וצדק אלוקי - מרקש קהילה יהודית - חייה של נערה שעברה אונס ברובע של המלח. קיים גם בצרפתית.
היו הייתה פעם מרקש היהודייה
ספרי לי אמא על המלאח של מרקש
את, ילדתי, הגבר שלי 2023


== קישורים חיצוניים ==

 טרז דביר, ברשת החברתית פייסבוק
 טרז דביר, ברשת החברתית Goodreads}
ריאיון עם טרז דביר
https://commons.wikimedia.org/w/index.php?title=File:L%27Ecole_Talmud_Torah_du_Nouveau_Mellah_de_Mekn%C3%A8s_par_Hind_LAHMAMI.jpg&oldid=602569514


== הערות שוליים ==
https://www.tapuz.co.il/threads/%D7%94%D7%A6%D7%99%D7%95%D7%A8-%D7%A9%D7%A0%D7%A2%D7%9C%D7%9D-%D7%9E%D7%94%D7%9B%D7%A0%D7%A1%D7%AA-%D7%A1%D7%99%D7%A4%D7%95%D7%A8-%D7%9E%D7%A8%D7%AA%D7%A7-%D7%91%D7%A4%D7%A0%D7%99-%D7%A2%D7%A6%D7%9E%D7%95.12305103/