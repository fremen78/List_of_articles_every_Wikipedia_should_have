Jazykoveda alebo lingvistika je veda skúmajúca (spravidla prirodzený) jazyk. Skúma ho z hľadiska jeho jednotiek, stavby, funkcií a vývinu.
Pojem lingvistika (franc. linguistique, z lat. lingua = jazyk) zaviedol švajčiarsky jazykovedec a štrukturalista Ferdinand de Saussure na odlíšenie od dovtedajšej filológie (pozri dole) majúcej trocha iné zameranie. 


== Články a skupiny článkov k jazykovede vo Wikipédii ==
Pozri:Kategória:Jazykoveda


== Členenia ==


=== Jednoduché členenie ===
všeobecná jazykoveda: zaoberá sa princípmi budovania jazyka
jazykoveda jednotlivých jazykov a skupín jazykov (napr. slovakistika a slavistika)
textová jazykoveda: skúma stavbu textu
sémantika
disciplíny uplatňujúce poznatky iných vedných odborov:
etnolingvistika a jazykový zemepis
matematická lingvistika
neurolingvistika
psycholingvistika
sociolingvistika – skúma vzťah spoločnosti a jazyka.
lingvokulrológia
etnopsychongvistika
politická lingvistika (ako jedna z novších)
a iné


=== Podrobné členenie ===
Všeobecná lingvistika
Synchrónna lingvistika (Opisná lingvistika): skúma jazyk ako systém fungujúci v istom časovom priereze (synchrónia). Osamostatnila sa po vystúpení F. de Saussura. Delí sa na:
fonetika
fonológia (vrátane fonotaktiky)
ortoepia - súhrn pravidiel spisovnej výslovnosti.
ortografia - súhrn pravidiel správneho pravopisu.
gramatika:
morfológia alebo tvaroslovie skúma  gramatické tvary slov, ich zmeny.
syntax
lexikológia - náuka o slovnej zásobe, jej vývine, význame, rozdelení, dynamike. (vrátane frazeológie): pozri aj Slovná zásoba
sémantika
štylistika - skúma funkčné využívanie jazykových a mimojazykových výrazových prostriedkov v konkrétnych prejavoch.
Diachrónna lingvistika: skúma jazyky v historickom vývine (diachrónia):
Historicko-porovnávajúca jazykoveda
Dejiny jednotlivých jazykov
Etymológia
Aplikovaná lingvistika:
experimentálna fonetika
teória prekladu
teória vyučovania cudzích jazykov
lexikografia
klinická lingvistika
interlingvistika:skúmanie aspektov medzinárodnej jazykovej komunikácie
niekedy aj: sociolingvistika, psycholingvistika, štylistika
Špeciálne disciplíny:
typológia a kontrastívna lingvistika
kontrastívna a konfrontačná lingvistika
sociolingvistika, antropologická lingvistika, lingvistika antropológie
etnolingvistika a jazykový zemepis (geolingvistika)
dialektológia a areálna lingvistika
Interdisciplinárny výskum jazykov:
filozofia jazyka resp. psycholingvistika
neurolingvistika
inžinierska lingvistika


=== Moderné členenie ===
Kontextuálna lingvistika je „štúdium toho, ako jazyk zapadá do okolitého sveta“; zahŕňa filozofiu jazyka resp. psycholingvistiku, neurolingvistiku, sociolingvistiku, antropologickú lingvistiku, lingvistiku antropológie, klinickú lingvistiku, vývinovú lingvistiku, kognitívne vedy, rétoriku a pod.
Nezávislá lingvistika je štúdium čisto len jazyka ako takého bez vonkajších faktorov, čiže ostatné jazykovedné odbory


=== Členenie z hľadiska metód ===
kvalitatívna lingvistika (systémová l., štruktúrna l.): používa tzv. systémový prístup
algebrická lingvistika: transformačná gramatika, pozri napr. Noam Chomsky
kvantitatívna lingvistika (štatistická lingvistika): časť matematickej lingvistiky


=== Niektoré združujúce pomenovania ===
Matematická lingvistika je súhrnný názov pre kvantitatívnu, algebrickú a príp. aj strojovú (komputačnú) lingvistiku.
Semiotika zahŕňa syntax, sématiku a pragmatiku.
Filológia má aspoň štyri definície:

(nevedecká) vedná disciplína zaoberajúca sa všeobecne jazykom a jeho produktami; zahŕňa jazykovedu a náuku o literatúre
(vedecká širšia) vedný odbor skúmajúci texty istého jazyka (z hľadiska jazyka, literárnych vlastností a kultúrnohistorického obsahu)
(vedecká užšia) jazykovedná disciplína, ktorá skúma jazykové prejavy (príp. aj jazykové systémy), ale na ich interpretáciu využíva poznatky a postupy literárnej vedy, histórie, filozofie, etnografie a archeológie
(nepresná) = jazykoveda
Pojem teoretická jazykoveda sa v zásade používa ako opak aplikovanej jazykovedy, niekedy však ako synonymum len pre synchrónnu jazykovedu, alebo len pre všeobecnú jazykovedu.


== Iné projekty ==
 
 Commons ponúka multimediálne súbory na tému Jazykoveda


== Literatúra ==
Mistrík, J.: Štylistika. Bratislava: SPN 1997.
Bujalka, A – Dubníček, J.: Slovenský jazyk II. Morfológia. Bratislava: UK 2002.
Dolník,J.: Lexikológia. Bratislava: UK 2003.
Pravidlá slovenského pravopisu. Bratislava: Veda 2000.
Kráľ,A.: Pravidlá slovenskej výslovnosti. Bratislava: SPN 1997.


== Externé odkazy ==
JÚĽŠ SAV: Slovenskí jazykovedci