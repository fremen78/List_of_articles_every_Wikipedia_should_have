วิทยาลัยเภสัชศาสตร์ มหาวิทยาลัยรังสิต ได้รับอนุมัติจากทบวงมหาวิทยาลัยให้เปิดดำเนินการสอนหลักสูตรเภสัชศาสตร์บัณฑิต สาขาวิชาเภสัชศาสตร์ได้ตั้งแต่ปีการศึกษา 2530 นับเป็นคณะเภสัชศาสตร์สถาบันอุดมศึกษาเอกชนแห่งแรกของประเทศไทย นอกเหนือจากคณะเภสัชศาสตร์ของมหาวิทยาลัยของรัฐ 6 สถาบันในขณะนั้น โดยมี ศ.(พิเศษ) ภญ.ฉวี บุนนาค เป็นคณบดีคนแรกของคณะ


== ประวัติ ==
ในระยะแรกเปิดสอนหลักสูตรเภสัชศาตรบัญฑิต เป็นหลักสูตร 5 ปี โดยนักศึกษาจะศึกษาเพื่อการเป็นเภสัชกรในช่วง 4 ปีแรกของหลักสูตร และศึกษากระบวนวิชาทางเลือก ให้มีความรู้และทักษะเฉพาะทาง ตลอดจนฝึกปฏิบัติงานวิชาชีพในทางเลือกในชั้นปีที่ 5 และได้มีการปรับปรุงหลักสูตรอีกหลายครั้ง คือ หลักสูตรเภสัชศาสตร์ปีการศึกษา 2542 ประกอบด้วย 232 หน่วยกิต (ไตรภาค), 2544 ประกอบด้วย 186 หน่วยกิต (ทวิภาค), 2546, 2547 และ 2548 ตามลำดับ และในปีการศึกษา 2545 วิทยาลัยเภสัชศาสตร์เคยได้รับอนุมัติให้เปิดหลักสูตรเภสัชศาสตรมหาบัณฑิต สาขาเภสัชศาสตร์ขึ้นอีก 1 หลักสูตร (ปัจจุบันหลักสูตรนี้ปิดไปแล้ว และได้เปิดหลักสูตรบัณฑิตศึกษาอีกครั้งในปีการศึกษา 2555) 
สภาเภสัชกรรมได้เริ่มมีบทบาทในการควบคุมการผลิตเภสัชกรมากขึ้น โดยได้กำหนดให้ตั้งแต่ปีการศึกษา 2552 เป็นต้นไป เฉพาะหลักสูตรเภสัชศาสตร์ที่เปิดสอน 6 ปี เท่านั้นที่จะได้รับการอนุมัติจากสภาเภสัชกรรมให้สอบใบประกอบวิชาชีพเภสัชกรรมได้ ทำให้คณะฯ ต้องปรับเปลี่ยนหลักสูตรเภสัชศาสตรบัณฑิตจากเดิมที่เป็นหลักสูตร 5 ปี ให้เป็นหลักสูตร 6 ปี ในปีการศึกษา 2552 คือหลักสูตรเภสัชศาสตรบัณฑิต (ฉบับปรับปรุง) พ.ศ. 2552 (Doctor of Pharmacy Program) และมีการปรับปรุงหลักสูตร 6 ปีอีกหลายครั้ง
วิทยาลัยเภสัชศาสตร์ มหาวิทยาลัยรังสิต ได้ยกฐานะจากคณะเภสัชศาสตร์เป็นวิทยาลัยเภสัชศาสตร์ เมื่อ มิถุนายน พ.ศ. 2561  
ได้ผลิตเภสัชกรรุ่นแรกออกไปในปี 2535 จำนวน 41 คน จนถึงปัจจุบันได้ผลิตเภสัชกรไปแล้วรวม 24 รุ่น มีจำนวนทั้งสิ้น 2,926 คน


== รายนามคณบดี ==


== กลุ่มวิชา ==
กลุ่มวิชาการบริบาลทางเภสัชกรรม
กลุ่มวิชาเภสัชอุตสาหการ


== หลักสูตร ==
วิทยาลัยเภสัชศาสตร์ มหาวิทยาลัยรังสิต ทำการเปิดสอนตั้งแต่ระดับปริญญาตรี ปริญญาโท และปริญญาเอก


=== ระดับปริญญาตรี ===
ในปีการศึกษา 2552 เป็นต้นไป ได้มีการปรับปรุงหลักสูตรจากเดิมที่ใช้เวลาศึกษา 5 ปี (เภสัชศาสตรบัณฑิต) เปลี่ยนเป็น 6 ปี (หลักสูตรการบริบาลทางเภสัชกรรม) ดังนั้นตั้งแต่ปีการศึกษา 2552 เป็นต้นไป จะมีนักศึกษา 2 หลักสูตร เมื่อผลิตนักศึกษารหัส 51 จบหลักสูตร (5 ปี) แล้ว หลักสูตรการศึกษาก็จะเหลือเพียงหลักสูตรเดียวคือ หลักสูตร 6 ปี

1) หลักสูตรเภสัชศาสตรบัณฑิต สาขาวิชาเภสัชศาสตร์ (Bachelor of Pharmacy Program) (หลักสูตร 5 ปี)
นักศึกษารหัส 51 จะเป็นรุ่นสุดท้ายของหลักสูตรนี้
ชื่อปริญญา

ชื่อเต็ม (ภาษาไทย): เภสัชศาสตรบัณฑิต
ชื่อเต็ม (ภาษาอังกฤษ): Bachelor of Pharmacy
อักษรย่อ (ภาษาไทย): ภ.บ.
อักษรย่อ (ภาษาอังกฤษ): B.Pharm.
2) หลักสูตรเภสัชศาสตรบัณฑิต สาขาการบริบาลทางเภสัชกรรม (Doctor of Pharmacy Program in Pharmaceutical Care) (หลักสูตร 6 ปี)
สำหรับนักศึกษารหัส 52 เป็นต้นไป
ชื่อปริญญา

ชื่อเต็ม (ภาษาไทย): เภสัชศาสตรบัณฑิต (การบริบาลทางเภสัชกรรม)
ชื่อเต็ม (ภาษาอังกฤษ): Doctor of Pharmacy (Pharmaceutical Care)
อักษรย่อ (ภาษาไทย): ภ.บ. (การบริบาลทางเภสัชกรรม)
อักษรย่อ (ภาษาอังกฤษ): Pharm.D. (Pharmaceutical Care)
ในปีการศึกษา 2555 หลักสูตรเภสัชศาสตรบัณฑิต (Doctor of Pharmacy Program) เปิดเพิ่มอีกสาขาคือ สาขาเภสัชศาสตร์
3) หลักสูตรเภสัชศาสตรบัณฑิต สาขาเภสัชศาสตร์ (Doctor of Pharmacy Program in Pharmaceutical Sciences) (หลักสูตร 6 ปี)
สำหรับนักศึกษารหัส 55 เป็นต้นไป
ชื่อปริญญา

ชื่อเต็ม (ภาษาไทย): เภสัชศาสตรบัณฑิต (เภสัชศาสตร์)
ชื่อเต็ม (ภาษาอังกฤษ): Doctor of Pharmacy (Pharmaceutical Sciences)
อักษรย่อ (ภาษาไทย): ภ.บ. (เภสัชศาสตร์)
อักษรย่อ (ภาษาอังกฤษ): Pharm.D. (Pharmaceutical Sciences)
ในปีการศึกษา 2556 ได้ปรับปรุงหลักสูตรเภสัชศาสตรบัณฑิต (Doctor of Pharmacy Program) สาขาเภสัชศาสตร์ เป็นสาขาเภสัชอุตสาหการ

4) หลักสูตรเภสัชศาสตรบัณฑิต สาขาวิชาเภสัชอุตสาหการ (Doctor of Pharmacy Program in Industrial Pharmacy) (หลักสูตร 6 ปี)
สำหรับนักศึกษารหัส 56 เป็นต้นไป
ชื่อปริญญา

ชื่อเต็ม (ภาษาไทย): เภสัชศาสตรบัณฑิต (เภสัชอุตสาหการ)
ชื่อเต็ม (ภาษาอังกฤษ): Doctor of Pharmacy (Industrial Pharmacy)
อักษรย่อ (ภาษาไทย): ภ.บ. (เภสัชอุตสาหการ)
อักษรย่อ (ภาษาอังกฤษ): Pharm.D. (Industrial Pharmacy)


=== ระดับปริญญาโท ===
เปิดสอนในปีการศึกษา 2555 เป็นต้นไป

1) หลักสูตรเภสัชศาสตรมหาบัณฑิต สาขาวิชาเภสัชศาสตร์ (Master of Pharmacy Program in Pharmacy)
ชื่อปริญญา

ชื่อเต็ม (ภาษาไทย): เภสัชศาสตรมหาบัณฑิต (เภสัชศาสตร์)
ชื่อเต็ม (ภาษาอังกฤษ): Master of Pharmacy (Pharmacy)
อักษรย่อ (ภาษาไทย): ภ.ม. (เภสัชศาสตร์)
อักษรย่อ (ภาษาอังกฤษ): M.Pharm. (Pharmacy)
ในปีการศึกษา 2556 ได้เปิดสอนอีกหลักสูตร คือ  

2) หลักสูตรวิทยาศาสตรมหาบัณฑิต สาขาพฤกษเวชศาสตร์ (Master of Science Program in Phytomedicine)
(ปิดหลักสูตรแล้วตั้งแต่ภาคการศึกษาที่ 2 ปีการศึกษา 2559 เป็นต้นไป)
ชื่อปริญญา

ชื่อเต็ม (ภาษาไทย): วิทยาศาสตรมหาบัณฑิต (พฤกษเวชศาสตร์)
ชื่อเต็ม (ภาษาอังกฤษ): Master of Science (Phytomedicine)
อักษรย่อ (ภาษาไทย): วท.ม. (พฤกษเวชศาสตร์)
อักษรย่อ (ภาษาอังกฤษ): M.Sc. (Phytomed)
ในปีการศึกษา 2560 ได้เปิดสอนอีกหลักสูตร คือ  

3) หลักสูตรวิทยาศาสตรมหาบัณฑิต สาขาเภสัชศาสตร์ (Master of Science Program in Pharmacy)
ชื่อปริญญา

ชื่อเต็ม (ภาษาไทย): วิทยาศาสตรมหาบัณฑิต (เภสัชศาสตร์)
ชื่อเต็ม (ภาษาอังกฤษ): Master of Science (Pharmacy)
อักษรย่อ (ภาษาไทย): วท.ม. (เภสัชศาสตร์)
อักษรย่อ (ภาษาอังกฤษ): M.Sc. (Pharmacy)


=== ระดับปริญญาเอก ===
เปิดสอนในปีการศึกษา 2555 เป็นต้นไป

หลักสูตรปรัชญาดุษฎีบัณฑิต สาขาวิชาเภสัชศาสตร์ (Doctor of Philosophy Program in Pharmacy)
ชื่อปริญญา

ชื่อเต็ม (ภาษาไทย): ปรัชญาดุษฎีบัณฑิต (เภสัชศาสตร์)
ชื่อเต็ม (ภาษาอังกฤษ): Doctor of Philosophy (Pharmacy)
อักษรย่อ (ภาษาไทย): ปร.ด. (เภสัชศาสตร์)
อักษรย่อ (ภาษาอังกฤษ): Ph.D. (Pharmacy)


== อ้างอิง ==


== แหล่งข้อมูลอื่น ==
มหาวิทยาลัยรังสิต
วิทยาลัยเภสัชศาสตร์ มหาวิทยาลัยรังสิต เก็บถาวร 2018-06-10 ที่ เวย์แบ็กแมชชีน