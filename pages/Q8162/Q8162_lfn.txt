Per plu sur linguistica, vade a la categoria de linguistica.
Linguistica es la studia siensal de linguas. Lo ave sucampos variosa. Un divide importante es entre la studia de la strutur de lingua (gramatica) e la studia de sinifia (semantica e pragmatica). Gramatica inclui morfolojia (la strutur de parolas), sintatica (la strutur de proposas e frases) e fonolojia (la studia de sonas en linguas).
Otra sucampos de linguistica inclui:

evolui de lingua, cual esplora la orijinas posible de lingua;
linguistica istorial, cual esamina la cambia de linguas tra tempo;
sosiolinguistica, cual esamina la usa sosial de lingua;
psicolinguistica, cual esplora la relata entre lingua e mente;
neurolinguistica, cual esamina como lingua funsiona en la serebro
aprende de lingua, cual esamina como enfantes developa sua capasias de parla e comprende;
analise de parla, cual studia la conversa e testos.


== Vide ance ==
Lingua
Gramatica
Lingua Franca Nova