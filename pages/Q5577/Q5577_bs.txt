Salvador Domingo Felipe Jacinto Dali (Figueres, 11. maj 1904 – Figueres, 23. januar 1989) bio je katalonski slikar iz Španije.
Rođen u Figueresu, Katalonija, Španija, Dalí je formalno obrazovanje iz likovne umjetnosti stekao u Madridu. Pod utjecajem impresionizma i renesansnih majstora od mladosti ga sve više privlače kubizam i avangardni pokreti.[3] Približio se nadrealizmu kasnih 1920-ih i pridružio se nadrealističkoj grupi 1929. godine, ubrzo postajući jedan od njenih vodećih eksponenta. Njegovo najpoznatije djelo, Postojanost sjećanja, završeno je u avgustu 1931. godine i jedna je od najpoznatijih nadrealističkih slika. Dalí je živio u Francuskoj tokom Španskog građanskog rata (1936. do 1939.) prije nego što je otišao u Sjedinjene Države 1940. gdje je postigao komercijalni uspjeh. Vratio se u Španiju 1948. godine gdje je najavio povratak katoličkoj vjeri i razvio svoj stil "nuklearnog misticizma", zasnovan na njegovom interesovanju za klasicizam, misticizam i novija naučna dostignuća.
Dalijev umjetnički repertoar uključivao je slikarstvo, grafiku, film, skulpturu, dizajn i fotografiju, ponekad u suradnji s drugim umjetnicima. Pisao je i beletristiku, poeziju, autobiografiju, eseje i kritiku. Glavne teme u njegovom radu uključuju snove, podsvijest, seksualnost, religiju, nauku i njegove najbliže lične odnose. Na zaprepaštenje onih koji su visoko cijenili njegov rad i na iritaciju njegovih kritičara, njegovo ekscentrično i razmetljivo javno ponašanje često je privlačilo više pažnje nego njegova umjetnička djela. Njegova javna podrška frankističkom režimu, njegove komercijalne aktivnosti i kvalitet i autentičnost nekih njegovih kasnijih djela također su bili kontroverzni. Njegov život i rad su imali važan uticaj na druge nadrealiste, pop art i savremene umetnike kao što su Jeff Koons i Damien Hirst.
Kombinovanjem najheterogenijih detalja, koji su često dani u prostorno deformiranim odnosima, ali slikani realističnim načinom, konstruiše iracionalan i sablastan svijet vizija iz grozničavih snova i halucinacija ("Ustrajnost sjećanja", "Žirafa u plamenu", "Gala", "Slutnja građanskog rata", "Posljednja večera"). Dalijev umjetnički opus uključuje slike, grafike, skulpture, dizajn, film i fotografiju, a često je surađivao i sa drugim umjetnicima. Pored toga, pisao je i poeziju, fikciju, kritike, autobiografiju i eseje. Glavne teme njegovih radova su podsvijest, religija, seksualnost, nauka i bliski, lični odnosi. Osim djela, njegovo ekscentrično javno pojavljivanje često je privlačilo mnogo pažnje.
Ilustrirao je Dantea i Cervantesa. U svojim knjigama ("Tajni život Salvadora Dalija") i konferensama isticao je bez rezerve "veličinu svoga genija". S Luisom Buñuelom snimio je avangardne filmove "Andaluzijski pas" i "Zlatno doba", a radio je i uspjele inscenacije i kostime za balete.
Dva velika muzeja su posvećena radu Salvadora Dalija: Teatar muzej Salvadora Dalija u Figueresu, Španiji, i Salvador Dali Muzej u St. Petersburgu, Floridi.


== Reference ==


== Literatura ==
Carré d'Art (Salvador Dali), Jean-Pierre Thiollet, Anagramme, 2008. ISBN 2-35035-189-6 


== Vanjski linkovi ==


=== Galerije ===
Dali-Gallery.com – Over 1500 high quality paintings, drawings, watercolors and objects
Gallery (uffs.net)
Olga's Gallery: Salvador Dalí
Art Reproductions of Dalí
Virtual Dalí Arhivirano 12. 4. 2006. na Wayback Machine – Gallery of Salvador Dalí's artwork (several hundred images); Uses Macromedia Flash


=== Biografije i novosti ===
Biography and works of Salvador Dalí – From the Rotten Library
Dalí's surreal wind-powered organ lacks only a rhinoceros
Documentary on Google Video about Salvador Dalí (runtime 75 minutes)
Fantasyarts.net: Salvador Dalí – Historical site
MundoArte: Biography of Salvador Dalí
Salvador Dalí: a Genius? Arhivirano 27. 9. 2007. na Wayback Machine – Article from Bohème Magazine
UbuWeb: Salvador Dalí – Interview and bank advertisement.


=== Ostali linkovi ===
Watch Un Chien Andalou Arhivirano 12. 5. 2014. na Wayback Machine at LikeTelevision
Erotica in Art - Salvador Dalí in the "History of Art"
Gala-Salvador Dalí Foundation English language site Arhivirano 25. 6. 2014. na Wayback Machine
Salvador Dalí: a Migraineur? Arhivirano 31. 3. 2007. na Wayback Machine
St. Petersburg Dalí Museum
A brush with Dalí's Muse, Guardian article, May 2005

Nedovršeni članak Salvador Dalí koji govori o biografijama treba dopuniti. Dopunite ga prema pravilima Wikipedije.