Mesopotamia, tī Hi-lia̍p-gí ê ì-sù sī "nn̄g-tiâu hô chi kan", sī Tigris Hô chham Euphrates Hô tiong-ng kap hū-kīn só͘-chāi. Hōan-ûi pau-hâm Iraq, Syria tang-pak, Thó͘-nī-kî tang-lâm kap Iran ê sai-lâm.
Mesopotamia sī bûn-bêng ê hoat-gôan-tē, tī Chheⁿ-tâng Sî-tāi ū Sumer, Akkad, Babylon chham Assyria tè-kok; tī Thih-khì Sî-tāi ū Sin Assyria Tè-kok chham Sin Babylon Tè-kok, āu-lâi koh-ū Achaemenid Tè-kok. 
Pho-su thóng-tī Mesopotamia siāng kú, it-ti̍t kàu tē 7 sè-kí khah hō͘ Islam sè-le̍k ê Sassanid Tè-kok chiàm--khì. Keng-kòe Islam chham Au-chiu kok-ka ê thóng-tī liáu-āu, hiān-chāi chit-ê só͘-chāi tōa-pō͘-hūn sī kīn-tāi kok-ka Iraq ê thó͘-tē.