Mesopotamien (ooldgreeksch Μεσοποταμία Land twischen den Strömen), ook Tweestroomland is een histoorsche Regioon in den Negen Oosten. Et ümmefaat den gröttsten Deel van den Irak vandage un Dele van Syrien un de Törkie. De twee Ströme, de Mesopotamien den Namen givt sind de Euphrat un de Tigris.


== Geografie ==
Mesopotamien hett twee verscheden Regionen. Noordmesopotamien hett Hövels un Plattland un Regen maket dat Land banninf fruchtbaar. Vele verscheden Beken un Strööms loopt van den Bergen daal. Al fröh bruken Minschen dat Land un nütten dat Holt, de Metalle un den Steen. Süüdmesopotamien is Maschland un het wiedhen Plattland. Hier kemen langes den Euphrat un den Tigris al frö Städe up. De Minschen hier hebbet al fröh Graven un anner Techniken bruukt dat Land langes den Övern van den beden Strömen to bewatern.


== Völker in Mesopotamien ==
Vele verscheden Völker verövern Mesopotamien in den Loop van de Historie. Hier lee dat Härt van  dat sumeersche, akkadsche, babyloonsche un assyrsche Riek. Jeed ene niege Gruppe, de in dat Gebeed kam, övernam de Kultuur, Traditschonen, Bruuk un Gloven van den Völker tovöör. Alexander de Grote veröver dat Land 332. v. Chr., denn Parthers 150 v. Chr., daar na de Römers un dat Persische Riek un upletst de Arabers inn 7. Jaarhunded. Ook vandage geld dat ALnd noch as de fruchtbaarste Regioon in den Negen Oosten.


== Kiek ook bi ==
Sumer
Akkadsch Riek


== Nawiese ==


== Nettverwiese ==
Mesopotamia—introduction to Mesopotamia from the British Museum
Mesopotam