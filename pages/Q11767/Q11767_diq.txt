Mezopotamya (Yunankiyo Antik: μέσος (mesos) "miyan" û ποταμός (potamos) "ro") yew mıntıqaya ke qıtay Asya de Royê Fırati û Royê Dicley miyan de, herrê Anatoliya verocê rocvetışi (Tırkiya), Suriya, û İraqi sero ca gêna.
Mezopotamya Yunanki de yena arezekerdışê "miyanê dı royan". Aramki de cı rê ܒܝܬܢܗܪܝܢ Aram Beth Nahrin "welatê dı royan", Erebki de بلاد مابين النهرين‎ Bilad ma bayn Al-Nahrayn ya zi بلاد الرافدين‎ Bilad Al-Rafidayn "wılatê miyanê dı royan" û İbranki de Aram-Naharaim "welatê dı royan" vaciyêne.