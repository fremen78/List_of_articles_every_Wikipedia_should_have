آغا عمران پٺاڻ (انگريزي:Agha Imran Pathan) سنڌ ۾ جنم وٺندڙ سنڌي ٻولي جو ڪهاڻيڪار آهي. سندس ڪتڙيون ئي ڪهاڻيون شايع ٿيل آهن.


== زندگي جو احوال ==
آغا عمران جو پورو نالو عمرالحق پٺاڻ آهي. هن سنڌ جي لاڙڪاڻي ضلعي جي شهر لاڙڪاڻي ۾ سنڌ جي ناليواري شاعر، محقق ۽ شاھ لطيف جي پارکو ڊاڪٽر بشير احمد شاد جي گهر ۾ جنم ورتو.


== تعليم ==
آغا پرائيمري کان ڪاليج سطح تائين تعليم لاڻڪاڻي شهر ۾ حاصل ڪئي. هن ايل ايل بي جي ڊگري پڻ حاصل ڪئي.


== خدمتون ==
آغا عمران لکڻ جي شروعات ننڍپڻ کان ڪئي. سندس تربيت ۾ سندس والد جو اهم ڪردار رهيو. سندس خاندان ۾ رضوان گل ۽ ڊاڪٽر احسان دانش پڻ اديب آهن. هن جيڪي ڪهاڻيون لکڻ شروع ڪيون سي ڪهاڻيون سنڌي ٻوليءَ جي اهم رسالن ۽ اخبارن ۾ شايع ٿيون آهن ۽ ٿيڻ ٿيون. هيءَ پبلڪ سروس ڪميشن جو امتحان پاس ڪري جج مقرر ٿيو ۽ جج طور خدمتون سرانجام ڏئي رهيو آهي. ان لحاظ کان سنڌي ادب ۾ جمال ابڙو کان پوءِ ٻيو ڪهاڻيڪار آهي جيڪو اديب سان گڏ جج به آهي. هيءُ ادبي پروگرامن ۾ پڻ شرڪت ڪندو رهيو آهي. کيس مڃتا طور ڪيترائي سرٽيفڪيٽ ۽ اوارڊ مليل آهن.


== حوالا ==