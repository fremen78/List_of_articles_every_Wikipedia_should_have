Laikrodis – prietaisas laikui matuoti. Dažniausiai laikrodis matuoja pusės paros laiko intervalą. Ypač tikslūs laikrodžiai vadinami chronometrais. Pagal pobūdį yra dvi laikrodžių rūšys nešiojami ir stacionarūs, kurie būna pakabinami arba pastatomi. Pagal techninę sandarą laikrodžiai skirstomi į kvarcinius ir mechaninius. Dabartinę formą laikrodis įgavo XIV amžiuje. Laikrodyje vaizduojamos 12 valandų ir 60 minučių žymės. Kvarciniai laikrodžiai turi nuo 2-4 rodyklių: valandinė, minutinė, sekundinė ir žadintuvo.


== Istorija ==
Pirmieji sukurti laikrodžiai buvo saulės laikrodžiai (3500 m. pr. m. e.).


== Laikrodžių rūšys ==
Pagal paskirtį:
Bokštų
Kišeniniai
Rankiniai
Sieniniai
Staliniai
Pagal veikimą:
Saulės laikrodis
Žvaigždžių laikrodis
Vandens laikrodis
Ugnies laikrodis
Dagties laikrodis
Švytuoklinis laikrodis
Mechaninis laikrodis
Elektromechaninis laikrodis
Elektromagnetinis laikrodis
Elektrinis laikrodis
Kvarcinis laikrodis
Kvantinis laikrodis
Atominis laikrodis
Laikrodis su gegute
Smėlio laikrodis


== Žodžio kilmė ==
Terminą „laikrodis“ sukūrė Simonas Daukantas.


== Lietuvos išskirtiniai laikrodžiai ==
Didžiausias horizontalus saulės laikrodis – Saulės laikrodžio aikštė Šiauliuose su 17 m aukščio klasikinio stiliaus kolona – apvali amfiteatrinė aikštė, pastatyta minint miesto 750 metų sukaktį. Laikrodžio gnomonas – kolona su beveik 4 m aukščio skulptoriaus Stanislovo Kuzmos bronzine auksuota bėgančio „Šaulio“ skulptūra.
Didžiausias vertikalus saulės laikrodis – 8,60 m ilgio maksimalaus šešėlio (15 val. 35 min., vasaros saulėgrįžos metu), piešinio ploto, 9 × 9 m dydžio – įrengtas ant Kauno technologijos universiteto Informacinių technologijų plėtros instituto pietrytinės pastato sienos 2006 m. rugsėjo 25 d.


== Šaltiniai ==