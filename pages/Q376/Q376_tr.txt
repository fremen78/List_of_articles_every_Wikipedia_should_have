Saat, zamanı ölçmeye yarayan alettir. İki farklı zaman arasındaki farkı insanlar tarafından oluşturulan ölçüler dahilinde ölçmeyi sağlar. Saatin rakamları arasındaki açılar 30 derecedir.


== Tarihi ==
Saat, ilk defa MÖ 4000'lerde Mısır'da kullanılmaya başlanmıştır. Mısırlılar, Güneş'in her gün belirli bir düzende doğup battığını keşfetmişti. Bundan yararlanarak güneş saatini icat etmeyi başardılar. Bu saat çeşidinde dik duran bir cismin Güneş'in geliş açısına göre oluşturduğu gölge boyuna bakılarak saat hesaplanıyordu. Ancak güneş saatinin bir eksikliği vardı. Geceleri güneş olmadığından dolayı çalışamıyordu. Bunun üzerine Antik Mısırlılar kum saati ve su saatini icat ettiler.


== Kronoloji ==
1524 tarihi, kurmalı saatlerin yapıldığı ilk tarih olarak tarihe geçti. Alman kilit ustası Peter Henlien, tarihte bilinen ilk kurmalı saati üretti.
1550'lerde ise dünyada mekanik saatlerin sayısı büyük bir artışa geçmişti, kurmalı saatler yerini mekanik saatlere bırakmıştı. Üretilen saatlerin büyük kısmı Alman ve Fransız üretimiydi. 1575'te İsveç ve İngiliz üreticiler ortaya çıktı. Ancak o zamanlarda saatler bir aksesuar aleti olarak görülüyordu. Yani saatler, saat anlamıyla gelişmesi dışında bir moda girişimiydi.
1600'den sonraki değişiklikler de esasen bu moda ve aksesuar görüşünü değiştirmedi. Artık saatler tamamen bir takı olarak görünüyordu ve mücevher değerinde idi.
1656'da ilk sarkaçlı saat Christiaan Huygens tarafından geliştirildi.
1704'te Dullier adında bir üretici, pirinç parçalarının bazılarını mücevherlerle değiştirmeyi denedi.
1721'de George Graham’in yaptığı sarkaçlı saat, dakikliği ile çığır açtı. Bu sarkaçlı saat günde sadece 1 saniye geri kalıyordu.
1761'de John Harrison'ın [Boylam_(kitap) boylam] problemine çözüm olarak yaptığı gemilerde kullanılacak deniz kronometresi o zamana kadar yapılmış saatler içerisinde şaşım oranı en düşük olan saatti. Günde sadece 0,02 saniye şaşıyordu, bu saatin yapımcısı John Harrison'a para ödülü verildi. İngiltere parlamentosunun bir donanma faciası yüzünden çıkardığı kanunla söz verdiği ödül, 10 milyon dolar değerinde idi.
1800'de ilk kez bir cep kronometresi yapıldı, yani saniye ilk kez cebe girdi.
1850'de Amerika’da ilk kez büyük çapta bir saat fabrikası açıldı ve ilk kez seri üretim başladı.
1952'de ilk kez pilli saatler üretilmeye başlandı, bu saatler pil ile çalışıyor ve hiçbir kurmalı saatin ulaşamadığı sağlamlık ve dakikliğe ulaşıyordu.
1970'te ise tarihin ilk elektronik saatleri piyasalarda görülmeye başlandı.
1980 sonrası on-yıllarda gittikçe daha karmaşık yazılım ve iletişim teknolojileri içeren akıllı saat çeşitleri piyasaya sürülür oldu.


== Saat türleri ==
Astronomik saat
Astraryum
Atomik saat
Kuantum saati
Kuvars saati
Deniz kronometresi
Kol saati
Su geçirmez kol saati
Analog saat
Trenç saat
Güneş enerjili saat
Dalış saati
Cep saati
Braille saati
Mekanik saat
Otomatik saat
Kronometre
Su saati
Guguklu saat
Sarkaçlı saat
Dijital saat
Alaturka saat
Ateş saati
Elektronik saat
Gerçek zamanlı saat
Kıyamet Günü Saati
Köstekli saat
Oyun saati
Tourbillon
Zamanlayıcı
Taret saati
Zaman saati
Gelgit saati
Konuşan saat
Çalar saat
Petrol lambalı saat
Kimyasal saat
Sokak saati
Burulma sarkaçlı saat
Renk değiştiren saat
Yuvarlanan top saati
Nürnberg saati
Şömine saati
Müzikli saat
Fenerli saat
Deniz feneri saati
Çevirme saati
Uçan sarkaçlı saat
Taşıma saati
Kartel saati
Braket saati
İkili saat
Banjo saati
Balon saat
Otomat saati
Japon saati
Amerikan saati
Uzun kasalı saat
Akıllı bileklik


== Ayrıca bakınız ==
Saat (zaman)
Saat kulesi
Kıyamet Günü Saati
Nüfus Saati
Saatçi
Zaman çizelgesi
Biyolojik Saat


== Kaynakça ==


== Dış bağlantılar ==

Timeanddate.com - Yerel saatler ve zaman dilimleri23 Aralık 2015 tarihinde Wayback Machine sitesinde arşivlendi.