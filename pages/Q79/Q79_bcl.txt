Ang Ehipto (Arabe: مصر, Ehiptong Arabe: [mɑsˤɾ] ; Coptic: Ⲭⲏⲙⲓ, Kīmi ; Sahidic Coptic: ⲕⲏⲙⲉ, Kēme), opisyalmente Republikang Arabo nin Ehipto, Arabe:جمهوريّة مصر العربيّة, sarong nasyon na namomogtak haros sa Aprikang Amnayan, kun saen an Peninsulang Sinai nagigin dagang tulay pasiring sa Sur-solnopan nin Asya. An Ehiptio sarong transkontinental na nasyon, asin mayor na poder sa Aprika, sa Mediterraneong Basin, sa Tangang Subangan asin sa Moslem na kinaban. An hiwas niya naglalaklak nin 1,010,000 kilometro kwadrado (390,000 sq mi), an Ehipto kadolon an Dagat Mediteraneo sa amnayan, an Gaza Strip asin Israel sa norte-subangan, an Pulang Dagat sa subangan, asin Sudan sa habagatan asin an Libya sa solnopan.
An Ehipto saro sa pinakamatawong nasyon sa Aprika asin Tangang Subangan. An dakulang mayoriya kan sobrang 81 milyon katawo igdi nag'eerok harani sa mga pampang kan Salog Nilo, sa hiwas niyang mga 40,000 kilometro kwadrado (15,000 m kw.), kun saen an dagang mga pwedeng tanoman makukua. An dakulang kahiwasan kan Disiertong Sahara purakputak sana an populasyon. Mga kabanga kan residente kan Ehipto nag'eestar sa mga urban na lugar, asin kadaklan ngane kaini yaon sa mga dusok na sentro kan kadakulaan nin Cairo, Alexandria asin sa iba pang mga syudad sa Deltang Nilo.
An mga monumento arog kan mga pyramid sa Giza, an Great Sphinx natogdok kan mga soanoy na sibilisasyon kan Ehipto. asin mga rogba' niya arog kan sa Memphis, Thebes, asin Karnak saka an inapod na Valley of the Kings sa luwas kan Luxor, anas mga pigkakasibotan na adal sa arkeolohiko. An industriya sa turismo asin an Red Sea Riviera iyo an nagtataong trabaho sa 12% kan mga trahabador kan Ehipto.
An ekonomiya kan Ehipto sinasabing saro sa pinakawarak sa Tangang Subangan, na may sektor sa turismo, sa agrikultura, industriya asin serbisyo sa haros parehas na lebel nin produksyon.
Kan 2011, an Ehipto nagsapo' nin makuring rebolusyon, asin ini nagresulta sa pagkapatalsik sa pwesto ni Presidente Hosni Mubarak na kasi 30 anyos nagtukaw sa poder. Kan Hunyo 24, 2012, pakalihis nin pagkapot poder kan militar, si Mohamed Morsi iyo nas an napili sa sarong eleksyon na magtukaw presidente. Kan Agosto 2, 2012, an Primer Ministro kan Ehipto na si Hisham Qandil pigbuyagyag an kabilogan kan saiyang gabinete, na inaapilan nin 35 myembro, an 28 kaini mga ba'gohan kabali an apat hale sa Katugangan Muslim.


== Mga panluwas na takod ==
Egypt's Government Services Portal Archived 2006-03-20 at the Wayback Machine. (Arabic, English)
Egypt Information Portal (Arabic, English)
Egypt Information and Decision Support Center (Arabic, English)
Egypt State Information Services (Arabic, English, French)
Chief of State and Cabinet Members Archived 2012-11-19 at the Wayback Machine.
Egyptian Tourist Authority


== Toltolan ==