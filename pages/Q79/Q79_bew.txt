Mesir (hurup Arab Gundul: مصر; basa Arab: مصر Miṣr atawa Maṣr) atawa resminya Kiblik Arab Mesir (hurup Arab Gundul: کبليک عرب مصر; basa Arab: جمهورية مصر العربية Jumhūriyyah Miṣr al-ʿArabiyyah) entu ada atu negara di Aprika belah lor-wètan, èn sebagèannya ngegantung di Wètan Tenga. Dia punya hopstad nama Kairo atawa Kahirah. Mesir bekèn lantaran dia punya pusaka kuna, kaya'  Piramid ama Seping.
Mesir entu atu negara gedé, cuman seponggahan gedénya entu gurun. Sebagèan besar (95%-nya) pada tinggal di bilangan lingir panté Laot Tenga ama di lingir Kali Nil. Ni bilangan masup juga' Kahirah, Iskandariah, Aswan, èn Por Said. Kaga' banyak nyang tinggal di gurun. Wayah gini, Mesir ada punya penduduk 90 juta orang.
Mesir kebelèk jadi 29 gutekan, nyang digero Keguwernaduran Mesir.


== Ruju'an ==