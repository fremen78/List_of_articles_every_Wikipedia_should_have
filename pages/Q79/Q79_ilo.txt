Ti Ehipto, {Arabiko: Ù…ÙØµØ±â€ Miá¹£r, Ehipsio nga Arabiko: Ù…ÙØµØ±â€ Maá¹£r, Koptiko: â²¬â²â²™â²“ KhÄ“mi), opisial a ti Arabo a Republika iti Ehipto, Arabiko: Ø¬Ù…Ù‡ÙˆØ±ÙŠÙ‘Ø© Ù…ØµØ± Ø§Ù„Ø¹Ø±Ø¨ÙŠÙ‘Ø© , ket maysa a pagilian a nangruna idiay Amianan nga Aprika, nga adda iti Sinai a Peninsula a mangbukel ti maysa a daga a rangtay idiay Abagatan a laud nga Asia. Ti Ehipto ngarud ket maysa a transkontinental a pagilian, ken maysa a nangruna a bileg idiay Aprika, ti Mediteraneo a Labneng, ti Tengnga a Daya ken ti Muslim a lubong. Mangsakop daytoy ti kalawa iti agarup a 1,010,000 kuadrado kilometro (390,000 sq mi), ti Ehipto ket nabeddengan babaen ti Baybay Mediteraneo iti amianan, ti Gaza Strip ken Israel iti amianan a daya, ti Baybay Nalabbaga iti daya, ti Sudan iti abagatan ken ti Libya iti laud.
Ti Ehipto ket maysa kadagiti kaaduan ti populasion a pagilian idiay Aprika ken ti Tengnga a Daya. Kaaduan kadagiti agarup a 81 a riwriw a tattaona ket agtaeng iti igid iti Karayan Nilo, iti kalawa ti agarup a 40,000 kuadrado kilometro (15,000 sq mi), a daytoy laeng ti mabirukan a mataltalon a daga. Dagiti dakkel a lugar iti Desierto ti Sahara ket bassit laeng dagiti agtaeng. Agarup a kagudua kadagiti agtaeng iti Ehipto ket adda kadagiti urbano a luglugar, a kaaduan ket maiwarwaras iti ballasiw kadagiti napusek ti populasion a sentro iti kalatakan a Cairo, Alexandria ken dagiti daduma pay a kangrunaan a siudad idiay Nile a Delta.
Dagiti momumento idiay Ehipto a kas ti Giza a piramida a patakder ken ti bukodna a Nalatak nga Espinghe ket pinatakder babaen ti bukodna a taga-ugma a sibilisasion. Dagiti bukodna a taga-ugma a nadadael, a kas dagiti Memphis, Thebes, ken Karnak ken ti Tanap dagiti Ari iti ruar ti Luxor, ket naimudingan a pakipatengngaan iti arkeolohiko a panagadadal. Ti turismo nga industria ken ti Baybay Nalabbaga a Riviera ket pagtrabahuan dagiti agarup a 12% nga Ehipsio.
Ti ekonomia ti Ehipto ket maysa  kadagiti nakadumduma iti Tengnga a Daya, nga adda kadagiti paset a kas ti turismo, agrikultura, industria ken serbisio a gangani nga agpapada ti lessaad dagiti pinataudan.
Idi kasapaan ti 2011, ti Ehipto ken napan iti maysa a rebolusion, a nagbanagan ti pannakaikkat ni Presidente Hosni Mubarak kalpasan ti gangani a 30 tawtawen a nagturay.
Ti panagbutos ti Presidente ket naiskediul iti Mayo 2012.


== Nagnagan ==
Ti nagan nga Ehipto ket naala manipud ti taga-ugma a Griego AÃ­gyptos (Î‘á¼´Î³Ï…Ï€Ï„Î¿Ï‚), babaen ti Tengnga a Pranses nga Egypte ken Latin Aegyptus. Daytoy ket naipakita iti nasapa a Griego a Linear B a tabtableta a kas ti ğğ€“ğ€ ğ€´ğ€ a-ku-pi-ti-yo. Ti panaginagan nga aigÃ½pti-, aigÃ½ptios ket binulod idi ti Koptiko a kas ti â²…â²©â²¡Ï¯â²“â²Ÿâ²¥/â²•â²©â²¡Ï¯â²“â²Ÿâ²¥ gyptios, kyptios, ken manipud diay iti Arabiko a kas ti Ù‚Ø¨Ø·ÙŠ qubá¹­Ä«, a naipasubli a naporma iti Ù‚Ø¨Ø© qubá¹­, nga iti Ingles a Copt. Dagiti Griego a porma ket binulod manipud ti  Naladaw nga Ehipto (Amarna) Hikuptah "Memphis", ti pannakadadael ti nasapsapa a Ehipsio a nagan a Hwt-ka-Ptah (á¸¥wt-kêœ£-ptá¸¥), a kayatna a sawen ket "pagtaengan ti ka (kararua) ni Ptah", ti nagan ti templo iti dios a ni Ptah idiay Memphis. Ni Strabo ket nangibaga ti nagtaudan ti nagan manipud ti folk nga etimolohia nga iti AÃ­gyptos (Î‘á¼´Î³Ï…Ï€Ï„Î¿Ï‚) ket nagbalin a kas ti kompuesto manipud ti Aigaiou huptiÅs (Aá¼°Î³Î±Î¯Î¿Ï… á½‘Ï€Ï„Î¯Ï‰Ï‚), a kayatna a sawen ket "ti baab ti Egeo".
Ti Miá¹£r (IPA: [mesË¤r]) ket isu ti Literario nga Arabiko ken ti moderno nga opisial a nagan ti Ehipto, bayat a ti Maá¹£r (IPA: [mÉ‘sË¤É¾]) ket isu ti sapasap a pannakabalikas iti Ehipsio nga Arabiko. Ti nagan ket manipud ti Semitiko a punganayan, a dagus a kognado kadagiti sabali a Semitiko a balikas para iti Ehipto a kas ti Hebreo ×Ö´×¦Ö°×¨Ö·×™Ö´× (MitzrÃ¡yim), a literal a kayatna a saoen ket "dagiti dua nga ilet" (ti pannakaibasar ti dinastiko a panagsinsina ti ngato ken baba nga Ehipto). Ti balikas ket kasisigud a nangibagbaga ti "metropolis" wenno "sibilisasion" ket ti kayatna a sawen ket "pagilian", wenno "prontera-daga".
Ti taga-ugma nga Ehipsio a nagan ti pagilian ket Kemet (km.t) âŸ¨ğ“†ğ“…“ğ“ğ“Š–âŸ©, a kayatna a sawen ket "nangisit a daga", a mangibagbaga ti nalames a nangisit a dagdaga ti nalayusan a tanap ti Nilo, a naisalsalunina manipud ti deshret (dÅ¡á¹›t), wenno "nalabbasit a daga" iti desierto. Ti nagan ket naibagbaga a kas ti kÄ“me kenkÄ“mÉ™ iti Koptiko a paset ti pagsasao nga Ehipsio, ken nagparang idi nasapa a Griego a kas Î§Î·Î¼Î¯Î± (KhÄ“mÃ­a). Ti sabali pay a nagan idi ket têœ£-mry "daga ti igid ti karayan". Dagiti nagan ti Akinngato ken Akinbaba nga Ehipto ket dagidi Ta-Sheme'aw (têœ£-Å¡mêœ¥w) "sedgeland" ken Ta-Mehew (têœ£ má¸¥w) "amianan a daga".


== Dagiti nota ==


== Dagiti nagibasaran ==
 Daytoy nga artikulo ket agilaklak-am iti material ti publiko a dominio manipud kadagiti website wenno dagiti dokumento ti CIA World Factbook.
 Daytoy nga artikulo ket agilaklak-am iti material ti publiko a dominio manipud kadagiti website wenno dagiti dokumento ti Departamento ti Estado ti Estados Unidos (U.S. Bilateral Relations Fact Sheets).


== Dagiti akinruar a silpo ==
 Dagiti midia a mainaig iti Ehipto iti Wikimedia Commons

Gobierno
Portal ti Serbisio ti Gobierno ti Ehipto Naiyarkibo 2006-03-20 iti Wayback Machine (Arabiko, Ingles)
Portal ti Pakaammo ti Ehipto (Arabiko, Ingles)
Sentro a Suporta ti Pakaammo ken Panagikeddeng ti Ehipto (Arabiko, Ingles)
Dagiti Serbisio ti Estado ti Ehipto (Arabiko, Ingles, Pranses)