Ehypte (Araobisch: مصر, Miṣr), officieel de Araobische Republiek Ehypte (جمهوريّة مصر العربيّة, Jumhūriyat Miṣr al-`Arabīyah;) is 'n land in Afrika. D'n oôdstad is Cairo, 't land telt tehenwoordig ruum 80 miljoen inweuners. De meeste weune vlak in de buurte van de Nijl. Een groôte mindereid van de Ehyptenaoren beoort toe de Kopten. Dizze worre echter we op groôte schaol gediscrimineerd. Ehypte is lid van de Araobische Liga. Bekendste bouwwerk van Ehypte is de Piramide van Cheops. 


== Geschiedenisse ==
De geschiedenisse van Ehypte is al zoô oud as de menseid. Bekend bin de Pyraomides. In de 19e eêuw wier Ehypte een kolonie van Iengeland. In 1869 wier 't Suezkanaol 'eopend, weerdeu Ehypte straotegisch kwam te liggen. In 1922 wier 't land zo hoed as onafankelijk. Bekende presidenten van 't land in de 20e eêuw waere Nasser, Sadat en Mubarak. Ehypte hrenst onger meer an Israël. Van dat land heit Ehypte in 1956, 1967 in 1973 verscheie oorlogen verlore. 
As gevolg van de revoluties in de Araobische wereld wier 't  ok onrustig in Ehypte. As eerste mos de president van Tunesie 't veld ruume, nie vee laeter 'evolgt deu Mubarak van Ehypte in feberwari 2012. De protes'n opt Tahrirplein in Cairo wiere over de eêle weareld aedemloôs 'evolgt. In vee lan'n wiere in verkieziengen 'ehouwen, die vee 'ewonnen wiere deu de Moslimbroederschap, zoas in Ehypte. Echt vee democraotischer wiere de lan'n nie. Vaek wiere ze vijandiger richting 't Wes'n en Israël, en de Araobische Lente wor deerom ok we de Araobische winter 'enoemd deu critici. Ehype bevobbeêld ao vrede 'esloten mee Israël, mae de Moslimbroederschap wast deer nie mie eêns. Ok de meerdereid van de bevolkieng nie, dus in die zin ister we spraoke van democraotie. Tehenwoôrdige leider van het land is Generaol Sissi. Um eit Morsi ofgezet.


== Groôste steên van Ehypte ==


== Zie ok ==
Zesdaegse Oôrlog