Egyptowska (arabsce مصر / Misr) je arabska republika z nimale 90 milionami wobydlerjow w sewjerowuchodnej Africe, při čimž słuša połkupa Sinai hižo do Azije. Stolica a najwjetše město je Kairo.
Egyptowska wobsteji wot lěta 1922 jako njewotwisny stat, je pak kolebka jedneje z najstaršich wysokich kulturow čłowjestwa, na čož swětoznate pyramidy hač do dźensnišeho dopominaja. W běhu tak mjenowaneho „Arabske nalěćo“ bu dołholětny prezident Hosni Mubarak w rewoluciji powaleny.


== Geografija ==

Kraj mjezuje na zapadźe z Libyskej, na juhu ze Sudanom a na sewjerowuchodźe z Israelom. Na sewjeru twori pobrjóh Srjedźneho morja (arabsce البحر الأبيض المتوسط al-bahhr al-abyadd al-mutawasitt) přirodnu hranicu, na wuchodźe pobrjóh Čerwjeneho morja (arabsce البحر الأحمر al-bahhr al-ahhmar). Połkupa Sinai zwjazuje Egyptowsku z Arabskej. 
Přez kraj běži z juha do sewjera Nil, najdlěša rěka na swěće, kotraž so z deltu do Srjedźneho morja wuliwa. Nimo płódneje doliny Nila wobsteji Egyptowska zwjetša z nimale njewobsydleneje pusćiny Sahara.


== Žórła ==


== Wotkaz ==