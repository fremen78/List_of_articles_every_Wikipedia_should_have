Egypte is e land die in 't nôord-ôostn van Afrika ligt. 't Et e bitje meer of 80 miljoen inweuners en de officiële tale is Arabisch. De staatsgodsdienste is soennisme.
'n Oofdstad is Caïro, woa dan der oungeveer 15 miljoen menschn weunn ('t is doamei de grotste stee van Afrika. Under munteenheid is den Egyptischen pond. Tweis derdeure lopt de levensverzekerienge van Egypte: de riviere de Neyl. 't Land omvat ook 't Sinaï-schiereiland, da geografisch by Azië gerekend wordt.


== Tourisme ==
Surtout 't nôordn van Egypte es vrêe touristisch. Je kut er een Neylcruise moakn, duukn in de Rôo Zêe of woatervalln bekykn. Kies je vo Luxor, ton ku je de Vallei der Keuniengn goan bekykn, 't paleis van keuniginne Hatsjepsoet en de tempels van Luxor en Karnak. Ten westn van Caïro (in Gizeh) stoan der piramiedn.


== Liggienge ==
De meeste mensn weunn an de oevers van de delta van de Neyl. 96% van Egypte is Saharawoestyne en doa weunn bykans gin mensn. De totale ippervlakte van Egypte is 1.001.449 km².
In 't nôordn grenst et an de Middellandsche Zêe, in 't ôostn an Israël en de Rôo Zêe, in 't zuudn an Soedan en in 't westn an Libië.


== Interne koppeliengn ==
Oud-Egyptische kunste
Egyptische mythologie
Ahmed Rami (dichtre)