Ła zeografia (dal latin geographia, che deriva a so 'olta dal greco vecio γη/γεια ("tera") e γραφειν ("scrivare"), che saria ałora "scritura de ła tera") la xe la siensa che la ga el conpito de studiar, descrivare e raprexentare la Tera inte la so superficie e inte la grandesa e la distribusion dei fenomani fixeghi, bioloxeghi, antropoloxeghi che i la intaresa, che inte la so union, i ghe modifega continuamente l'aspeto.
La zeografia la xe tanto altro in pì che solo la cartografia (o sia el studio de le carte zeografeghe) o la topografia, parché la ziografia la xonta l'indajine de la dinamega e de le cauxe de la poxision de la tera inte el spasio, dei fenomani che njien fora so de ela (l'atmosfera, la idrosfera, la biosfera e la xiosfera) e de le so carateristeghe.


== Storego ==

Tra tuti i popoli de l'area mediteranea, i promi xiograi i xe stai i antichi ejisi e al de fora de le xone del mediteraneo ghe xe sta anca le xiografie Babilonesi e dell'India.
Dai Greçi deriva el nome come lo doparemo ni'altri oçidentali. Eratostene (l'omo chel ghea anca dato el nome a sta siensa) el ga butà drento in ziografia la doparasion de le coordinate sfereghe (latitudene e lonxitudene) par esar in grado de catar na località ziogràfega. Inportanti progresi i xe stai fati da Ipparco di Nicea, chel ghea butà drento la doparasion de metodi astronomeghi pal calcolo de le lonxitudeni.
El primo zeografo roman che al dì de oncò se conose, el xe Pomponio Mela chel ghea scrito on curto tratà ciamà Chorogràphia; dopo el greco Strabone (chel ga vivuo intrà el I secolo a.C. e el I secolo d.C.) chel ghea scrivuo na granda storia (in male condision, desfada dal tenpo), e na conpleta zeografia, che la xe rivada ai dì nostri in bone condision.  L'opara di Strabon la xe de cualità e no la dopara tecneghe de zeografia matemadega che le jera sta tacà doparare da Eratostene e Ipparco.
El studio de la ziografia matemadega el xe sta riciapà inte el II secolo d.C. da Marino di Tiro e, pì de tuti, da Claudio Tolomeo, andove la so Zeografia no la ga solo le coordinate sfereghe de 8000 località difarenti, ma el ga anca i metodi de proiesion doparai inte la cartografia.

Inte el Medioevo i Arabi i ghea fato opare de granda cualità, come par exenpio el "Libro del Re Ruggero" de Idrisi e altri (inte el XII secolo).Co le grande esplorasion terestri verso l'Asia (El Miłion de Marco Polo, inte el XIII secolo, che l'è on exenpio encantevole) e chele maritime, o oncora verso l'Asia o verso le Americhe, l'omo "el ghea riscoprio" la pasion par la ziografia, e el bixogno de on studio mejo fato. Inte la segonda metà del XV secolo la riscuèrta in Eoropa de l'opara ziogràfega de Tolomeo la xe sta fondamental par la rinasita de la cartografia. Sta cuà, infati, la xe l'epoca dei primi atlanti eoropei otegnui co la doparasion de la cartografia matemadega. Inte el XVII secolo ghe xe sta difarenti tentadivi de Varenio de sistemar on fià la sienza ziogràfega.
Inte el Setexento se ghea scumisià a intendare la zeografia come fin prinçipal la racolta de dati so le carateristeghe fixeghe, soçali, economeghe e storeghe de ogni paexe.
Inte el XIX secolo grasie ai xiografi todeschi Alexander von Humboldt (chel ghea fondà el indiriso naduralistego) e Carl Ritter (chel ghea fondà l'indiriso antropego-storego): Col pasar dei ani sti do indirisi i se ga unìo, par divegnerghine fora uno solo. Ben presto sta disiplina la xe divegnua na disiplina universitaria, scuminsiando da Parixi e Berlin.
Inte i ultimi do secoli, la cuantità de le conosense e el numaro de strumenti da doparar i xe vegnesti tanti e de conseguensa le ga portà a na granda cresita de l'acuratesa de la zeografia e la descuerta de senpre pì novi posti novi inte el nostro pianeta.
Inte el XX secolo, in oçidente, la disiplina ziogràfega, la ga traersà cuatro faxi prinçipali: determinismo zeografego, zeografia rejonale, rivolusion cuantitativa e zeografia critega.
I forti ligami Interdisiplinari intrà la zeografia e giołogía e botànica, ma anca co ła economia, ła sociołozia, ła pułìtega e ancor de pì co ła demografía i xe cresui tanto, soratuto grasie a la siensa del sistema terestre, chel çerca de capire el mondo so na vixion ołistega.


== Branche de la zeografia ==


=== Zeografia fixega ===
La ziografia fixega la se divide in:

biozeografia, che la studia la distribusion de le spece viventi;
climatołoxia, che la rivarda al clima e i fenomani atmosferici;
xiodexia, che la raprexenta la tera mixurandola
zeografia anbientałe, che la studia la relasion tra popoli e naura
zeografia astronomega, che studia el movimento de la tera in relasion a cheli altri pianeti del Sistema solare;
zeografia litorałe, che studia e coste
xiomorfoloxia, che studia la forma de la tera e come mai la xe cusì
jiasołoxia, che studia i jasari
idrołoxia e idrografia, che studia l'acua e la so distribusion
oçeanografia, che studia i mari;
orografia, che studia le montagne
pałeozeografia, che ricostruise la ziografia inte le ere pasae
pedołoxia, che studia la tera


=== Zeografia matematega ===
Cartografia,
Zeografia astronomega,
Topografia
Xiomatega
Xiodexìa


=== Zeografia omana ===
Zeografía de la popolasion
Zeografía economega
Zeografía culturale
Zeografía sociale
Zeografía storega
Zeografía rural
Zeografía orbàna
Zeografía mèdega
Zeografía pulítega


=== Zeografia pulitega ===


=== Zeografia economega ===


=== Zeografia inovativa ===


== Parole pì doparae inte la zeografia ==
Oceano - Mar - Lago - Fiume - Calto o Torente - Jasoaro - Nevajo - Cascada - Monte de jaso o Iceberg - Pack
Cadena de monti - Montagna - Vulcan - Cołina - Val o Vałe - Piana basa - Piana alta
Continente - Ixula - Penixula - Arcipelago - Baja - Gulfo - Laguna - Fiurdo
Giungla - Foresta - Bosco - Savana - Stepa - Tundra - Dexerto - Palù


== I continenti ==
Africa - Mèriche - Antartide - Axia - Eoropa - Oseania


== Notasion ==


== Voxi corełade ==
Paixi del mondo
Łe Nasion par continente


== Lingambi foresti ==