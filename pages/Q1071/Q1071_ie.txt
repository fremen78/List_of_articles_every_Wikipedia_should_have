Geografie es li studie del superficie del Terra.
Li geografes ne limita se a cartografie – li studie de landcartes. Ili efortia ne solmen etablisser to quo on posse trovar sur Terra e u on posse trovar it, ma anc explicar li present organisation de tal coses. Ili efortia determinar:

lor causes, tam natural quam homan, e
lor consequenties.


== Principal branches ==
Classicmen, on distinte:

matematic geografie
fisic geografie
homan geografie
In recent annus, on deve adjunter:

geopolitica
spacial economica (un dominia de economic geografie e de microeconomica quel studia li questiones de economic localisation, e li economic relationes inter li mundal (globalisation) e li local)


== Historie de geografie ==
Li grecs es li unesim civilisation conosset quel hat studiat geografie, simultanmen con scientie e filosofie. Thales, Herodotus, Eratosthenes, Hipparchus, Aristoteles, e Ptolemaeus aportat majori contributiones al discipline. Li Romanes aportat nov tecnicas quande ili fat cartes de nov regiones.
Durante li medievie, arabic geografes, p.ex. Idrisi, Ibn Battuta, et Ibn Khaldun conservat e inrichat li grec-roman heredage. Li interesse por geografie in Europa esset reviventat per li viages de Marco Polo in li 13esim secul, qui viageat mem til China durant su explorationes. Del 15esim til li 18esim secul, grand expeditiones, sovente marin, imensmen expandet li conossentie del planete. On posse citar, intra mult altris, li expeditiones de Vasco de Gama, Cristoforo Colombo, Fernão de Magalhães (Magellan) e James Cook. Cartografie progressat ye li sam témpor, per nov metodes, per solid teoric fundamentes, e per li quantitá de nov conossenties aportat per exploration. Li cartes del munde del Geographica Generalis, per Bernard Varenius et tis de Gerardus Mercator ilustra to tre clarmen.
In li 18esim secul, geografie esset aconosset quam un separat discipline, instructet in universitás. Durante li passat du secules, on ha videt un explosion de nov tecnicas e conossenties. Existe ligas tre fort ínter geographie, e scienties quam geologie, botanica, climatologie, etc.


== Vide anc ==
Liste del regiones del munde
Liste del landes del munde
Liste del lingues del munde
Liste del nómines del habitantes del landes del munde
Terminologie international
Liste de altri terminos geografic