D'Geographie (griich. Γεωγραφια geographia, v. griich.: gaia = Äerd + griich. gráphein = kritzelen, schreiwen, zeechnen) ass eng vun de Geowëssenschaften. Si befaasst sech mat der Äerduewerfläch, mat de Landschaften, mat de Mënschen an och mat der materieller a geeschteger Ëmwelt vun de Mënschen. An der Geographie geet et am Allgemengen ëm d'Welt an där mir liewen.


== Geschicht ==
Déi éischt déi d'Geographie studéiert hunn, waren d'Griichen. Duerno koumen d'Réimer, déi mat neien Technike wéi d'Kartographie komm sinn. An Europa war wärend dem Mëttelalter den Interessi u geographeschen Erkenntnesser net ganz grouss bis de Marco Polo am 13. Joerhonnert a China gereest war. Am 18. Joerhonnert ass d'Geographie dunn als eegestänneg Disziplin unerkannt ginn a gouf vun do un op den Universitéite geléiert.


== Deelgebidder ==
Physesch Geographie; si beschreift d'Gestalt vun der Äerduewerfläch, zu hiren Deelgebidder gehéieren:
Geomorphologie
Hydrologie
Klimatologie
Pedologie
Biogeographie
Anthropogeographie; si beschäftegt sech mam Afloss vum Mënsch op de geographeche Raum. Deelgebidder sinn:
Kulturgeographie
Verkéiersgeographie
Sozialgeographie
Bevëlkerungsgeographie
Ekonomiegeographie
Mathematesch Geographie
Geographesch Informatiouns Systemer (GIS)


== Um Spaweck ==