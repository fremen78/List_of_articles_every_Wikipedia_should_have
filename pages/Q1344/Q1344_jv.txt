Opera yaiku jeneng Italia kanggo drama kang diwujudaké musik (vokal, instrumental, lan kala-kala disartani jogèd utawa beksan), asipat kadonyan.


== Opera ing Italia ==


=== Florence ===
Opera wiwit ngrembaka kang pisanan ing Florence utawa Italia Lor. Ing ngisor pimpinan ksatria kang jenengé Giovani Bardi, pangeran ing Vernio (1534-1614). Dené, dhèwèké ora arep nyiptakaké jinis musik anyar (opera), nanging mung kepéngin minangka drama Yunani kang muniné uga nggunakaké musik. Asal-usul opera cukup prasaja (prasaja): drama Yunani kang pertalan Itali dideklamasikaké karo tembang solo vokal karo iringan pira-pira piranti musik.


=== Venetia ===
Ing Venetia, ana komponis kang nyempurnakaké wujud musik iki, yaiku Claudio Monteverdi. Monteverdi lair ing kutha Cremona (Italia Lor) kang misuwur kanthi kutha panggawé piyul. Jasa Monteverdi yaiku dhèwèké usaha kanggo ngungkapaké makna ing jero musik. Opera kang kapisan karangan Monteverdi duwé irah-irahan Orfeo taun 1607. Opera iki dipentasake kapisan ing Mantua ing dina tanggap warsané Fr. Gonzaga.
Pietro Francesco Cavalli yaiku komponis opera saliyané Monteverdi. Gayané rada dramatis, tuladhané ing opera II Giasone.
Pietro (Marc) Antonio Cesti yaiku komponis liya ing Venetia. Nyiptaaké musik kang luwih duwé sipat lyris.


==== Ciri Khas Opera Venetia ====
Opera gaya Venetia sugih ing resitatif lan accompagnato (liris utawa dramatis), arioso lan aris (kanthi iringan cembalo utawa orkes, ansambel). Nanging, paduan swara lan balèt ora ana amarga babagan biaya.
Liberatto utawa teks opera racaké dicétak lan didol kanggo diwaca saksuwéné opera karo lilin kanggo dilah.


=== Roma ===
Ing Roma, ngrembaka siji gaya khas, yaiku Opera Rohani.. séje iku, Roma uga dadi panggonanan lairé opera buffa utawa opera jenaka.


=== Napoli ===
Napoli ing akir abad-17 miwiti dadi pusat vokal, amarga ing kéné ana papat konservatori sarta sekolah-sekolah vokal swasta kang misuwur ing Éropah.
Komponis-komponis kang misuwu saka Opera-Napoli racaké dipérang dadi 3 golongan:

Golongan pendhiri Opera-Napoli, yaiku Francesco Provenzale, Alessandro Strandella, lan Alessandro Scarlatti.
Golongan Kaloro, yaiku Francesco Durante, Nicolo Porpora, lan Domenico Scarlati. Uga Leonardo Da Vinci lan Leonardo Leo.
Golongan Katelu, yaiku Giovanni Battista Pergolesi, Nicolo Piccinni, lan Domenico Cimaroso.


== Opera ing Prancis ==
Ballet de Cour
Ballet de cour yaiku jogèd pura. Jinis kagunan iki ditujokaké kanggo pujian marang sang Raja, awujud adegan-adegan kang ditarékaké utawa ditembangakè utawa disajekaké kanthi cara akrobat.

Pastorale
Comédie-Ballet
lumebu ing jinis balet komedi.

Tragédie Lyrique (tragedi liris)
Opera-Balet
Pelopor opera-balet yaiku Jean-Philippe Rameau (1683-1764). Rameau ngarang 26 Opera, nanging musiké ora diterima kabéh pihak.


== Opera ing Inggris ==
Ing wiwitan abad 17 ing Inggris wis ana siji pelopor opera kang istilahé Masque. Diarani kaya mangkono, sebab para peran migunakaké topeng (masque). Masque ngalami mangsa jaya wektu pementasan The Triumph of Peace kang naskahé dikarang déné Shirley. Musiké ditulis William Lawes lan Simon Ives.