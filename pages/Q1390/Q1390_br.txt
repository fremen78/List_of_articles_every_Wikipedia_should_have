Evit ar ger kunujenniñ sellout ouzh kunujenn.

An amprevaned zo loened divellkeinek eus skourrad an Artropoded, azonet gant ur c'horf rannet e tri fezh : ur penn div dastornell outañ, ur brusk c'hwec'h pav outañ, hag ur c'hof — ar c'hevnid n'int ket amprevaned eta.
En Devonian, war-dro 410 milion a vloavezhioù zo, e voe al loened c'hwec'hpavek kentañ ; er Glaouvezh (–360 m. a v.) e voe an amprevaned gwirion kentañ, en urzhadoù Hemiptera, Odonata, Orthoptera.
War-dro 5,5 milion a spesadoù amprevaned zo, da lavaret eo 70% eus ar spesadoù loened a zo war an Douar.
Ur milion hepken eus ar spesadoù amprevaned zo bet deskrivet gant ar skiantourien, pa 'z eus bet deskrivet 19 000 spesad pesked, 9 000 evn, 6 000 stlejvil, 4 500 bronneg ha 2 800 divelfenneg.


== Korfadurezh ==
Rannet eo korf an amprevaned e teir lodenn goloet gant kitin : ar penn, ar brusk (pe toraks) hag ar c'hof (pe abdomen).

Takad ar skiantoù eo ar penn gant al lagadoù, an tastornelloù...
Takad an dilec'hiañ eo ar brusk gant ar pavioù hag an eskell.
Takad ar gouennañ eo ar c'hof.
Tri re bavioù zo gant an amprevaned. En doare-se ez eus tu da verzout n'eo ket ar c'hevnid amprevaned met araknided.


== Reoliadur emvagañ ==
Liesseurt eo reoliadur-emvagañ an amprevaned :

Geotdebrerien : etre 40% ha 50% eus an amprevaned. En em vagañ a reont, diouzh ar spesadoù anezho, diwar lodennoù disheñvel ar plant (delioù, koad, greun, frouezh, pollen...).
Kigdebrerien : preizhataerien (amprevaned all, koftroadeged...) pe arvevaded (war amprevaned all pe dre sunañ gwad mellkeineged).
Hollzebrerien
Saprofajed
...


== Istor an amprevaned ==
An amprevaned karrekaet koshañ adkavet a vefe eus marevezh an Devonian, da lâret eo war-dro 350 milion a vloavezhioù zo. Diaskell e oant.
Evit pezh a sell eus an amprevaned askellek koshañ adkavet e vefent bet karrekaet etre -325 ha -300 milion a vloavezhioù zo. Tennañ a raent d'an nadozioù-aer a-vremañ, gant un hed-eskell etre 40 ha 60 cm.


== Amprevanoniezh ==
Studiet e vez an amprevaned gant an amprevanoniourien, hag an amprevanoniezh eo anv o skiant.

	Dasparzh ar spesadoù bet deskrivet gant an amprevanoniezh
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		

Gwelout Listennad anvioù amprevaned


== Debrerien-amprevaned ==
Debret e vez an amprevaned gant meur a loen, en o zouez un urzhad bronneged a vez graet an amprevanetaerien anezho, evel

an avalaouer,
an askell-groc'hen,
ar c'hoz,
ar minoc'h
Estreget bronneged a zebr amprevaned avat: bez ez eus ivez 

amprevaned all
pesked
glazarded, gleskered
evned.


== Rummatadur ==
Apterygota

Monura, aet da get
Monocondylia

Archaeognatha (=Microcoryphia)
Dicondylia

Thysanura (=Zygentoma) (pesk-arc'hant)
Pterygota
Paleoptera
Ephemeroptera
Palaeodictyoptera, aet da get
Megasecoptera, aet da get
Archodonata, aet da get
Diaphanopterodea , aet da get
Protodonata (=Meganisoptera ), aet da get
Protanisoptera , aet da get
Triadophlebioptera , aet da get
Protozygoptera (=Archizygoptera ), aet da get
Odonata (nadoz-aer)
Neoptera
Polyneoptera
Caloneurodea , aet da get
Titanoptera , aet da get
Protorthoptera , aet da get
Plecoptera
Embiidina (=Embioptera)
Zoraptera
Dermaptera
Orthoptera
Phasmatodea
Notoptera
Blattaria
Isoptera
Mantodea
Paraneoptera
Psocoptera
Mallophaga
Anoplura
Thysanoptera
Hemiptera
Endopterygota (= Holometabola)
Glosselytrodea , aet da get
Miomoptera , aet da get
Hymenoptera
Coleoptera
Strepsiptera
Neuropterida
Raphidioptera
Megaloptera
Neuroptera
Antliophora/Mecopteroidea
 Mecoptera
Siphonaptera
Diptera
Protodiptera , aet da get
Amphiesmenoptera
Trichoptera
Lepidoptera


== Skinwel ==
Insektors, Fantôme, 1994


== Levrlennadur ==
(br) G. B. Kerverziou : Levr an amprevaned, skeudennoù gant Yann Berthou, Skridoù Breizh, Brest.
(en) Nigel E. Stork : How Many Species of Insect and Other Arthropods Are There on Earth? — Annual Review of Entomology
(en) Bernhard Misof et al. : Phylogenomics resolves the timing and pattern of insect evolution — Science


== Limmoù diavaez ==
(fr) (en) Anima (ex) musica : amprevaned ramzel savet diwar tammoù binvioù-seniñ.