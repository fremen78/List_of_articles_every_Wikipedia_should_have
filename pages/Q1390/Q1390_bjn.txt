Kararangga atawa Sarangga (basa lainnya insecta, dibaca "insekta", mulanya  basa Latin insectum, sabigi kata nang dijumput matan bahasa Yunani ἔντομον [éntomon], nang artinya "tatatak jadi babarapa palihan") ngitu adalah samacam nang masuk bubuhan inpirtabrata di dalam pilum artrupuda nang ba'isian iksuskilitun bakitin, palihan awaknya tabagi jadi talu palihan, yangitu kupala, turaks, wan abdomen), talu pasang batis nang tasambung ka turaks, ba'isian mata majamuk, wan sapasang antina. Sarangga tamasuk bubuhan binatang nang liwar banyak macamnya, labih matan sajuta sapasias wan manggambarakan labih matan saparu urganisma hidup nang sudah dikatahuani. Banyaknya sapasias nang masih ada kikira antara anam sampai sapuluh yuta  wan pacangan kawa mawakili labih matan 90% tawas kahidupan binatang nang balain-lain di bumi. Sarangga kawa didapati parak samunyaan lingkungan, biar sadikit haja nang hidup di lautan, samacam habitat nang dikuasa'i ulih bubuhan artrupuda lain, krustasia.


== Referensi ==