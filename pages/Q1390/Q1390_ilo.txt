Dagiti insekto (manipud iti Latin insectum, binulod a pannakaipatarus manipud iti Griego ἔντομον [éntomon], "napisi iti pas-paset") ket dagiti klase iti inbertebrata iti kaunegan ti pilo ti arthropoda nga adda dagiti kuitina nga eksoeskeleto, ti tallo a paset a bagi (ulo, torax ken tian), tallo a paris kadagiti nagsilpo-silpo a saka, dagiti kompuesto a mata ken maysa paris dagiti antena. Dagitoy ket dagiti kadumadumaan a grupo dagiti ayup iti planeta, a mairaman dagiti ad-adu ngem maysa a riwriw a naipalpalawagan a sebbangan ken mangirepresnta ti ad-adu ngem gudua kadagiti amin a naamammuan nga organismo. Dagiti bilang ti sibibiag a sebbangan ket nakarkulo nga adda iti baetan ti innem ken sangapulo a riwriw, ken mabalin a mangirepresenta ti 90% kadagiti nagdumaduma a porma ti biag ti ayup iti Daga. Dagiti insekto ket mabalin a gangani a mabirukan kadagiti amin a enbironmento, urayno adda met laeng dagiti bilang ti sebbangan nga agnanaed kadagiti taaw, ti pagtaengan a kaaduan babaen ti sabali pay a grupo ti antropoda, dagiti crustacea.


== Dagiti nagibasaran ==


== Dagiti akinruar a silpo ==
 Dagiti midia a mainaig iti Insekto iti Wikimedia Commons
Dagiti insekto ti Amianan nga Amerika
Pakabuklan dagiti Urnos dagiti Insekto