Le Imperio Ottoman, vel Sublime Stato Ottoman, etiam note come Sublime Porta (in lingua turc ottoman دَوْلَتِ عَلِيّهٔ عُثمَانِیّه, Devlet-i ʿAliyye-i ʿOsmâniyye; in turco moderne: Osmanlı Devleti, vel Osmanlı İmparatorluğu; in arabo: الدَّوْلَةُ العُثمَانِيَّة, al-Dawla al-ʿUthmāniyya), era un imperio turc durate 623 annos, ab 1299 a 1922, e cessava completemente exister quando le moderne pais de Turchia esseva formate, in 1923. Illo se extendeva del Asia minor usque le Mar Caspie, le Europa, e partes del Africa septentrional, essente le ultime grande imperio islamic.
In 1453, post le Ottomanos capturava Constantinopole (moderne İstanbul), le ultime parte del Imperio Byzantin, illo deveniva le capital Ottoman. A su zenit, le Imperio Ottoman controllava territorios multo similar a los que esseva controllate per le Byzantinos. Le Imperio Ottoman pote ser considerate un continuation politic del Imperio Byzantin (un del titulos de su Sultan esseva Qaysar-i Rum, "Cesare de Roma" in turco ottoman, etsi non habente poteres sur Roma), e anque un successor del Caliphato Abbaside (in 1517 le Sultan prendeva le titulo de Califa (successor del propheta Mahomet), post le conquesta del Egypto del Mamelucos).
Le lingua turc ottoman usava un variante del alphabeto arabe, differente del systema de scriptura del lingua turc hodierne, qui utilisa un variante del alphabeto latin. In ultra illo empleava prestos de multe parolas e constructiones grammatic de origine perse e arabe non presente in le turco moderne.


== Referentias ==