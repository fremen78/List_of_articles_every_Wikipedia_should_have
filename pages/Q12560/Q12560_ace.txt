Keurajeuën Turuki Utsmani (Bahsa Turuki Utsmaniyah: َوْلَتِ عَلِيَّهِ عُثْمَاِنیَّه Devlet-i ʿĀliye-yi ʿOsmāniyye, lam bahasa Turki modèrn geukheun Osmanlı İmparatorluğu), nakeuh saboh keurajeuën Islam nyang teuduëk di Turuki jinoë ngon silingkajih.
Neugara nyoë geupuga lé kawôm Bani Utsman, lam masa 600 thôn leubeh Bani Utsman geumat kuwasa (1299 - 1923) neugara nyan geupimpén lé 36 droë sultan. Nibak akhé Prang Dônya I Turuki Utsmani runtôh ngon jeuët keu padum-padum boh neugara ubeut di Jazirah Arab, La'ôt Mediterania ngon Balkan di Iërupa.


== Tarèh ==
Phôn that dilèë nibak thôn 1299, Turuki Utsmani nyan nakeuh saboh kawan na padum boh sukèë bansa Turkiyé nyang meuteumpat blah rot barat laôt Anatolia, kawan sukèë nyan geupimpin lé sidroë raja nyang nan geuh Osman Bey. Thôn 1354, wangsa Bani Utsmani ka mulai geulingkeuë u Èropa, lheuëh hasé geupeutalô dairah Balkan, meubarô keuh geuthèë Turki Utsmani keu saboh keurajeuën nyang meuhasé nibak dua boh benua. Sireutôh thôn leupah nibak nyan Utsmani, ngon geupimpin lé Muhammad al-Fatih ka geureubôt banda Konstatinopel, deungon geureubot banda nyan keuh ka talô Keurajeuën Romawi Timu ngon geusampôh keuh nan keurajeuën tuha nyan. 


== Nè ==