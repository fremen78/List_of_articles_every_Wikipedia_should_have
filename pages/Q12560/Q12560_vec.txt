El Inpero Otoman o Całifato Otoman o anca Inpero Turco, durà dal 1299 al 1922, el xe stà un vecio Stato goernà dal popoło dei Turchi Otomani, che i se ciamava cosita da Osman, el fondator de ła dinastia otomana.


== Storia ==
Ł'avansada dei turchi otomani ła xe sta rapida: intel 1354 i ga sorpasà el streto dei Dardanei, intel 1361 i ga conquistà Adrianopoli, intel 1389, a seguito de ła bataja dita Kosovo Polije, i ga abatù el regno de Servia e intel 1393 i ga conquistà el regno de Bulgaria, rivando a minaciar l'Ongaria. El re ongarexe Sigismondo el provà a fermarli ma el xe sta batù inte ła bataja de Nicopoli intel 1396.
Inte el so momento de masima espansion (XVI-XVII secoło) el controlava un bel toco de l'Europa sud-oriental, el Medio Oriente e el Nord Africa. Ła so cavedal storica ła xera Costantinopołi (che lori i ciamava Istanbul), conquistà inte el 1453 ai Bizantini. L'inpero el xe sopravisù fin al 1922, quando el xe cascà dopo ła sconfita inte ła prima guera mondial, e al so posto xe stà fondà ła Republica Turca, parando via el Sultan.


== Varda anca ==
Elenco dei Inbasadori venesiani inte l'Inpero otoman

 Wikimedia Commons el detien imàjini o altri file so Inpero Otoman
  el detien schemi gràfeghi so