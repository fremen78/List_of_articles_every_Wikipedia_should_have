'S e feallsanaiche aosmhor ainmeil Sìonach a bha ann an Lao Zi (Sìonais: 老子, Pinyin: Lǎozǐ, a' ciallachadh "Seann Mhaighstir"; Beurla: Laozi, Lao-Tzu no Lao-Tze). Chan eil e cinnteach cuin a bha e beò: thathar ag ràdh gun robh sin ann an 6mh linn RC agus Lao Zi co-aimsireil ri Confucius, ach tha feadhainn a' smaointinn nach robh sin ach ann an 5mh no eadhon 4mh linn RC.
Stèidhich e Sgoil Tao, tè de na feallsanachdan as cudromaiche ann an Sìona. Tha e coltach gun do sgrìobh e Tao Te Ching (no Daodejing, Dao De Jing), teagsa bunaiteach na feallsanachd, leis a' bhun-bheachd wu wei - "neo-ghnìomh".


== Ceanglaichean a-mach ==
老子 Lǎozĭ 道德經 Dàodéjīng (Sìonais, Beurla is Gearmailtis)
Leabhraichean le Lao Zi aig Project Gutenberg (Beurla, Sìonais)