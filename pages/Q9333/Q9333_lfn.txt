Laozi (xines 老子) ia es un person importante en la filosofia xines ci ia scrive la testo clasica dauiste Dao de jing, e es reconoseda como la fundor de dauisme. Ma la esiste istorial de Laozi no es serta. Seguente la tradition xines, el ia vive en la sentenio ses aec, la eda de "Inverno e Autono", ma multe scolores moderna regarda la sentenio cuatro aec, la eda de "Sento Scolas de Pensa e Sivilias Bela", como plu probable.
Seguente la costum dauiste, on dise ce Kongzi ia studia con Laozi e ia aprende multe de el. En la dauisme relijiosa, Laozi es respetada como un nonmortal, nomida Tàishàng Lǎojūn (太上老君).