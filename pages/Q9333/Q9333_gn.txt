Lao-Tse, hérava avei Lao Tzu térã Laozi, (Chinañe'ẽme: 老子, he'iséva "mbo'ehára tuja"), ha'e akue peteĩ karai arandu Chína ymaguare pegua, ndojeikuaaitéi añetehápe oiko va'ekue térã oñemombe'ugua'únte oikohague. Ojehechakuaa peteĩ arandupykuaatyhára tuichavéva Chína marandekópe. Chína tavarandúpe oje'e oikohague amo sa'ary VI Kirito mboyve aja, hákatu ko'ãga heta oñemoarandúva he'i oiméne oikohague amo sa'ary IV Kirito mboyve aja, ára pukukue ojeheróva Sa mbo'eha akãngeta rehegua ha Tavetãnguéra Oñombohováiva.
Oje'e ohaihague Tao Te Ching, aranduka mba'etuichaitéva táo mbo'épe. He'iseháicha ku aranduka, táo (térã dao, ‘tape’) ha'e upe omboheko peteĩva opa mba'e, ikatu oñemoambuéva, ojapóva teko añeteguaitéva ha omoheñóiva arapy ha opa mba'e oĩva. Oike avei ko ñemongetápe oñe'ẽva oikópa térã oñemombe'ugua'úpa Lao-Tse rekovekue oñeñe'ẽvo ikatu oiko Konfúsio javegua ramo.


== Mandu'apy ==