Athronydd o Tsieina oedd Laozi neu Lao Tzu (Tsieineeg: 老子 Lǎozǐ). Mae ei waith yn ganolog i Daoaeth, athroniaeth led-grefyddol sy'n tarddu o Tsieina. Yn ôl y ffynonellau traddodiadol, roedd Laozi'n byw yn y 6ed ganrif CC ac yn awdur y Tao Te Ching. Yn ôl haneswyr diweddar, mae'n bosibl ei fod yn ffigwr cyfansawdd neu'n athronydd o'r 4 CC. Mae'r cyfeiriad cynharaf at Laozi i'w cael yn y Shiji ("Cofnodion yr Hanesydd"), a gafodd ei ysgrifennu tua 100 CC gan Sima Qian.