
== Manawan/Wemotaci ==
Anthophila. Enko naha mantcoc ka miretc kaie ka pataskohwetc kecpin e orackowakaniwitc. Mictahi akosiw awik kecpin e macikakotc anihi amowa mia kaie e ickwasotc ekoni e itamitcitatc. Enko kewir ka micta kictapatisitc ota aski aniheriw ka natowi totak kirowe kitci mitcenik wapikoniriw kirika nipira ackotci miwitaw ka kictapatak ota otci askik nac warowik kitci iti nitawokimakak. Takoniw kewir ka otinimaketc miro mitcimiriw otci ota ka pimatisitcik askik mitowi iriniw ekota e otinak amo naminasiriw kaie kiskeritam e micta miro mitcimickakemakanik. Tawok tca iriniwok ka awoketcik kitci ki otinamakotcik amo naminasiriw. Pitoc ispariw kewir kecpin e iti matce kisinarik mitowi kekat e kiskeritak aka kitci ki taciketc ota e mekwa piponik ekotca e ici korositec nta kaso kirika napitc pitoc iti iapariniw opimatisiwin mitowi masko ka totak kecpin e piponicitc.


== Opitciwan ==