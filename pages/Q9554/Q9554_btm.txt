Martin Luther, O.S.A. (saro Jerman: [ˈmaɐ̯tiːn ˈlʊtɐ]Templat:Tautan audio IPA; sorang  10 November 1483 – maninggal  18 Februari 1546 i umur 62 taon) ima sada profesor teologi, komponis, imom, dot datu markebangsoan Jerman, dot sada tokoh marpengaruh i Reformasi Protestan.
Luther manjadi panontang sadebana ajaran dot karejo Gareja Katolik Roma. Ia sangat mambantah pandangan Katolik satontang indulgensi sanga songondia na iboto nia, molo kabebasan tingon ukuman ibaen dosa bisa ituor dohot epeng. Luther mangusulkon sada musawarat akademis saputar praktik dot kaefektifan indulgensi i 95 Tesis karionia taon 1517. Panulakannia tu manarik mulak sude ajaran i tulisan-tulisannia i pangidoan Paus Leo X i 1520 dot Kaisar Romawi Naias Karl V i 1521 i Sidang Worms mambaen ekskomunikasinia ni si paus do pamakluman ibana manjadi sada pangalanggar uhum ning si kaisar.
Luther mangajarkon molo kaselamatan dot, konsekuensinia, hangoluan kekal inda dapot dohot parange-parange nadenggan, tai itarimo ni alak purcaya samata-mata manjadi anugerah bebas tingon rahmat Allah lewat iman i Jesus Kristus manjadi panobus ni dosa. Teologinia manontang otoritas dot jabatan kapausan dohot mangajarkon molo Alkitab ima sada-sadana sumber parbinotoan na iwahyuon sacara ilahiah tingon Allah dot manantang sakerdotalisme dohot mamandang sude alak Karisten manjadi imom na kudus.


== Sumberna ==