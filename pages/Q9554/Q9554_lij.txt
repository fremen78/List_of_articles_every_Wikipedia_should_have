Martin Lutero (Eisleben, 10 novenbre 1483 - Eisleben, 18 frevâ 1546) o l'è stæto un pensatô religiozo, ch'o l'ha dæto avîo a-o Protestanteximo.


== Vìtta ==
Fratte de Wittenberg inta Sassonia, o scriveiva in to 1517 e sò famoze 95 texi, in te quæ o condannava a pratica da Gexa de vende e indulgense (vosciüa da-o pappa Leone X pe arecögge e palanche necessaie pe a construsion da cupola da basilica do San Pê, a Romma). O 5 dexembre do 1520 o Lutero o brüxava a bolla papale che a ghe imponeiva de retiä e sò affermasioin, penn-a a scomünega. Comme conseguensa Leon X o scomünegava effettivamente Lutero in to zenä do 1521. 
L'imperatô Carlo V o convocava a Dieta de Worms (unn-a assemblea di maggiorenti de çittæ tedesche) con l'intension de costrenze Lutero a rinnegä e sò idee. Però Lutero o restava fermo in sce e sò poxisioin, forte anche de l'appoggio do prinçipe Ferdinando de Sassonia. 
In seguito o se saieiva ascoso pe un anno in te un castello, dove o l'avieiva tradüto a Bibbia in tedesco pe mettila a dispoxision anche de chi no conosceiva o latìn: defæti segondo lê doveiva vaì o libero esamme: ogni fedele o doveiva avei a poscibilitæ de lezze e interpretä e Sacre Scrittüe. A fede luterann-a a piggiava velocemente campo, segge tra i nobili che tra i villen. Questi ürtimi in ti anni 1524-1525 descadenavan ascì 'na rivolta, che però o Lutero o condannava. 
Segundo o riformatô bezögnava avei libertæ spirituale, ma rispettä l'autoritæ di prìnçipi in campo politico. In seguito ghe saieva stæto 'na guæra fra i prìnçipi luteren e Carlo V ch'o difendeiva o Catoliceximo: questa guæra a saieiva finìa solo in to 1555 (Paxe de Augusta), con Lutero zà morto. A Germania a se divideiva fra i stati cattolichi e quelli protestanti. A l'êa o prinçìpio da riforma protestante.


== Âtri progetti ==

 Wikimedia Commons a contêgne di files in sce Martin Lutero