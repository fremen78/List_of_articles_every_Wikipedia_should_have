Martin Lutero (Eisleben, xermania, 10 de novenbre del 1483 – Eisleben, xermania, 18 de febraro del 1546) el xe stà un mùnego agostinian e atuador de la Reforma Protestante inte el scumìsio del XVI secolo. Nasesto a Eisleben inte el 1483 da na fameja de orixene modeste ma in forte sensa inte na società che la xera drio conósar na granda trasformasion inte l'època, el frecuenta la Università de Erfurt, par deventar xudegao, dal 1501.

Inte l'ano 1507, ai 12 de lugio, su ła via da Erfurt in deretura de Eisleben, el vien folgorà da na vision, par cause che lu steso no'l ga mai schiarà, faxendo cusì un vodo a Santa Ana e, ei 17 del steso mese el intra inte el monastier agostinian de Erfurt. Intel 1512 el vien chiama a coverxar na catedra de esexese a l'Università de Wittenberg. Xe cua che el madura na forte conosensa de le Scriture Sagre rivando a la concluxion che, la dotrina che la Cexa Catolega la inpone no la sìpia cuela che el Signor su l'Evanxelo el ga ordenà.
Daspò gaver proà a intrar in contato co l'arsevescovo de Magonxa Alberto da Colonia, sensa rexultà, grasie a racuanti so amighi, el taca na opara de proselitixemo in torno par la xermania. El proceso par erexia el parte inte el 1518, ma l'ano drio el vien fermà parché el papa Lion X el sperava inte na elesion a Inperador, dopo la morte del Masimilian I, del Pricipe Eletor de Sasonia Federigo el Savio, forte sostegnidor del Catedratego de Wittenberg oltra che figura infruente inte el panorama politego de l'Impero. Inperador vegnarà parò nomenà Carlo V, xà re de Spagna e deso a cavo del pì grando Impero del mondo, che el ciapava rento cuaxi tuta l'Europa e gran parte de la Amèrica Latina.
El proceso par erexia el riparte, concludendose inte el 1520 co la condana, che la gavarà valor dal 1521. Ano che el vien rapio propio dal Principe Eletor de Sasonia Federigo el Savio al scovo de salvarghe la vita. Dal 1520, de fati, xera in valor anca la Dieta de Worms, co la cual Lutero el xera deso bandio no solo da la Chiesa Catolega ma anca da l'Impero.
El Reformador el podarà cusì sevitar la so opara de Reforma, che al scumìsio no la prevedeva un destaco da Roma (da lu considerà pròpio on so falimento), ma na reforma interior de la Cexa Catolega. El so pensièr el ga vuo sùito un grando suceso infrà pareci prìnsipi todeschi, che cusì i vadagnava cuel che el vegneva levà via dai posedimenti de la cexa. In poco tenpo el xe stà conosesto anca dai poareti, grasie a on inportante projeto de alfabetixasion, e ełora sti cua, ispiràndose ai so diti, i se ga revoltai contro i potenti. Metesto inte łe strete, Lutero el xe stà costrinxesto a declarar se el xera da la parte dei richi o dei poareti, e lu, in cuanto el gaveva bixogno de la protesion dei prìnsipi protestanti, el ga condanà le revolte, daspò stuae. I prìnsipi protestanti daspò i se ga metesto insieme inte la liga de Smalcalda, che la ga lotà contro el poder sentrałe par vinti ani.
El xe morto a Eisleben inte el 1546, a l'età de 63 ani.


== Notasion ==


== Altri projeti ==

 Wikimedia Commons el detien imàjini o altri file so Martin Lutero
  el detien schemi gràfeghi so 


== Linganbi foresti ==
 Lutèro, MartinoTreccani.it – Enciclopedie on line, Istituto de ła Ençiclopedia Italiana. 
 Alberto Pincherle e Giuseppe Gabetti -, LUTERO, Martino, in Ençiclopedia Italiana, Istituto de ła Ençiclopedia Italiana, 1934. 
 Lutero, Martino, in Disionàrio de istòria, Istituto de ła Ençiclopedia Italiana, 2010. 
 Lutèro, Martinosapere.it, De Agostini. 
(EN) Hans J. Hillerbrand, Martin LutherEnçiclopedia Britannica, Encyclopædia Britannica, Inc. 
 Martin LuteroBeWeb, Conferenza Episcopale Italiana. 
(EN) Martin LuteroFind a Grave. 
 Opere di Martin LuteroopenMLOL, Horizons Unlimited srl. 
(EN) Opere di Martin LuteroOpen Library, Internet Archive. 
(EN) Opere di Martin LuteroProgetto Gutenberg. 
(EN) Audiolibri di Martin LuteroLibriVox. 
(EN) Opere riguardanti Martin LuteroOpen Library, Internet Archive. 
(EN) Bibliografia di Martin LuteroInternet Speculative Fiction Database, Al von Ruff. 
(EN) Martin Luther (autore)Goodreads. 
(EN) Martin Lutero (personaggio)Goodreads. 
(EN) Martin Lutero, in Catholic Encyclopedia, Robert Appleton Company. 
(EN) Spartiti o libretti di Martin LuteroInternational Music Score Library Project, Project Petrucci LLC. 
(EN) Martin LuteroDiscogs, Zink Media. 
(EN) Martin LuteroMusicBrainz, MetaBrainz Foundation. 
(EN) Martin LuteroInternet Movie Database, IMDb.com.