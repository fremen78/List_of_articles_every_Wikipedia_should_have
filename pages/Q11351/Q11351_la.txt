Chemia organica est disciplina chemica de compositis chemicis quae vincula inter carbonium et hydrogenium continent. Exempla chemicarum organicarum sunt ethanum, quod sex vincula inter carbonium et hydrogenium habet, et methanum, quod quattuor habet. Inorganica autem sunt monoxidum carbonii, dioxidum carbonii, acidum carbonicum, et aliae moleculae quae talibus vinculis carent. Fons biochemiae est, at oppositio chemiae organicae est chemia inorganica.


== Historia ==

Nomen organica historice a verbo biologico 'organismus' deducitur. Olim omnes chemicae carbonium habentes solum in organismo nasci putabantur, quia eae chemicae fere semper in organismis viventibus inveniebantur. Sed Fridericus WÃ¶hler, chemicus Germanicus, hanc rationem anno 1828 revicit,? demonstrando synthesim ureae in vitro; nomen autem organica postea non mutatum est. Saepe igitur possumus chemicas invenire "organicas" quae non sunt per se ab origine organica.


== Subdiscipinae chemicarum organicarum ==
Chemicae organicae regulis nominandi IUPAC parent.
Carbonium catenas cum ipso saepe format et hydrogenium illis catenis coniunctum est stipes chemicarum organicarum quae hydrocarbura aliphatica appellantur. Inter eas aliphaticas sunt alcini vincula triplicia habentes, alceni vincula duplicia habentes, et alcani qui vinculis triplicibus duplecibusque totaliter carent. Exempla alcani sunt: 

Methanum CH4
Ethanum C2H6
Propanum C3H8
Butanum C4H10
Pentanum C5H12
et cetera, usque ad plus quam 30 atomis carbonii in molecula.
Aliae species chemicarum organicarum sunt:

acidum carboxilicum
aether
alcohol
amina
cetona
ester
hydrocarburum cyclicum sive aromaticum
sulphidum organicum


== Nexus interni ==
Chemia organometallica
IUPAC apud situm en.wikipedia.org (Anglice)
IUPAC apud situm de.wikipedia.org (Theodisce)
IUPAC apud situm it.wikipedia.org (Italice)


== Nexus externi ==
conventio nominandi IUPAC
"Chemical Terminology and Microbiological Nomenclature,"
Porta Chemiae organicae
"Organic Chemistry Resources Worldwide" (Porta),