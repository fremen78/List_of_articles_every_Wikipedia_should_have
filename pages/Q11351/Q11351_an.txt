A quimica organica ye una branca d'a quimica que tracta d'os compuestos complexos de carbonio y d'as suyas transformacions. Os obchectivos fundamentals d'a quimica organica son a elucidación d'a estructura molecular (analís estructural) y a sintesi de compuestos, o estudio d'as propiedaz especificas y relacions chenerals entre os compuestos, os mecanismos de reacción y a estereoquimica.
A etimolochía d'a parola organica, proviene d'organo, d'os sers vivos que tienen organos y que son organizatos, en oposición a inorganico que sería o calificativo asignato a tot lo que manca de vida, organización u estructuración. A linia que divide as moleculas organicas d'as inorganicas ha orichinato polemicas y historicament ha estato arbitraria. Asinas l'acido carbonico, H2CO3, ye inorganico, mientres que l'acido formico u acido metanoico, HCOOH, l'acido carboxilico d'un solo carbonio, se considera organico. O dioxido de carbonio; CO2, y o monoxido de carbonio, CO, son compuestos inorganicos. Por tanto, totas as moleculas organicas contienen carbonio, pero no totas as moleculas que contienen carbonio, son moleculas organicas.


== Referencias ==


== Vinclos externos ==
 Se veigan as imáchens de Commons sobre Organic chemistry.
(en)  Pachina web con información d'a Quimica organica.