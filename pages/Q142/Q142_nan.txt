Hoat-kok (法國, Hoat-gú: République française), ma kiò-chò Hu̍t-lân-se, Pu̍t-lân-se (佛蘭西), Se-á-kok (西仔國) kap Hoat-lân-se (法蘭西), sī Au-chiu sai-pêng ê kiōng-hô-kok. I ê chhù-piⁿ ū Pe̍k-ní-gī, Luxembourg, Tek-kok, Sūi-se, Í-tāi-lī, Monaco, Andorra, kap Se-pan-gâ. Hoat-kok sī Au-chiu Liân-bêng ê hoat-khí hōe-oân ê 1 ê; ū iōng euro. I mā sī NATO, Liân-ha̍p-kok An-chôan Lí-sū-hōe ê hōe-oân. Hoat-kok ū he̍k-chú bú-khì.


== Tē-lí ==

Hoat-kok bīn-chek 550,000 km², sī se Au-chiu siōng toā ê kok-ka. I piⁿ--á ū Pak-hái, Eng-kok hái-kiap (Hoat-gí: La Manche, chhiú-ńg), Tāi-se-iûⁿ, kap Tē-tiong-hái; hái-hoāⁿ lóng-chóng sī 3,427 kong-lí tn̂g. 
Tî-liáu tang-pak-pêng ê pō͘-hūn, Hoat-kok ê piⁿ-kài chú-iàu sī thian-jiân ê kài-soàⁿ. Lâm-pêng ê Pyrénées soaⁿ-me̍h kā Hoat-kok kap Se-pan-gâ hun-khui. Tang-pêng ê Alpes kap Jura soaⁿ-me̍h sī i kap Í-tāi-lī í-ki̍p Sūi-se ê chū-jiân piⁿ-kài. 
Hoat-kok siōng tn̂g ê hô sī Loire-hô, tùi tang-lâm-pō͘ ê Ardèche-khu lâu khì sai-pêng ê Tāi-se-iûⁿ. Loire-hô ū 1,020 kong-lí tn̂g; i 117,000 km² ê liû-he̍k chhiau-kòe Hoat-kok bīn-chek ê gō͘-hun-chi-it.


== Le̍k-sú ==
Tī hiān-sî Hoat-kok só͘ hoat-hiān ê siāng kó͘ ê jîn-lūi tāi-iok chûn-chāi tī 1,800,000 nî chêng.  
Tī chêng 600 nî, Ionia-lâng tī Tē-tiong-hái kiàn-li̍p siâⁿ-chhī. Tông-sī, Gallia-lâng mā chìn-ji̍p liáu Hoat-kok.


== Gōa-pō͘ liân-kiat ==
Hoat-kok Chóng-lí Archived 2003-03-27 at the Wayback Machine. - Chèng-hú bāng-chām ji̍p-kháu