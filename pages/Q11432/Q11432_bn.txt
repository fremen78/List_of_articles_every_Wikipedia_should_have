রিয়াজ উদ্দিন আহমেদ সিদ্দিক, অতি পরিচিতি রিয়াজ (ইংরেজি: Riaz; জন্ম: ২৬ অক্টোবর, ১৯৭২) একজন বাংলাদেশী চলচ্চিত্র অভিনেতা। তিনি ১৯৯৫ সালে বাংলার নায়ক চলচ্চিত্রে অভিনয়ের মাধ্যমে চলচ্চিত্র জগতে পদার্পণ করেন। যদিও প্রথম চলচ্চিত্রটি তাঁকে প্রশন্ত সুনাম প্রদান করেনি। ১৯৯৭ সালে মহাম্মদ হান্নান পরিচালিত প্রাণের চেয়ে প্রিয় চলচ্চিত্রটি অসাধারণ ব্যবসায়িক সাফল্য লাভ করে এবং রাতারাতি জনপ্রিয়তার শীর্ষে চলে আসেন।
রিয়াজ চলচ্চিত্রের পাশাপাশি অসংখ নাটকে ও টেলিছবিতে অভিনয় করেছেন। এছাড়াও বেশ কিছু টেলিভিশন অনুষ্ঠান সঞ্চালনের দায়িত্ব পালন করেছেন।


== নাটকে অভিনয় ==
রিয়াজ চলচ্চিত্রে অভিনয়ের পাশাপাশি বেশ কিছু টিভি নাটকে অভিনয় করেছেন। এরমধ্যে অতিথি শিল্পী হিসেবে হুমায়ুন আহমেদ-এর হাবলঙ্গের বাজারে দিয়েই শুরু এরপর বাদল দিনের প্রথম কদম ফুল-এ অভিনয় করেন। এটি পরিচালনা করেন সাইদুল আনাম টুটুল। বাংলাদেশের স্বাধীনতা যুদ্ধে বীরশ্রেষ্ঠ মতিউর রহমানের ভূমিকা ও কর্ম জীবন নিয়ে নির্মিত ডকুড্রামা অগ্নিবলাকায় মতিউর রহমান ভূমিকায় অভিনয় করেন রিয়াজ এবং মতিউর রহমানের স্ত্রী বীরজায়া মিলি রহমানের ভূমিকায় ছিলেন তারিন। এটি পরিচালনা করেছিলেন আব্দুল্লাহ রানা এবং প্রযোজনা করেছিলেন মাহমুদ ইকবাল। হুমায়ুন আহমেদের পরিচালনায় যমুনার জল দেখতে কালো ও এই বর্ষায় নাটক দুটিতে তিনি অভিনয় করেন এছাড়াও তিনি হুমায়ুন আহমেদের বেশ কয়েকটি নাটকে অভিনয় করেছেন। এরমধ্যে উল্লেখযোগ্য হলো রহস্য, এটি পরিচালনা করেন মেহের আফরোজ শাওন। এস এ হক অলিকের টেলিছবি চিকেন টিক্কামাসালায় তাঁর বিপরীতে অভিনয় করেন মডেল সারিকা। এছাড়াও তিনি অলিকের পরিচালনায় তুলিতে আঁকা স্বপ্ন ও মেম সাহেব টেলিছবি দুটিতে অভিনয় করেছেন। সাজ্জাদ সুমন পরিচালিত টেলিছবি অপরাহ্নের গল্প, এটিতে তাঁর বিপরীতে অভিনয় করেন ফারহানা মিলি। এসএম রিপন ও বদিউর রহমান সোহেলের যৌথ পরিচালনায় আন্তর্জাতিক মাতৃভাষা দিবসের পটভূমিতে নির্মিত প্রভাত ফেরী নাটকটিতে তিনি অভিনয় করেন। আহসান হাবীবের রচনা ও জুয়েল রানার পরিচালনায় প্রজেক্ট ট্রাফিক জ্যাম নাটকে সাবা'র বিপরীতে অভিনয় করেন রিয়াজ।
প্রায় দেড় বছরের বিরতির পর আবার টেলিভিশনের জন্য অভিনয় শুরু করেন রিয়াজ। মার্চ ২০১৪ থেকে মোহন খান পরিচালিত একটি নাটক ও একটি টেলিছবিতে কাজ করছেন তিনি। নাটক ও টেলিছবিতে রিয়াজের বিপরীতে অভিনয় করবেন রোমানা।  নাটকটি হলো সৈকতে ঘর আর টেলিছবিটি ভালোবাসার এক ফোঁটা জল। ১৪২১ বাংলা নববর্ষ উপলক্ষে নির্মিত দুটি নাটকে তিশার বিপরীতে অভিনয় করেছেন রিয়াজ। নাটক দুটি হলো সকাল আহমেদের এক বছর পরের সন্ধ্যা এবং সুমন ধরের গল্পে গল্পে ভালোবাসা।


=== অভিনীত নাটকসমূহ ===


== আরও দেখুন ==
রিয়াজ অভিনীত চলচ্চিত্রের তালিকা
রিয়াজ গৃহীত পুরস্কার এবং মনোনয়ন তালিকা


== তথ্যসূত্র ==


== বহিঃসংযোগ ==

দাপ্তরিক ওয়েবসাইট
ইন্টারনেট মুভি ডেটাবেজে রিয়াজ অভিনীত নাটকের তালিকা (ইংরেজি)