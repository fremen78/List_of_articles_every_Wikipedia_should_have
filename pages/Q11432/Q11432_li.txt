Dit artikel is gesjreve (of begós) in 't Mofers. Laes hie wie v'r mit de versjillende saorte Limburgs ómgaon. 

Gaas is eine vanne aggregatietoestenj worin 'n stof zich kan bevinje. In e gaas höbbe de molecule van 'n stof zoväöl energie opgenómme det ze los vanein gaon bewaegen en zich verspreie inne ruumdje die ze toet häör besjikking höbbe. E gaas in aevewichstoestandj haet in die ruumdje euveral 'n gelieke drök, dichheid en temperatuur. 't Waord "gaas", aafgelèdj oet 't Grieks waord chaos, woort inne zevetieëndjen ieëf dore Vlaomse alchemis Jan Baptista van Helmont geïntroduceerdj.
Eder stof kan in princiep inne gaastoestandj veurkómme es 't zat verwurmp wuuertj en/of ónger zat lieëg drök steitj enne molecule neet oeterein gevalle zeen dore eventueel toegeveurdje wurmdje. Zoea kónnen ouch stoffe die zoea neet bekèndj zeen inne gaastoestandj toch ónger specifieke ómstenjigheje es gaas bestaon, wie góld en iezer. Stoum is de gaasvörmigen toestandj van water.


== Anger meining ==
"Gaas" wuuert dökker gebroek veur specefiek "aerdgaas".
"Gaas" kin ouch verwieze nao e weefsel of e vlechwirk van (metaal)draod of gares mit rilletief groeate gater, wie hinnegaas.