Gazi është një nga katër gjendjet themelore të lëndës (të tjerat janë gjendja e ngurtë, e lëngët dhe plazma). Një gaz i pastër mund të përbëhet nga atome individuale (p.sh. një gaz fisnik si neoni), molekula elementale të përbëra nga një lloj atomi (p.sh. oksigjeni), ose molekula të përbëra nga atome të ndryshme (p.sh. dioksidi i karbonit). Një miks gazesh mund të përmbajë një numër të lartë gazërash të pastër si ajri. Çka e dallon një gaz nga lëngjet apo të ngurtat është ndarja e gjerësishme e thërrmijave individuale të gazit. Kjo ndarje zakonisht e bën të pangjyrë gazin për shikimin e njeriut. Ndërveprimi i thërrmijave të gazit në prani të fushave elektrike dhe gravitacionale vlerësohet i parëndësishëm.
Gjendja e gaztë e lëndës gjendet mes gjendjes së ngurtë dhe asaj plazmike, e fundit nga të cilat mundëson cakun më të lartë të temperaturës për gazërat. Në skajin e poshtëm të temperaturave gjenden gazërat degjenerues quantum, të cilët po marrin shumë vëmendje. Gazërat me dendësi të lartë atomike kur ftohen në temperatura tejet të ulëta, në varësi nga reagimet e tyre klasifikohen si gaze Bose ose Fermi. Për një listë kuptimore të këtyre gjendjeve ekzotike të lëndës, shih listën e gjendjeve të lëndës.


= Referimet =