המלך דוד (אנגלית: King David) הוא דרמה היסטורית המגוללת את סיפורו של דוד שמלך בחברון ובירושלים בסביבות שנת 1000 לפסה"נ. הסרט בכיכובו של ריצ'רד גיר צולם בסאסי במטרה ובקיקרו שבאיטליה ויצא לאקרנים בשנת 1985.


== קונפליקטים מקראיים ==
סמוך לקרב נגד גָּלְיָת הפלשתי בוחר לו דוד הצעיר חמישה חלוקי נחל לשימוש עתידי ("וַיִּבְחַר-לוֹ חֲמִשָּׁה חַלֻּקֵי-אֲבָנִים מִן-הַנַּחַל וַיָּשֶׂם אֹתָם בִּכְלִי הָרֹעִים אֲשֶׁר-לוֹ וּבַיַּלְקוּט--וְקַלְעוֹ בְיָדוֹ וַיִּגַּשׁ, אֶל-הַפְּלִשְׁתִּי" - שמואל א', יז: 40). בסרט בוחר לו דוד אבנים במהלך הקרב עצמו;
על פי המקרא לפני הקרב מול גוליית, מברר דוד מה יהיה שכרו של האדם שיביס את גוליית, וכן הוא נפגש עם שאול המציע לו את נשקו האישי. בסרט דוד הצעיר פשוט יורד להילחם בפלשתי (שמואל א', יז: 25-39);
לפני הקרב המפורסם בגלבוע, מקריב שאול המלך את הקורבן במקומו של נתן הנביא שגער בו על כך וניבא לו שימות בקרב. על פי המקרא אירוע זה התרחש בקרב אחר נגד הפלשתים, מוקדם יותר, ובוצע בידי שאול רק בשל חוסר הזמן והעובדה שהנביא שמואל (ולא נתן) בושש להגיע.
שבע שנות שלטונו של דוד בחברון על שבט יהודה ומאבקו בצאצאי שאול אינם מוזכרים כלל בסרט (שמואל ב', ב-ד);
בבואה לפני דוד, מספרת בת שבע כי בעלה, אוריה החתי מכה אותה לעיתים תכופות. במקרא אין כל אזכור לעניין זה;
גם בסרט וגם על פי התנ"ך מספר דוד לעבדיו על הרעיון לבנות מקדש לה': "אָנֹכִי יוֹשֵׁב בְּבֵית אֲרָזִים וַאֲרוֹן, הָאֱלֹהִים, יֹשֵׁב בְּתוֹךְ הַיְרִיעָה" (שמואל ב', ז: 2) - אולם ניתן לראות בסרט כי ביתו של דוד עשוי אבן ולא עצי ארזים.
בסרט נרצח אמנון, בכורו של דוד, על ידי אבשלום מיד לאחר שהראשון אנס את תמר - היה זה במהלך חגיגת חתונתם של דוד ובת שבע. על פי המקרא הרצח בוצע רק כשנתיים לאחר מכן וע"י עבדיו של אבשלום במהלך חג הגז (שמואל א', יג: 23-29);
על פי המקרא, במהלך מרד אבשלום, נאלץ דוד לנוס מהארמון בירושלים ולנדוד בארץ בסיוע תומכיו הנאמנים - בסרט יושב לו דוד בארמונו ומחכה לבשורות אודות הקרב שהוביל למותו של אבשלום. עם היוודע דבר מותו של אבשלום הורס דוד את דגם בית המקדש שבנה - עובדה זו לא מוזכרת במקרא.
בסרט נס אבשלום מפני יואב בן צרויה כשהוא רוכב על סוס. על פי המקרא היה זה למעשה פרד: "וְאַבְשָׁלוֹם רֹכֵב עַל הַפֶּרֶד וַיָּבֹא הַפֶּרֶד תַּחַת שׂוֹבֶךְ הָאֵלָה הַגְּדוֹלָה וַיֶּחֱזַק רֹאשׁוֹ בָאֵלָה וַיֻּתַּן בֵּין הַשָּׁמַיִם וּבֵין הָאָרֶץ וְהַפֶּרֶד אֲשֶׁר תַּחְתָּיו עָבָר"


== קונפליקטים היסטוריים ==
הסימן היהודי הידוע "מגן דוד" מופיע בסרט בשימושם הממלכתי של המלכים שאול ודוד כאשר למעשה השימוש בו כסמל יהודי החל רק בימי הביניים;
חרבו של שאול, הנראית לא אחת מקרוב, מעוצבת כפי שהיה נהוג בתקופת האימפריה הרומית ולא כפי שהיה מקבל במזרח התיכון במאה ה-10 לפנה"ס;


== שחקנים ==


== קישורים חיצוניים ==
ד"ר אלי אשד סוקר את הסרט "המלך דוד " של גיר במסגרת סדרת מאמרים שלו על הסרטים על שאול ודוד לאורך השנים. כאן "דוד המלך מנערותו ועד זקנתו" -בלוג המולטי יקום של אלי אשד https://www.no-666.com/2024/08/22/%d7%93%d7%95%d7%93-%d7%91%d7%9f-%d7%99%d7%a9%d7%99-%d7%9e%d7%a0%d7%a2%d7%a8%d7%95%d7%aa-%d7%95%d7%a2%d7%93-%d7%96%d7%a7%d7%a0%d7%94-%d7%94%d7%9e%d7%9c%d7%9a-%d7%93%d7%95%d7%93-%d7%91%d7%9b%d7%99/

 "המלך דוד", במסד הנתונים הקולנועיים IMDb (באנגלית)
 "המלך דוד", באתר נטפליקס
 "המלך דוד", באתר AllMovie (באנגלית)
 "המלך דוד", באתר Rotten Tomatoes (באנגלית)
 "המלך דוד", באתר Box Office Mojo (באנגלית)
 "המלך דוד", במסד הנתונים הקולנועיים KinoPoisk (ברוסית)