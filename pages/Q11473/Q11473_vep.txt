Termodinamik (grek.: θέρμη termi «lämuz» i grek.: δύναμις dinamis «vägi» sanoišpäi) om fizikan jaguz, tedoidab makroskopižiden sistemiden kaikiš ühthižembid ičendoid, energijan oigendamižen i toizetamižen mahtusid niiš sistemiš.
Tedoitas termodinamikas olendoid i processoid, ku voib otta lämuz-tärtust (temperatur) niiden ümbrikirjutandan täht. Termodinamik om fenomenologine tedo, otab ühthevendoid kodviden faktoišpäi aluseks. Mänijad termodinamižiš sistemiš processad ümbrikirjutasoiš makroskopižil suruzil (lämuz, painuz, komponentoiden koncentracijad), kudambad oma kožujad vaiše sistemiden täht henegiden surenke lugumäranke, ei voi kävutada üks'jäižen molekulan i atoman täht.
Kaik om nell' termodinamikan augud: nolänz', ezmäine, kahtenz' i koumanz'. Termodinamikan käskused oma üleižed, ripmata substancijan sauvondaspäi atomiden tazopindal, sen tagut kävutadas niid tedon da tehnikan avaros satusekahašti, mugomiš küzundoiš kut energetik, lämuztehnik, fazižed päličmänendad, himižed reakcijad, kandandan nägused, mustad reigud.


== Homaičendad ==