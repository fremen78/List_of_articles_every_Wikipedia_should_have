An termodinamika (Ingles: thermodynamics) iyo an sanga kan pisika na manungod sa init, gibo, asin temperatura, sagkod an saindang relasyon sa enerhiya, radiasyon, asin pisikal na karakter kan materya.  
An kaugalian kan mga kantidad na ini iyo pinamamayuhan kan apat na ley nin termodinamika na iyo minatao nin kwantitatibong deskripsyon gamit an nasusukol na mga makroskopikong pisikal na kantidad, pero pwedeng maipaliwanag sa termino nin mikroskopikong konstituente sa paagi nin estadistikong mekanika.


== Uusipon ==
Sa uusipon, an termodinamika iyo nahaman gikan sa kagustohan na mapalangkaw an katibayan kan mga enot na makinang tubig-sangaw, partikular sa kagibohan kan Pranses na pisiko na si Nicolas Léonard Sadi Carnot (1824) na iyo nagtutubod na an katibatayan kan makina an susi na makakatabang sa Pransya para manggana sa Gerang Napolyoniko. An Scots-Irish na pisiko na si Lord Kelvin an enot na nakahimo nin konsisong depinisyon kan termodinamika kan 1854 na iyo (sa Ingles), "Thermo-dynamics is the subject of the relation of heat to forces acting between contiguous parts of bodies, and the relation of heat to electrical agency."


== Aplikasyon ==
An termodinamiko iyo nagagamit sa mahiwas na baryente nin urulayan sa siyensya asin inhenyeriya, urog na an pisikal na kimika, biyokimika, inhinyeriyang pangkimika, asin inihinyeriyang pangmekanika, pero iyo man ibang komplikadong lado arug kan meteyorolohiya.
An enot na aplikasyon kan termodinamika sa mga mekanikal na mainit na makina iyo an marikas na paglakop kan pag-aadal nin mga kompuwestong kimikal asin reaksyong kimikal.  An termodinamikong kimikal iyo nag-aadal sa pagganap kan entropiya sa mga proseso nin reaksyong kimikal asin nagtao nin bulkong ekspansyon sagkod kaaraman sa ladong ini. An iba pang mga pormulasyon kan termodinamika iyo naglatawan. An estadistikong termodinamika, o estadikstikong mekanika, iyo manungod sa mga estadistikong prediksyon sa kolektibong paghiro kan mga partikulo hale sa saindang kaugaliang mikroskopiko. Kan 1909, si Constantin Carathéodory nagpresentar nin purong matematikong pagrani sa sarong aksyomatikong pormulasyon, na iyo sarong deskripsyon na harus inaapod na heyometrikong termodinamika.


== Hilingon man ==
Inhenyeriya
Enerhiya
Init


== Mga panluwas na takod ==
 Igwang relatibong medya para sa  Thermodynamics duman sa Wikimedia Commons
Callendar, Hugh Longbourne (1911). "Thermodynamics" . Encyclopædia Britannica. 26 (11th ed.). pp. 808–814.
Thermodynamics Data & Property Calculation Websites Archived 2014-02-11 at the Wayback Machine.
Thermodynamics Educational Websites Archived 2015-06-14 at the Wayback Machine.
Biochemistry Thermodynamics
Thermodynamics and Statistical Mechanics
Engineering Thermodynamics – A Graphical Approach
Thermodynamics and Statistical Mechanics by Richard Fitzpatrick


== Toltolan ==