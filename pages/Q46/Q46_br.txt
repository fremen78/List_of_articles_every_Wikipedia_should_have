Ur c'hevandir eo Europa, hervez lod ne vefe nemet un iskevandir eus an hollad brasoc'h a vez graet Eurazia anezhañ.


== Orin an anv ==
Dont a ra an anv eus ar briñsez Europa, merc'h d'ar roue Sidon ha honnezh, hervez ar vitologiezh c'hresian, a oa bet skrapet gant Zeus peogwir e vage karantez outi. Europa ne gredas ket nac'h mont war kein an doue p'en doa kemeret stumm un tarv kaer ha jentil-tre. Lammat a reas Zeus dreist gorre ar mor betek Kreta, enez e c'hanedigezh. Eno e c'hanas Europa Minos ha Rhadamantos, barnerien ar re varv. Roet e voe anv Europa d'ar c'hevandir, a oa chomet dizanv c'hoazh, da heul ur soñj deuet d'ar briñsez pa oa ur grennardez anezhi.


== Douaroniezh ==


=== Bevennoù Europa ===
Dre m'eo Europa un iskevandir muioc'h eget ur c'hevandir end-eeun eo kemm-digemm ar bevennoù anezhañ.
Hervez an douaroniourien e heuilh ez eo bevennoù gant ar Mor Kreizdouar, strizh-mor Bosfor, Menez Elbruz ha Menez-Oural.
Evit abegoù istorel, politikel ha sevenadurel e vez ledetoc'h Europa a-wechoù : Armenia, Island ha Kiprenez zo lakaet da europat ivez neuze ; e Kuzul Europa emañ Armenia ha Kiprenez.


== Istor ==


=== Ragistor ===
E Breizh eo bet kavet ar roudenn goshañ lezet gant un tantad graet gant mab-den war-dro 400 000 bloaz zo e mougev Menez Dregan, war an aod e Ploeneg).


=== Krennamzer ===
Kalz brezelioù a voe renet etre broioù Europa.


=== Istor nevez ===
Peogwir o deus bet c'hoant da berc'hennañ kalz broioù all war ar bed eo en em gannet broioù Europa kenetrezo. Se eo abeg ar c'hentañ brezel-bed (1914-1918). Pa voe echu ar brezel-se e voe izelaet ha mezhekaet Alamagn gant Bro-C'hall, setu perak e voe an brezel-bed nevez (1939-1945).
Ur wech echu an Eil Brezel-bed, setu troc'het Europa etre Europa ar C'hornôg, a-du gant Amerikaned, hag Europa ar Reter, dindan beli an Unaniezh Soviedel.
Kroget e voe da unvaniñ broioù Europa ar c'hornôg goude an Eil Brezel-bed. E dibenn an XXvet kantved ez eas ar bed komunour d'ar strad, pa voe diskaret moger Berlin d'an 8 a viz Du 1989 ; setu perak e vez klasket bremañ unaniñ broioù Europa ar reter gant reoù ar c'hornôg.


== Doareoù da rannañ Europa ==

		
			
			
		
		
			
			
		


== Gwelet ivez ==
Europa ar C'hornaoueg
Europa ar C'hreiz
Europa ar Gevred
Europa an Norzh
Europa ar Reter
Europa ar Su
Kuzul Europa
Unaniezh Europa


== Levrlennadur ==
(fr) Étienne François & Thomas Serrier (renerien), Europa, notre histoire: L'Héritage européen depuis Homère, Les Arènes, 2017 (ISBN 978-2-35204-603-5)


== Liammoù diavaez ==
Evropa / Europa / Europe
[Diwar-benn skouer Suis evit Europa ]