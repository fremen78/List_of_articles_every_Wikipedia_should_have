Is ilchríoch í an Eoraip, leis na teorainn seo a leanas aici: an tAigéan Atlantach thiar, an tAigéan Artach ar an taobh thuaidh, an Úral agus Sléibhte na hÚraile thoir, Sléibhte na Cugaise agus an Mhuir Dhubh ar an taobh thoir theas, agus an Mheánmhuir ó dheas. Agus an Áise á thógáil san áireamh freisin, is féidir oll-ilchríoch na hEoráise a aithint.
Tá cónaí ar 742,452,000 duine san Eoraip, agus tá timpeall 50 tír neamhspleách ann. Ó mí Iúil 2013 ar aghaidh, tá 28 acusan cheana féin san Aontas Eorpach, agus ar a laghad trí gcinn ag brath ar dhul isteach i mbeagán blianta. Déanann institiúid an Aontais a ngnó i 20 teanga, ach tá go leor mionteangacha eile cheana féin san Aontas.
Ba san Eoraip a thosaigh cuid de mhórimpreachtaí an domhain. Leath cumhacht na Gréige, agus na Róimhe ina diaidh, ar fud cuid mhór den Eoraip, maraon le tuaisceart na hAfraice agus iarthar na hÁise. Ón gcéad aistear a rinne Criostóir Colambas chun an domhain nua don Spáinn, thóg an tír sin agus tíortha nach é seilbh de réir a chéile ar Mheiriceá Thuaidh agus Mheiriceá Theas. Thóg tíortha eile ar nós na Breataine, na Portaingéile, na nÍsiltír, na Gearmáine agus na Beilge seilbh freisin ar chuid mhór desna na mór-roinne eile. Leath an Rúis ó Mhoscó siar go dtí an Mhuir Bhailt, soir chomh fada leis an Aigéin Ciúin, agus ó dheas go dtí an Mhuir Dhubh, Sléibhte na Cugaise, agus an Mhongóil. Ní ach ag deireadh an 19ú haois ar aghaidh go dtí lár an 20ú haois a fuair mórán de choilíneachtaí na hEorpa a saoirse arís, cé go bhfuair cuid mhór de Thuaisceart Mheiriceá (Stáit Aontaithe Mheiriceá) a saoirse i 1775. Tá cumhacht airgeadach agus míleata ag an Eoraip i gcúrsaí an domhain, ach is beag é le hais chumhacht SAM nó, go dtí 1989, cumhacht an Aontais Shóivéadaigh. Ach le bunú an Chómhargaidh Eorpaigh, agus a chomharba an tAontas Eorpach, ceapann go leor go dtiocfaidh neart géilleagrach agus míleata arís chun na hEorpa, mar gur mó anois é a dhaonra ná daonra SAM nó an Aontais Shóivéadaigh mar a bhí, nó na Rúise an lá atá inniu ann.


== Liosta tíortha Eorpacha ==
Is san Eoraip atá na tíortha seo leanas:

Andóra
An Bheilg (ball den AE)
An Bhealarúis
An Bhoisnia-Heirseagaivéin
An Bhulgáir (ball den AE)
An Chipir (ball den AE)
An Chosaiv
An Chróit (ball den AE)
An Danmhairg (ball den AE)
An Eastóin (ball den AE)
An Eilvéis
Éire (Poblacht) (ball den AE)
An Fhionlainn (ball den AE)
An Fhrainc (ball den AE)
An Ghearmáin (ball den AE)
An Ghréig (ball den AE)
An Iodáil (ball den AE)
An Iorua
An Íoslainn
An Ísiltír (ball den AE)
An Laitvia (ball den AE)
An Lichtinstéin
An Liotuáin (ball den AE)
Lucsamburg (ball den AE)
Málta (ball den AE)
Montainéagró
An Mhacadóin Thuaidh
An Mholdóiv
Monacó
An Ostair (ball den AE)
An Pholainn (ball den AE)
An Phortaingéil (ball den AE)
An Ríocht Aontaithe
An Rómáin (ball den AE)
An Rúis
San Mairíne
An Spáinn (ball den AE)
Poblacht na Seice (ball den AE)
An tSeirbia
An tSlóivéin (ball den AE)
an tSlóvaic (ball den AE)
An tSualainn (ball den AE)
An Úcráin
An Ungáir (ball den AE)
An Vatacáin


== Polaitíocht ==


== Féach freisin ==
Stair na hEorpa
An tAontas Eorpach