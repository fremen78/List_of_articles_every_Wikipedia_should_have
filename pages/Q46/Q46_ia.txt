Europa es un continente e un parte de Eurasia. Europa ha un area de circa 10.790.000 km² (quatro vices minor del area de Asia) e un population de circa 700 milliones de habitantes.


== Etymologia ==
Traditionalmente le nomine Europa se associa con un personage mythologic. Europa (in greco Ευρώπη) esseva le filia de Agenor e Telephassa, soror de Cadmo, un princessa phenicie. In le legenda grec le plus famose super illa, Zeus – manifestante se como un tauro – la capturava e la portava de Phenicia al insula de Creta.


== Historia ==


=== Antiquitate ===
Le antiquitate classic es dominate per le influentia del civilisation grec e latin e del Imperio Roman super le resto de Europa. Le cadita del Imperio Roman e le arrivata de nove gruppos ethnic con nove regnos faceva que Europa se divideva politicamente.


=== Medievo ===
Le principio del Medievo se situa traditionalmente in le anno 476 con le cadita del Imperio Roman del Occidente. Iste evento esseva sequite per multe tentativas de unification e conquesta, que lassava le continente in constante conflictos e guerras durante le Medievo, como le Guerra del Cento Annos. Isto – junctemente con le influentia super le continente de nove gruppos, como le mongoles arrivate per le steppas, o le apparition del islam, creante un barriera que divideva duo culturas e le Mediterraneo e con choches in le frontiera – formava iste epocha in le continente.


=== Etate Moderne ===
Pro Europa, le Etate Moderne marca le initio del processos que multo postea esserea le globalisation, e illo es un tempore in le qual le conflictos bellic esseva plus disastrose, como le Guerra del Trenta Annos.


=== Etate Contemporanee ===
Le processos economic e le disveloppamento scientific e technologic se accelerava de forma plus notori in iste epocha provocante tensiones que menava a guerras (como le Guerras Napoleonic e le guerras mundial). Hodie le processos al unification se cerca pacificamente, como le caso del Union Europee, cuje origine es le Declaration Schuman de 1950.
Europa es le continente que ha habite le plus grande influentia in le historia del mundo (discopertas, conquestas, colonisationes, movimentos e revolutiones, guerras mundial, etc.).


== Geographia ==
Europa, le secunde plus parve continente del mundo post Oceania, ha un extension de 10.530.751 km², representante 7% del terras emergite.

Parlante strictemente in terminos del scientia geographic contemporanee, Europa, como Oceania, non es categorisate como continente e es considerate macro-unitates geographic, pois que in le caso de Europa iste macro-unitate geographic es un prolongation occidental del continente eurasiatic. Europa es characterisate per le elevate quantitate medie de costas maritime e oceanic debite al presentia de abundante peninsulas, golfos, mares interne e insulas. Isto e le influentia del Currente del Golfo e le proximitate del desertos calide de Africa e Asia rende le climate in Europa temperate e exceptionalmente benigne pro le habitabilitate human. Le abundantia de costas e vias aquatic ha permittite le transito de populationes e postea su establimento desde le fin del Pleistoceno.
Su principal insulas es Grande Britannia, Islanda e Irlanda.


== Politica ==
 
Actualmente, le politica europee es marcate per le existentia de un unitate de 27 paises de Europa. Illo es le Union Europee. Multe altere statos, principalmente in le Balkanes, es interessate in adherer. Le majoritate del statos europee ha un systema democratic. In despecto de isto, non totos es equalmente disveloppate in derectos del citatanos ben que le derectos fundamental es garantite. Le realisation de iste objectivos es fundamental pro esser parte del UE.
Multe citatanos pote mover se liberemente inter le differente statos de Europa, intra le Spatio Schengen.


== Economia ==
Le economia de Europa es le plus grande del mundo. Le majoritate de su statos pertine al prime mundo. In le seculo 19 se realisava le prime integration moderne del economia de varie statos europee a transverso del union doanal.
Economicamente, Germania es le nation le plus potente de Europa, sequite per Francia, le Regno Unite, Italia e Espania. In terminos de renta per capita, le plus potente es, tanto in Europa como in le mundo, Luxemburgo. Existe un grande disparitate in le ricchessa economic del differente paises europee, assi, durante que in le cinque principal economias le PIB supera le 20.000 euros per persona, Moldova a pena superpassa le 2.000.
Un grande parte del dynamica economic del continente se trova in le functionamento del Union Europee. Desde 2009, 16 statos europee usa le mesme moneta, le euro (€). Le nove realitate del economia mundial, que se ha consolidate in le curso del seculo 21, es marcate principalmente per le disintegration del Union Sovietic, le crescimento del Republica Popular de China e le materialisation del unitate economic de un grande parte de Europa.


== Cultura ==


== Vide etiam ==
Appendice:Lista de paises de Europa
Union Europee
Europa (Mythologia)


== Referentias ==


== Ligamines externe ==
Historia de Europa in interlingua