Барбово  — село в Мукачовском районѣ Закарпатской области Украины, подряджене Макарьовской сельской радѣ.


== Административа ==
Сельска радаукр.

89624 Закарпатська обл., Мукачівський р-н,
с. Макарьово, вул. Духновича, 36
телефон: 3803131-67-2-19
Од року 2020 входить до Мукачовской громады.


== Полога ==
Село оддалене о 12 км од Мукачова на юг и простерать ся до высушеного болота Серне, в селѣ тече рѣчка Бабичка.


== История ==
Перва упоминка о селѣ в жерелах — з року 1428. Назва, вѣроятно, походить од властного имени (Бартоломей, Берталан), подля того, же стары назвы Barthhaza, Bárthháza, Barthausen. Од року 1763 ту ся розростать нѣмецка колония.
В року 1910 в селѣ зоз 1096 обывательох были:  582 Русины, 489 Нѣмцѣ, 25 Мадяре. Подля вѣры: грекокатолици — 595, римокатолици —455, израелиты — 46. 
В року 1930 уже мали 1248 обывательох, з них: 737 Русины, 458 Нѣмцѣ, 45 Евреи, 7 Мадяре, еден чужоземець. Подля вѣры: 662 православны, 463 римокатолици. В селѣ была русинска школа (3 класы) и нѣмецка (2 класы).
В 1930-х ту став ся резонансный криминалный злочин, за котрый писали новинкы, што пак стало ся основов про роман Карла Чапека Гордубал.
В року 1946 село Барбово было преименоване на Бородівку. В року 1995 село достало назад историчну назву


== Вызнамны родаци ==
Йосиф Жупан (1904–1987), русинскый писатель
Василь Гомоннай (1920–2004), педагог, професор, доктор педагогичных наук, заслуженый учитель Украины.


== Жерела и одказы ==
A történelmi Magyarország atlasza és adattára 1914 ISBN 963 85683 3 X мад.
Sebestyén Zsolt: Bereg megye helységneveinek etimológiai szótára [1] мад. С. 21
Ярослав Достал. Підкарпатська Русь (Закарпаття періоду Чехословацької республіки: 1919–1938). Ужгород, «Карпати», 2014. ISBN 978-966-671-374-5 Ярослав Достал. Підкарпатська Русь (Закарпаття періоду Чехословацької республіки: 1919–1938) укр.
Тронько П. и др. (ред.) Історія міст і сіл України. Том 7. Закарпатська область. К. 1969. укр. С. 431
Федака, Сергій. Населені пункти і райони Закарпаття. Історично-географічний довідник. "Ліра". Ужгород, 2014. ISBN 978-617-596-158-2 Сс. 10–11 укр. Одчитане: 2020-12-20
Информер: Барбово


== Референции ==