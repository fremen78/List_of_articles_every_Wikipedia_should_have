Yurub (Af Ingiriis : Europe; Af Carabi: أوروبا) waa qaarada ugu xigta dhinaca galbeed ee arliga weyn ee la isku yidhaahdo "Eurasia" kaasi oo ka kooban qaarada Aasiya iyo Yurub. Qaarada Yurub waxaa dhinaca waqooyi ka dhaca Bada Arktik, dhinaca galbeedka waxaa ka xiga Badweynta Atlaantik, dhinaca koonfureed waxaa ka dhaca Bada Mediterraniyan. Si kastaba ha ahaatee, dhinaca bari iyo koonfurbari qaarada Yurub waxaa inta ugu badan loo yaqaanaa Xadka Qaaradaha; taasi oo laga wado meesha qeybisa qaarada Aasiya iyo Yurub. Sida caadiga ah labada qaaradood ee Aasiya iyo Yurub waa kuwo isku-xidhan deegaan ahaan; waxaana badhtanka u dhaca wadano dhowr ah oo ka mid tahay wadanka Turkiga oo labada qaaradoodba ka tirsan.
Guud ahaan, qaarada Yurub waxay ku fadhidaa deegaan dhan 10,180,000 square kilometres (3,930,000 sq mi), ama 2% oogada sare ee Dhulka (taasi oo u dhiganta 6.8% dhulka aduunka). Dhinaca siyaasada, qaarada Yurub waxaa ku yaala ilaa 50 dowladood oo madax-banaan, kuwaasi oo wadanka Ruushka noqonayo kan ugu weyn ee ugu bulshada badan - taasi oo qiyaas ahaan noqon karta 39% dhulka qaarada iyo 15% bulshada qaarada.
Dhinaca kale, qaarada Yurub waxaa ku nool dad dhan 740 million (qiyaastii ilaa 11%  bulshada aduunka) tirokoob 2012.) Taariikh ahaan, qaarada Yurub waxay leedahay taariikh dheer oo ka soo bilaabanta wakhtiyadii ilbaxnimada ugu horeeysay, inkastoo dadka reer Yurub aad u horumareen markay bilaabantey kacaankii wershadaha.


== Hordhac ==
Qaaradda Yurub waa mid kamida qaaradaha shanta ah juquraafi ahaan waa qarad u eeg ama jaziirad u eeg. Waxa ay dhererantay ilaa buuraha oral waa dhanka bari iyo Bada Qaswiin.


== Wadanada ==
Albaniya
Andorra
Awstriya
Ayslaan
 Ayrland
Beljim
 Boland
 Bulgariya
 Burtuqaal
 Denmark
 Estoniya
 Faransiiska
 Finland
 Joorjiya
 Giriiga
 Holland
 Hungari
 Islofaakiya
 Islofeeniya
 Isbaayniya
 Iswiidhan
 Jarmalka
 Iswisarland
 Makidoniyada Wuqooyi
Jamhuuriyadda Jek
 Kuruweshiya
 Latfiya
 Lekhtanishtayn
 Lithuaniya
 Luksemburg
 Malta
 Montenegro
 Norwey
 Romaniya
 San Marino
 Seerbiya
 Talyaaniga
 Yukrayn
 Bosniya iyo Hersegofina


== Sidoo kale fiiri ==
Qaaradaha Aduunka
Bison Yurub


== Linkiyo Kale ==
Conseil de l'Europe
Europa
[1]


== Tixraac ==