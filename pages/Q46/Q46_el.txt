Ο Μαλώνας είναι πεδινό χωριό στο νησί της Ρόδου στα Δωδεκάνησα και βρίσκεται σε υψόμετρο 70 μέτρα. Σύμφωνα με την απογραφή του 2011 έχει 982 κατοίκους και με την εφαρμογή του προγράμματος Καλλικράτης από το 2011 μαζί με το Χαράκι συναποτελούν την Δημοτική Κοινότητα Μαλώνος της Δημοτικής Ενότητας Αρχαγγέλου του Δήμου Ρόδου.


== Γεωγραφία - Αξιοθέατα ==
Ο Μαλώνας βρίσκεται ΝΑ της Ρόδου, στην ενδοχώρα του νησιού, σε μια όμορφη και εύφορη κοιλάδα και απέχει 35 χλμ. από την πόλη της Ρόδου. Είναι κτισμένος πάνω στον επαρχιακό δρόμο Αρχάγγελου - Μάσαρη, μεταξύ των ποταμών Χα και Πλατανερός, που το καλοκαίρι ξεραίνονται. Οι κάτοικοί του ασχολούνται με την καλλιέργεια εσπεριδοειδών και ελαιών και η περιοχή τους φημίζεται στο νησί για τα πορτοκάλια και το λάδι που παράγουν. Το όνομα προέρχεται από την αρχαία λέξη "Μηλεών" η οποία σημαίνει "γόνιμος τόπος". Πολιούχος του χωριού είναι ο Άγιος Μεγαλομάρτυρας Γεώργιος. Ενδιαφέρον παρουσιάζουν οι τοιχογραφίες του Αγίου Γεωργίου του Πλακωτού (11ου αιώνα).


== Παραπομπές ==