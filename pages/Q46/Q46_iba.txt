Eropah (jaku Gerika: Ευρώπη/Evropi) ianya siti benua ti bepalan ba Tasik Atlantik ba barat, Tasik Artik ba utara, Bukit-bukit Ural enggau Sungai Ural ba timur, Tasik Kaspia, Bukit Caucasus enggau Tasik Chelum ba Tenggara, enggau Tasik Mediterranean ba selatan.
Eropah ngembuan pemesai 10.18 juta km2 (3.93 juta batu persegi) tauka 2% ari serata bumi (6.8% ari pemesai tanah), nyadi ka benua nya benua kedua pemadu mit (ngena model tujuh benua). Nitihka politik, Eropah ulih dibagi ngagai dalam lima puluh menua, ia nya Rusia ti nyadi menua ti pemadu besai enggau ngembuan orang ti pemadu mayuh, ngambi 39% pemesai benua nya enggau 15% ari penyampau orang ba Eropah. Eropah ngembuan penyampau 745 juta orang (dalam 10% ari penyampau orang ba dunya) maya taun 2021.


== Penerang ==