Au-lô-pa, phó͘-thong kóng Au-chiu, mā ū kì O͘-lô-pa ia̍h O͘-ló͘-pà, sī tī A-sè-a sai-pêng ê tāi-lio̍k, mā ē-sái kóng sī Au-A Tāi-lio̍k ê sai-pêng pō͘-hūn. Au-chiu tī Pak-ke̍k-iûⁿ ê lâm-hong; sai-hong ū Tāi-se-iûⁿ, lâm-hong ū Tē-tiong-hái, O͘-hái. Tang-hong ū Ural-soaⁿ.
Bīn-chek sī tē-2-sè ê, ū 10,400,000 km², pí Ò-chiu khah tōa--tām-po̍h-á.
Jîn-kháu pí A-chiu, Hui-chiu khah chió, liōng-kî-iok ū 666,498,000 lâng (2001 nî). Che chha-put-to sī sè-kài jîn-kháu ê 7 hun chi 1.
Au-chiu kok-ka tōa-pō͘-hūn sī Au-chiu Phêng-gī-hoē (Council of Europe) ê hōe-oân, kan-na Belarus, Vaticano, Kazakhstan, Monaco bô chham-ka. Bo̍k-chêng ū 25 kok chham-ka Au-chiu Liân-bêng. Iū-koh ū kî-thaⁿ kok-ka tng teh kau-sia̍p ka-ji̍p ê tiâu-kiāⁿ, mā ū kok-ka àn-sǹg khai-sí sin-chhéng. Taⁿ in-ūi Au-chiu Liân-bêng ná lâi ná tōa, Au-chiu chit ê bêng-sû ū lâng lia̍h chò sī tông-gī-sû.


== Hō-miâ ==
Tī kó͘-tián Hi-lia̍p sîn-ōe lāi-té, ū chi̍t-ê hō chò Europa (Kó͘-tāi Hi-lia̍p-gí: Εὐρώπη, Eurṓpē) ê Phoenicia kong-chú. Che sī pún chiu hō-miâ ê lâi-goân.


== Tē-lí seng-thài ==
Au-chiu ê sim-lîm chū 9,000 nî-chêng khai-sí ū lông-gia̍p tō ta̍uh-ta̍uh-á kiu--khì. 16 sè-kí ê sî-chūn ū Tek-gí tē-khu khai-sí hoat-tián koán-lí sim-lîm ê hoat-tō͘, hiah-ê ki-su̍t tùi hia thoân kàu Au-chiu kî-thaⁿ só͘-chāi. Tò-kiu ê chhu-sè tī 19 sè-kí khai-sí kiâⁿ hoan-thâu. Bo̍k-chêng Au-chiu sī thong-sè-kài sim-lîm pó-chûn liáu siāng hó ê tē-khu.


== Kok-ka ==

Au-chiu Liân-bêng í-gōa, iū-koh ū ē-kha chia ê kok:

 Albania
 Andorra
 Armenia - pō͘-hūn tī A-chiu
 Ò-tē-lī
 Azerbaijan - pō͘-hūn tī A-chiu
 Abkhazia -- pō͘-hūn tī A-chiu, pō͘-hūn sêng-jīn
 Artsakh Kiōng-hô-kok -- pō͘-hūn sêng-jīn
 Belarus
 Pe̍k-ní-gī
 Bosnia kap Herzegovina
 Bulgaria
 Croatia
 Ku-pí-lō͘ -- pō͘-hūn tī A-chiu
 Pak Ku-pí-lō͘ -- pō͘-hūn tī A-chiu, pō͘-hūn sêng-jīn
 Chesko
 Tan-be̍h
 Estonia
 Hun-lân
 Hoat-kok
 Gruzia - pō͘-hūn tī A-chiu
 Tek-kok
 Hi-lia̍p
 Hông-gâ-lī
 Peng-tó
 Ài-ní-lân
 Í-tāi-lī
 Kazakhstan - pō͘-hūn tī A-chiu
 Kosovo -- pō͘-hūn sêng-jīn
 Latvia
 Liechtenstein
 Lietuva
 Luxembourg
 Pak Macedonia
 Malta
 Moldova
 Monaco
 Montenegro
 Hô-lân
 Ná-ui
 Pho-lân
 Phû-tô-gâ
 Romania
 Lō͘-se-a - pō͘-hūn tī A-chiu
 San Marino
 Serbia
 Slovakia
 Slovenia
 Se-pan-gâ
 Lâm Ossetia -- pō͘-hūn tī A-chiu, pō͘-hūn sêng-jīn
 Sūi-tián
 Sūi-se
 Transnistria -- pō͘-hūn sêng-jīn
 Thó͘-ní-kî - pō͘-hūn tī A-chiu
 Ukraina
 Liân-ha̍p Ông-kok
  Vaticano


== I-lāi-tē ==
Ē-kha ê niá-thó͘ to-siáu ū in bûn-hòa-siōng he̍k-chiá tē-lí-siōng ê te̍k-sek. Tōa-pō͘-hūn bó͘-chióng thêng-tō͘ ū chū-tī koân. Bó-kok lia̍t tī āu-piah.

 Åland Kûn-tó (Hun-lân)
 Gibraltar (Liân-ha̍p Ông-kok)
 Guernsey (Liân-ha̍p Ông-kok)
 Svalbard kap Jan Mayen¹ (Lo̍k-ui)
 Jersey (Liân-ha̍p Ông-kok)
 Man-tó (Liân-ha̍p Ông-kok)
 Faroe Kûn-tó (Tan-be̍h)
¹ Kin-kù Lo̍k-ui chèng-hú ê kóng-hoat, Svalbard kap Jan Mayen sī Lo̍k-ui Ông-kok ê 1 pō͘-hūn, m̄ sī i-lāi-tē.


== Kî-thaⁿ ==
 Au-chiu Liân-bêng
 Malta Khî-sū-thoân


== Khu-he̍k ==

Se Au
Tiong Au
Tang Au
Pak Au
Lâm Au


== Cho͘-chit ==
Au-chiu An-choân kap Ha̍p-chok Cho͘-chit (OSCE)
Pak Tāi-se-iûⁿ Kong-iok Cho͘-chit (NATO)
Au-chiu Liân-bêng (EU)
CERN
Au-chiu Ho̍k-heng kap Khai-hoat Gîn-hâng (EBRD)
Au-chiu Phêng-gī-hoē (Council of Europe)