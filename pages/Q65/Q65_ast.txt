Los Angeles, oficialmente City of Los Angeles y a la qu'aveza nomase poles sos iniciales L.A., ye la segunda mayor ciudá de los Estaos Xuníos, tres de Nueva York, y la mayor del estáu de California, y ye la sede del condáu homónimu. Asitiada nel sur de California, Los Angeles ye conocida pol so bon clima, pola so trama urbana perdispersa y por ser ún de los principales centros de la industria d'Estaos Xuníos del entretenimientu. La ciudá asitiase nuna depresión averada al océanu y arrodiada per trés cadenes montañoses d'un altor d'alredor 3000 m.
Los terrenos aú s'asienta yeren l'hogar de los Chumash y los Tongva primero de qu'aportaran los españoles. Juan Rodríguez Cabrillo reclamó estes tierres pa España, xunto col restu del territoriu qu'habría ser l'Alta California, en 1542. La fundación oficial de la ciudá, de manes del gobernador Felipe de Neve, remóntase al 4 de setiembre de 1781. La ciudá convirtióse en 1821, tres de la guerra mexicana d'independencia, nuna parte del primer imperiu mexicanu. Al final de la guerra mexicano-americana, en 1848, tolo qu'anguaño ye California pasó, pol tratáu de Guadalupe Hidalgo, a manes de los Estaos Xuníos. Los Angeles algamó l'estatus de municipiu incorporáu el 4 d'abril de 1850, cinco meses primero de que California convirtiérase nún estáu. La ciudá conoció un rápidu crecimientu poco dempués, tres de descubrise xacimientos de petroleu.
La ciudá ye'l centru del área metropolitana de Los Angeles y de la rexón del Gran Los Angeles, nes que viven 13 y 18 millones respeutivamente. Esto fai d'ella una de les mayores árees metropolitanes del mundu, arriendes de ser la segunda mayor del país. El condáu de Los Angeles, del que la ciudá ye sé, ye'l más pobláu de los Estaos Xuníos. Los habitantes de so reciben el nome d'anxelinos.
La ciudá, conocida col nomatu de "City of Angels", ye una ciudá global con una economía perdiversificada: entretenimientu, cultura, medios de comunicación, moda, ciencia, deportes, teunoloxía, educación, medicina ya investigación son dalgunos de los sectores económicos importantes de la ciudá. Ye la sesta del mundu nel ránking de ciudaes globales (Global Cities Index 2016), y ún de los principales motores económicos del país en munchos sectores productivos. La ciudá abarca'l barriu de Hollywood, y ye la ciudá más importante del mundu na creación de productos televisivos, videoxuegos y na industria musical, amás de ser ún de los principales centros de producción cinematográfica. La ciudá acoyó los Xuegos Olímpicos de veranu de 1932 y 1984, y tien presentada la so candidatura pa los de 2024.


== Llocalidaes hermaniaes ==
Les ciudaes hermaniaes con Los Angeles son:Dubái  ( Emiratos Árabes Xuníos)Yereván  ( Armenia)Ámsterdam  ( Reinu de los Países Baxos)Busan  ( Corea del Sur)Montreal  ( Canadá)Salvador  ( Brasil)Londres  ( Reinu Xuníu)Beirut  ( El Líbanu)Manchester  ( Reinu Xuníu)Isquia (es)   ( Italia)Los Mochis (es)   ( Méxicu)Tijuana  ( Méxicu)Podgorica  ( Montenegru)Santa Maria degli Angeli (es)   ( Italia)Asdod  ( Israel)Auckland City (en)   ( Nueva Zelanda)Manila  ( Filipines)Split  ( Croacia)Eilat  ( Israel)Atenes  ( Grecia)Macati (es)   ( Filipines)Lusaka  ( Zambia)Mumbai  ( India)Cantón  ( República Popular China)Xakarta  ( Indonesia)Vancouver  ( Canadá)Guiza  ( Exiptu)Nagoya (dende 1r abril 1959) ( Xapón)Burdeos (dende 26 mayu 1964) ({{Xeodatos Bordeaux Métropole (es) 
| bandera iconu-país
| nome = Bordeaux Métropole (es) 
| variante = 
| tamañu = 
| alt = 
}})Berlín (dende 27 xunu 1967) ( Alemaña)Ciudá de Méxicu (dende 11 avientu 1969) ( Méxicu)Auckland (dende 1971) ( Nueva Zelanda)Teḥrán (dende 26 mayu 1972) ( Irán)Taipéi (dende 1979) ( Taiwán)San Petersburgu (dende 10 febreru 1984) ( Rusia)Kaunas (dende 1991) ( Lituania)


== Referencies ==


== Enllaces esternos ==
 Wikimedia Commons acueye conteníu multimedia sobre Los Angeles.
 Sitiu web oficial (n'inglés)

 Los Angeles n'OpenStreetMap.
 Los Angeles n'OpenWeatherMap