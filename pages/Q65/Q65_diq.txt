Los Angeles yew sûka Dewletanê Amerikayê Yewbiyayeyana u mıntıqa ra verocê eyaletê Kalifornia dero. Rocawanê (ğerbê) Los Angelesi de Okyanuso Pasifik esto. Los Angeles sûka Kaliforniyaya tewr gırda. 


== Tarix ==
Wextê işğalê şarê Ewropayıcan ra ver Postesuri (Qızılderili) Los Angles de ronişte biyê. Serra 1776ine de dewleta İspanya ama Los Angeles u bacar biya yew koloniya/mıstemera İspanya. Feqet wextê Cengê Amerika u Meksika (1845 – 1948), Amerika bacarê Los Angelesi Meksika ra gureta. Serra 1892ine de, merdumê Los Angelesıcan bınê erdê Los Angelesi de zaf petrol diyo. O wext Amerika de, Los Angeles biyo be merkezê endustriya petroli. Feqet nıka Los Angeles de zaf petrol çinyo. Serra 1920ine de ki firmê filmi amê Hollywood, Los Angeles u bacar biya merkezê film u xeceliyayışê dınya. 


== İklım u nıfus ==
İklımê  Los Angelesi zey Deryaê Sıpêyo; hewaê xo honıko. Seba ke Okyanuso Pasifik, hewaê Los Angelesi nê zaf germıno nê ki zaf serdıno. Feqet hewaê Los Angelesi zaf leyşıno/qılêrıno. Problemê trafiki zaf gırano. Nıfusê bacarê Los Angelesi 3,694,820o; feqet nıfusê metropolê Los Angelesi 17,516,110o. Zaf mıxtelif mılet tede esto: Şarê Ewropa (%46.), şarê Asya (%27) şarê Meksika (% 24) şarê Postesuran (Qızılderili) (%0.8). Zaf maxalê Los Angelesi texlikeyınê, tede çetey zafê. 


== Ekonomiye ==
Los Angeles merkezê xeceliyayışio. Hem ê Dewletanê Amerikaê Yewbiyaiyan hem ki ê dınyao. Zey Hollywood, Twentieth Century Fox, Paramount Pictures, Disney u zaf şirketê xeceliyayışi Los Angeles de estê. 


== Sûkê wayiye ==
Berlin, Mumbai, Nagoya, Eilat, Bordeaux, Lusaka, Meksiko City, Tehran, Taipei, Guangzhou, Atêna, Sankt Petersburg, Vancouver, Giza, Jakarta, Kaunas, Makati, Split, Beyrut, Salvador, Londra, Montreal, Yerêvan, Amsterdam, Busan, Manchester, Podgorika, Auckland, Ischia, Napoli, İtalya, Eşdod, Auckland City, Santa Maria degli Angeli, Los Mochis, Tijuana, Manila û Dubai


== Çımey ==
Resmi Sitey Los Angelesi Archived 2013-05-13 at the Wayback Machine
Los Angeles Wiki Archived 2021-05-06 at the Wayback Machine