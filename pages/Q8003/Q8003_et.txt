Sergei Mihhailovitš Eisenstein [eisenštein] (vene keeles Сергей Михайлович Эйзенштейн; 22. jaanuar (vkj. 10. jaanuar) 1898 Riia – 11. veebruar 1948 Moskva) oli vene filmilavastaja, -stsenarist ja -teoreetik.
Sergei Eisensteini tuntumad filmid on "Soomuslaev "Potjomkin"" (1925), "Oktoober" (1927), "Aleksander Nevski" (1938) ja "Ivan Julm" (1944). 


== Elukäik ==
Sergei Eisenstein sündis 22. jaanuaril (vkj. 10. jaanuaril) 1898 Riias saksa-juudi päritolu inseneri ja arhitekti Mihhail Eisensteini ning vene rahvusest Julija Eisensteini (neiupõlvenimi Konetskaja) ainsa lapsena. Tema vanemad lahutasid abielu 1909. aastal.
Eisenstein õppis Riia Humanitaargümnaasiumis süvendatult saksa, inglise ja prantsuse keelt. Hiljem õppis Petrogradi Arhitektuuriinstituudis.
1918. aastal astus vabatahtlikuna Punaarmeesse. 
1920. aastal suunati Eisenstein õppima Kindralstaabi Akadeemiasse jaapani keelt. Seejärel töötas ta Proletkulti I töölisteatris algul kunstniku ja hiljem lavastajana.
Aastail 1921–1922 õppis lavastamist Vsevolod Meierholdi käe all. 1924. aastal valmis tema esimene täispikk mängufilm "Statška", mis võitis 1925. aasta Pariisi kunstinäitusel Exposition Internationale des Arts Décoratifs et Industriels Modernes hõbemedali.
1925. aastal valmis filmistuudios Mosfilm tema teine film "Soomuslaev "Potjomkin"".
Sergei Eisenstein suri 11. veebruaril 1948 Moskvas, olles 50-aastane.


== Lavastatud filme ==


== Tunnustus ==
1935 – Vene SFNV teeneline kunstitegelane
1941 – Stalini preemia filmi "Aleksandr Nevski" eest
1944 – Stalini preemia filmi "Ivan Julm" esimese osa eest


== Viited ==


== Välislingid ==
Sergei Eisenstein andmekogus IMDb (inglise)