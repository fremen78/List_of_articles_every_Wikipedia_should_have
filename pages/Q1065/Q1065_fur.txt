L'Organizazion des Nazions Unidis (ONU) al è un organisim sorenazionâl inmaneât tal 1945 e che al dì di vuê al cjape dentri 192 stâts. Dai stâts indipendents ricognossûts di ducj, al mancje dome il Vatican, che al à però un puest di osservadôr fis; altris paîs come la Palestine no son rapresentâts in maniere uficiâl.
L'organizazion e je vierte a ognidun che al vueli rispietâ i principis dal ONU, in prin la volontât di pâs; la sede principâl dal organisim e je a New York, tai Stâts Unîts.
Il non al fo doprât pe prime volte te Seconde vuere mondiâl par indicâ i aleâts, e daspò de fin de vuere al fo trasferît ae gnove organizazion. 
Lis lenghis uficiâls a son sîs: inglês, spagnûl, cinês, rus, francês, arap.


== Organizazion ==

Tal 1945 i rapresentants di 50 nazions si son cjatâts a San Francisco, tai Stâts Unîts, par scrivi la Cjarte Organizative das Nazions Unidis. Chest al e sucedût il 24 di Otubar dal 1945 cuant che la Cine, i Stâts Unîts, la France, la Russie e il Ream Unît, adun cu la maiorie dai paîs presints, a àn ratificât la cjarte, che e definìs i dirits e i dovês dai paîs membris.
I principai orghins des Nazions Unidis a son: la Assemblee Gjenerâl, il Consei di Sigurece, il Consei Economic e Sociâl, il Consei dai Trusteeship, la Cort Internazionâl de Justizie, il Segretariât. Segretari Gjenerâl al è Ban Ki-Moon.
La famee des Nazions Unidis e je formade di programs specializâts come l'UNICEF (specializât tai jutori a la infanzie, e l'UNDP, il program pal svilup).
La sede (headquarters) e je a New York, tai Stâts Unîts.


== Leams esternis ==
Sît uficiâl