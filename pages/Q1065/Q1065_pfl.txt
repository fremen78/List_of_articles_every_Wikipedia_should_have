Die Verainde Nadsione (engl.: United Nations, UN; odda United Nations Organization, UNO) sinn en Zammeschluss vun 193 Schdaade uff de gonze Weld. Die Uffgawe vun de UN iss die Sischerung vum Friede, Besaidischung vun Friedensbedrohunge, indernadsionale Zammearwaid zur Lösung vun werdschaflischa, kudurella, humanidärer unn sozialer Probleme unn der Velkerverschdändischung. Gegrinded worre isch die UN 1945 in San Francisco unn hot ihre Haubdsidz in New York, Genf unn Wien. Die Arwaidschbrooche vun de UN sinn Englisch, Fronzeesisch, Arabisch, Hochschinesisch,  Russisch unn  Schbanisch.
Die UN hot finf wischdische Organe:

Vollversammlung
Sischerhaidsrad mid de schdändische Midglieder Russlond, Schina, USA, UK unn Frongraisch, welle all iwwer ä Vedoreschd verfiege, unn 10 gewählde Midglieda.
Generalsekretariat
Werdschafds- unn Sozialrad mid 54 Midglieda
Indernadsionala Gerischdshof


== Reformaschbeggde ==
In ainige Pungde werd Reformbedarf gsehe, do sie nedd vun alle Schdaade aggzebdierd werre odda nischd in die UNO basse.
Als en Problem werd õõgsehe, dass de Sischerhaidsrad nischd die Machdverhäldnisse wiederschbiegle däd, es werd desweje valongd, waidere Schdaade neewe de finf Siegamäschde als schdändische Midglieda naizulosse, welle donn aa en Vedoreschd erhalde. En schdändische Sidz beõõschbruche derzaid Daitschlond, Indie, Brasilie unn Japan. En Problem bai so ennere Erwaiderung is die Nischdainischung zwische de Midglieda. Zum Eene lehne die 5 schdändische podendsiell ab, en waideres Midglied uffzunemme, wail derre en Schdaad nedd basse dudd odda sie ihr Machdverhäldnis nedd valiere wolle. Zum Onnere wolle aa annere Schdaade vun de UNO beschdimmde Schdaade keen schdändische Sidz genne, z. B. gennd Schina Japan keen Sidz unn Idalje Daitschlond keena.
Als en waideres Problem werd aagsehe, dasses Machdgfälle dorsch die Privilegierung vun de Vedomäschde gegeiwwer onnere Midglieder vum Sischerhaidsrad unn de UNO zu groß is. Leese kennd mer des dorschs abschaffe vum Vedoreschd, was awwa die Vedomäschde nedd zulasse däde. 
Kridisierd werd de uuffgeblähde birokradische Abbarad vun de UNO, weller dorsch effiziendere Schdruggdure ersedzd werre solld. En Problem dodebai is aa en Indressekonfliggd zwische de Midgliedschdaade. Wanns noo ainische Schdaade ging, isses Innervendsionsvabod zu schdreng, mer derf nedd aigraife, wann irgendwo en eschde odda vamaindlische Massemerder, also en Diggdador, soin Volg ermorde dudd.


== Webpeidsch ==
 Commons: Verainde Nadsione — Waitere Mulitimediadataie zum Artikel

Internationale Seite der Vereinten Nationen
Informationen über die UNO
Das System der Vereinten Nationen. (PDF-Datei; 46 kB)
Vereinte Nationen: Dokumente der Vereinten Nationen in deutscher Sprache
Übersicht Übereinkommen, Erklärungen und andere Rechtsinstrumente in deutscher Übersetzung
UNRIC – regionales Informationszentrum der Vereinten Nationen für Westeuropa