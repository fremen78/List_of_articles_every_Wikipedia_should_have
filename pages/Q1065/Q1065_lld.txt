L'Organisazion dla Nazions Unides, metuda su do la Segonda gran viera per mantenì la pesc danter la nazions dl mond. Tla cunferënza de San Francisco fovel unì fat ora la regules prinzipeles dl funzionamënt de chësta istituzion che à si sënta prinzipela a New York.
Daujin al' Assemblea Generela cun duc i representanc di stac cumëmbri iel nce l cunsëi de segurëza, ulache 5 putënzes (USA, Ruscia, China, Franzia y Rëni Unì) à l dërt de veto. L'ONU ie strutureda sun deplu urganisazions tematiches coche la FAO (a Roma) contra la fam tl mond o l'UNESCO (a Paris) per straverdé i bëns culturei y naturei mundiei.


== Funtana ==
Jonathan Holslag "A political history of the World", Penguin, 2018


== Liams ==
Organisazions internaziuneles