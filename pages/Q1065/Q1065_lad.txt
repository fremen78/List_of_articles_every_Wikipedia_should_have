La Organizasyón delas Nasyones Unidas (ONU) o simplemente Nasyones Unidas es la mas grande organizasión internasionala ke eksiste. Está definida como una asosiación de govierno mondial con el buto de hazer kolay los acodros en  Diricho internacional, la paz i seguridad internacionalas, el desvelopamiento ekonómiko i sotsial, los menesteres humanitarios i los diritos humanos. La ONU fue criada el 24 de Octubre de 1945 en la civdad de San Francisco por 51 payises, dempués de la Sigunda Guerra Mondiala, con la sinyatura de la Carta de las Naciones Unidas.
Desde su sede en la civdad de Mueva York, los payises miembros de la ONU i otras organizaciones lisionadas lavoran enjuntamente para desidar enriva de temas emportantes para el mundo. La ONU está conformada por varias sub-organizaciones, como la Asamblea Generala, el Consejo de Seguridad, el Consejo Económico i Social, la Secretariya Generala i la Corte Internacionala de Justicia. La ONU se ancontra dirigida por el Secretario General. El actual es Ban Ki-moon de Korea del Sud, desde el 1 de Jenero de 2007, trocando al ghaneso Kofi Annan.


== Referensias ==


== Atamientos eksternos ==

Priméra Oja de las Nasyones Unidas
Karta de las Nasyones Unidas (en lingua kastilyana)