Die Christendom is 'n religie wat bely dat Jesus Christus die Seun van God is en verlossing verkondig aan die volgelinge van hierdie geloof, wat as Christene bekend staan. Christene glo in een God as Drie-eenheid: God die Vader, God die Seun en die Heilige Gees. Dit is ook die grootste godsdiens in die wêreld. Die Bybel is Christene se heilige boek, hulle aanbid in kerke en die kruis is hul simbool. Die Bybel bestaan uit 39 Ou Testament en 27 Nuwe Testament boeke. 'n Belangrike onderdeel van die verlossing is die idee van versoening wat deur Jesus Christus bewerk is tussen God en mens en dit illustreer een van die kern karaktereienskappe van God, naamlik sy genade. Christene glo dat die toestand van die wêreld duidelik wys dat daar 'n skeiding tussen God en sy skepping bestaan. Die skeiding is veroorsaak deur sonde, oftewel eie belang, onder mense en 'n verlies aan 'n oop verhouding met hulle Skepper. Christene glo dat God as Jesus na mense uitreik sodat die skeiding tussen Hom en die mense verwyder kan word.
Die kern geloof van Christene word aangetref in die bekende vers, Johannes 3:16 - "Want so lief het God die wêreld gehad, dat Hy sy eniggebore Seun gegee het, sodat elkeen wat in Hom glo, nie verlore mag gaan nie, maar die ewige lewe kan hê." Die belangrikste deel van die Christelike geloof is die van redding, wat ook verlossing of wedergeboorte genoem word. Hierdie redding is redding uit en vergifnis van sonde, en ook verlossing van hel. Die Bybel stel dit duidelik dat alle mense as sondaars gebore word, en dat hulle die straf vir hul sonde verdien. Dit is waarom Jesus Christus moes sterf, om die straf van sonde namens ons op Hom te neem. Christene glo daarom volgens die Bybel dat verlossing verkry word as God iemand se sonde vergewe en hom aanneem as Sy kind, wanneer die persoon in Christus glo om hom te red en sy sonde erken en bely.
Die Christendom is tans die religie met die grootste aantal volgelinge.


== Vertakkings ==
Die Christendom het oor die twintig eeue van sy bestaan in baie vertakkings verdeel, onder andere:

Assiriese Kerk van die Ooste (Nestoriaanse Kerk)
Katolieke kerke
Oosters-Katolieke Kerke
Maronitiese Kerk
Ou Katolieke Kerk
Rooms-Katolieke Kerk
(Oosters-)Ortodokse kerke
Grieks-Ortodokse Kerk
Russies-Ortodokse Kerk
Oriëntaal-Ortodokse kerke
Ethiopies-Ortodokse Kerk
Siries-Ortodokse Kerk
Protestantse kerke
Adventistiese kerke
Jehovah se Getuies
Anglikaanse Kerk
Apostoliese Kerke (Irvingisme)
Apostolic Church in Queensland
Hervormde Ou Apostoliese Kerk
Katoliek Apostoliese Kerk
Nuwe Apostoliese Kerk
Ou Apostoliese Kerk
Twelve Apostles Church in Christ
Baptiste kerke
Calvinistiese of Gereformeerde kerke
Gereformeerde kerke in Suid-Afrika:
Nederduitse Gereformeerde Kerk Familie
Nederduitse Hervormde Kerk
Gereformeerde Kerke in Suid-Afrika
Presbiteriaanse Kerk
Charismatiese kerke
Shophar
Evangeliese kerke
Kongregasionalistiese kerke
Lutheraanse kerke
Metodistiese kerke
Pinksterkerke
Apostoliese Geloofsending
Ware Jesuskerk


== Belangrike Christelike feesdae ==


== Interessante feite oor die Bybel ==
Die eerste vyf boeke van die Bybel is ongeveer vierhonderd jaar voor Christus se geboorte voltooi. Dit word die Tora genoem.
Psalm 117 is die kortste hoofstuk in die Bybel.
Psalm 119 is die langste hoofstuk in die Bybel.
1 Kronieke 1:1 is die kortste vers in die Bybel - die het elf letters.
Ester 8:9 is die langste vers in die Bybel.
Die eerste Afrikaanse Bybel het in 1933 verskyn.
In 2003 was daar reeds vyf verskillende vertalings van die Bybel in Afrikaans.


== Sien ook ==
Bybel
Christelike doktrine
Teologie


== Verwysings ==