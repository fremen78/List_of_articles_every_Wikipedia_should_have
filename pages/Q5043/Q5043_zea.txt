't chrissendom of christendom is de hroôste godsdienst ter waereld. D'r binne onheveer 2,3 miljard anhangers (2015). De religie is 'ebaseerd op het evangelie en leven van Jezus zoals beschreve in het Nieuwe Testamant. Ut heilige boek van de chrissenen is de Biebel. Rond het jaer 400 wordt het chrissendom de staetsgodsdienst van het Romeinse Riek. Rome wordt de belangriekste plekke en deer zetelt de bisschop van die stad, die nae verloôp van tied paus wordt genoemd. Vanof die tied goôt het 'ard. In 1054 vindt het Groôte Schisma plaes en komt er een westers en een oôsters chrissendom. In 1517 komt de tweêde groôte scheuring, de Reformaotie. Vanof die tied telt 't chrissendom drie oôdrichtingen:

Oôsters-orthodoxie
Protestantisme
Roôms-katholicisme
Zeêland kent zowè protestanten as roôms-kattelieken. De leste komme vooral voo in Zeêuws-Vlaondern en in de zak van Zuud-Beveland.


== Feêsten ==
Belangrieke feêsten binne:

Kossemisse - geboôrte van Jezus Christus
Goeie Vriedag - kruisigieng van Jezus
Paese - opstandieng van Jezus
Hemelvaert - hemelvaert van Jezus
Pienkstern - uutstorting van de Heilige Geêst


== Zie ok ==
Bevindelijk grifformeerden
Biebel
Biebelgordel
Chrissenvervolgingen
Drie-eenheid
Evanhelicalisme
God
Heilige Geêst
Onze Vaoder
Paus
Pienksterbewehieng


== Lienks nae buten ==
Verscheie Ollandse Biebelvertaelingen