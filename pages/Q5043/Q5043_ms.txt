Kristian atau Nasrani adalah agama pecahan dari Agama-agama Ibrahimik. Kristian merupakan agama terbesar di dunia yang paling ramai dianuti oleh manusia dan diikuti oleh agama Islam ditangga kedua agama terbesar. Kristian dipercayai mengikuti ajaran daripada Jesus kristus (atau Nabi Isa) yang dikatakan sebagai anak tuhan atau jelmaan tuhan. Kitab suci bagi agama Kristian disebut sebagai Bible yang terdiri daripada dua bahagian iaitu Perjanjian Lama dan Perjanjian Baru. Perjanjian lama adalah berdasarkan kitab suci Yahudi yang disebut Tanakh manakala Perjanjian Baru berdasarkan Gospel yang diolah mengikut kesesuaian.
Pelbagai tradisi agamawi, kepercayaan dan cara sembahyang yang memegang pada adat resam yang tertentu wujud dalam Kristianiti. Agama Kristian selalunya dipaparkan sebagai tiga aliran yang terutama yang telah dibentuk selama dua ribu tahun dahulu:
Katolik Roma (Mazhab yang nyata terbesar, dengan anggaran 1.2 bilion penganut yang telah dibaptis), 
Ortodoks (Ortodoks Timur Dan Ortodox Timur Tengah), 
Protestan (Pelbagai mazhab dan aliran fikiran, seperti Anglikanisme, Reformasi, Luteran, Methodis, Injili, and Pentekostalisme)
Penganut Kristian menganggap bahawa Yesus adalah anak Yahweh. Beliau  dikatakan membentuk sebahagian daripada Tritunggal (sang hyang Tri Tunggal di Indonesia atau Tri Tunggal Mahasuci di Singapura). 'Tritunggal' bermaksud persatuan Yahweh Tuhan Bapa, Tuhan Anak (Yesus) dan Roh Kudus yang membentuk satu Tuhan. Penganut Kristian juga percaya bahawa Yesus wujud bersama Yahweh sebelum terciptanya dunia, dilahirkan di dunia menerusi Bunda Maria (yang merupakan seorang perawan), dibangkitkan dari kubur setelah wafat selama tiga hari dan kini berada di "tangan kanan" Yahwe Tuhan di syurga.


== Demografi ==
Dengan jumlah penganut sebanyak kira-kira 2.4 bilion orang, secara keseluruhannya, agama Kristian merupakan agama terbesar di dunia. Peratusan umat Kristian daripada jumlah populasi dunia adalah sekitar 33% selama seratus tahun terakhir, bermaksud bahawa satu sepertiga orang di dunia adalah beragama Kristian. Meskipun begitu, peratusan ini tidak memperlihatkan perubahan besar dalam demografi Kristian, yakni pertambahan besar jumlah pemeluk agama Kristian di negara-negara membangun sementara berlaku penurunan besar jumlah pemeluk Kristian di Eropah dan Amerika Utara. Menurut kajian tahun 2015 yang dilakukan oleh Pew Research Center, agama Kristian diramalkan tetap menjadi agama terbesar dunia dalam empat dekad seterusnya, dengan jumlah pemeluk agama Kristian boleh mencapai 3 bilion orang pada 2050.
Peratusan umat Kristian Katolik dan Ortodoks (baik Ortodoks Timur mahupun Ortodoks Oriental) semakin menurun, sementara peratusan penganut beraliran Protestan dan kelompok-kelompok lain semakin meningkat. Kelompok yang disebut sebagai "mazhab Protestan popular" adalah salah satu daripada golongan-golongan keagamaan dengan kadar pertumbuhan tertinggi di dunia.


== Mazhab ==

Empat mazhab utama Kristian ialah Gereja Katolik, Gereja Ortodoks Timur, Gereja Ortodoks Oriental dan Protestan. Kadang-kadang, agama Kristian dibahagikan kepada dua pecahan yang lebih besar, iaitu Gereja Timur dan Gereja Barat yang terbit daripada peristiwa Perpecahan Timur-Barat pada abad ke-11. Meskipun demikian, ada juga kelompok-kelompok umat Kristian lain yang memiliki sejarah yang tersendiri namun tidak dapat digolongkan ke dalam kategori-kategori utama ini dengan begitu sahaja.
Ada pelbagai doktrin dan gaya ibadat dalam kalangan kelompok-kelompok yang Kristian. Kelompok-kelompok ini boleh sahaja dibezakan berdasarkan pandangan eklesiologi dalam penggolongan mazhab Kristian. Meskipun demikian, Pengakuan Iman Nicea pada tahun 325 Masihi lazimnya diakui sebagai pedoman utama sebagian besar umat Kristian, termasuk Gereja Katolik, Gereja Ortodoks Timur, Gereja Ortodoks Oriental, dan mazhab-mazhab utama dalam rumpun mazhab Protestan, misalnya pelbagai denominasi Anglikan.
Berdasarkan eklesiologi Protestan, sejak kemunculan pada abad ke-16, mazhab Protestan terdiri atas bermacam-macam kelompok jemaah dan amalan ibadat. Selain Lutheran dan Calvinisme sebagai dua mazhab utama daripada gerakan Reformasi Protestan, terdapat juga mazhab Anglikan yang muncul dari gerakan Reformasi Inggeris. Mazhab Anabaptis dikerdilkan oleh mazhab-mazhab Protestan lainnya ketika itu, namun kemduain diakui sebagai sebahagian rumpun besar mazhab Protestan. Mazhab Adventisme, gereja Baptisme, Methodist, Pentakosta, dan berbagai-bagai mazhab Protestan lain baharu muncul pada abad-abad berikutnya.


== Kebudayaan ==

Hampir sepanjang sejarahnya, kebudayaan Barat telah disamakan dengan kebudayaan Kristian, dan sebagian besar populasi Dunia Barat dapat disebut umat Kristian secara budaya. Istilah "Eropah" dan "dunia Barat" telah dikait-kaitkan secara rapat dengan gagasan berkenaan "agama Kristian" dan "dunia Kristian", bahkan banyak kalangan yang beranggapan bahawa agama Kristian merupakan salah satu mata rantai dalam pembentukan jati diri Eropah yang tunggal.


== Galeri ==

		
			
			
		


== Rujukan ==


== Pautan luar ==

Umat Kristian