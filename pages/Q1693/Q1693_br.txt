Mor an Hanternoz zo ur mor e Gwalarn Europa, dezhañ 575 000 km², hag en-dro dezhañ ar broioù-mañ :

ar Rouantelezh Unanet, enni enez Breizh-Veur, an inizi Shetland hag Inizi Orc'h er C'hornôg anezhañ ;
Bro-C'hall, Belgia, an Izelvroioù hag Alamagn er C'hreisteiz ;
Danmark ha Norvegia er Reter.
Digeriñ a ra :

war Mor Breizh er mervent dre ar pas de Calais (e galleg) pe strait of Dover (e saozneg);
ar Mor Baltel dre ar Skagerrak pe ganol Kiel er Reter ;
ar Meurvor Atlantel (Mor Norvegia) en Hanternoz.
Pleustret eo Mor an Hanternoz gant listri e-leizh. 
Oberiant eo ar besketaerien warnañ, lod evel ar Vretoned o tont eus pellik dioutañ.
Kavout a reer eoul-maen ennañ etre Bro-Skos ha Norvegia, daoust ma'z a buan ar puñsoù da hesk.