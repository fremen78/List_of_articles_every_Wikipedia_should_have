Afganistan es un land situat in Asia. Li cité capital de Afganistan es Kabul. Tri-quart del land coniste ex montanias.
Li land have circum 41,1 milliones habitantes secun un estimation in li annu 2023 e un area de 652.867 quadratkilometres.
Pos long guerres interni e li terrorist regíme de islamist Talibanes Afganistan es un tre povri land.


== Historie ==
In li 19-im secul Afganistan devenit un colonia del Reyatu Unit. 

1919 Afganistan devenit un índependent state.
1933-1973 Li land esset un constitutional reyatu.
1978-1992 Afganistan esset un comunist state con li suporte del Soviet-Union.
1979 Militari intervention del Soviet-Union e guerre intern con circa un million mortes.
1989 Li armé del Soviet-Union forlassat Afganistan e un nov guerre intern sequet.
1992 Afganistan devenit un islamic state.
1995-2001 Regentie del radical-islamic Talibanes.
2001 International militari intervention e nov guerre intern. Afganistan devenit un democratic state.
2021 Li Talibanes reconquesta li país, dante li fine al intervention militari international. Presidente Ashraf Ghani fugit li land e Afganistan deveni un islamic teocratie.


== Politica ==
Desde li 2021 Afganistan es un teocratie. It defini se quam Emiratu islamic. Li radical-islamist Talibanes reye absolutmen e ne hay un oposition o líber medies. Féminas es sistematicmen opresset e ne posse studiar o laborar. Li terrorist regíme del Talibanes ne es aconosset internationalmen, ma controla li tot land.

Chef del state e del guvernament: Hibatullah Akhundzada


== Vide anc ==
Liste de cités in Afganistan secun population