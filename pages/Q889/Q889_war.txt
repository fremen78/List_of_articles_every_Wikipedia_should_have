An Afganistan o kundi man Afghanistan (kaluwás ha Ininglis  ( pamati-a); Pashto/Dari: افغانستان, Pashto: Afġānistān [avɣɒnisˈtɒn, ab-], Dari: Afġānestān [avɣɒnesˈtɒn]) nga an opisyal nga ngaran Republika Islamika han Afganistan (د افغانستان اسلامي دول > Da Afghanistan Islami Dawlat; دولت اسلامی افغانستا > Dolate Eslâmie Afghânestân; Iningles: Islamic Republic of Afghanistan; Kinatsila República Islámica de Afganistán o Estado Islámico de Transición de Afganistán ) usa nga sirado hin dagat nga nasod nga nahamutang ha Salatan-nga-Butnga nga Asya.. Ginsasapitan an Afganistan han Pakistan ha sidlangan ngan salatan; han Iran ha katundan; han Turkmenistan, Uzbekistan, ngan Tajikistan ha amihan; ngan ha hirayo nga dumagsaan, han Tsina. Na-okupar ini hin 652,000 square kilometers (252,000 sq mi), ngan usá ini nga nasod nga damo hin kabugkiran ngan mga patag ha amihan ngan ha habagatan. An syudad han Kabul amo an pamunuan o kapital ngan amo gihapon an gidako-i nga syudad han nasabi nga nasod.  An kamolupyohan hiní 32 ka milyon, nga an kaurugan hini mga ethniiko nga mga Pashtun, mga Tajik, mga Hazara ngan mga Uzbek.


== Etimolohiya ==
An ngaran nga Afghānistān (Pashto: افغانستان) gintutuohan nga sugad ka maiha han ethnonimo nga Afghan, nga gindokumenta dida han ika-10 nga gatostuig nga barasahon hin heyograpiya Hudud ul-'alam. An gamot nga ngaran "Afghan" gingamit  ha kaagi hin pagtudlok hin usá nga api han ethniko nga mga Pashtun, ngan an suffix "-stan" nangangahulogan "lugar han (mga)" ha Pinersa. Sugad man, an ngaran nga Afghanistan o Afganistan nangangahulogan nga tuna han mga Afghan o, kun ha ispesipiko nga pagtudlok ha kaagi, ha tuna han mga Pashtun. Bisan pa man, an moderno nga Konstitusyon han Afghanistan nasiring nga "[a]n pulong nga Afghan gagamiton pagtudlok ha tagsa bungtohanon han Afghanistan."


== Mga lalawigan ha Afganistan ==


== Mga tigaman ==


== Pinambasaran ==


== Dugang nga barasahan ==

Mga artikulo


== Mga sumpay ha gawas ==

Office of the President
Afghanistan nga entrada ha The World Factbook
Afganistan web resources provided by GovPubs at the University of Colorado–Boulder Libraries
Afganistan ngada ha Open Directory Project
 Wikimedia Atlas han Afghanistan
Research Guide to Afghanistan Ginhipos 2015-08-23 han Wayback Machine