عبد لحفيض دوزي (مزيود ف 30 أبريل 1985) لمعروف ب سميتو لفنية "دوزي"، هوّ موغني مغريبي ديال لپوپ.


== لكاريير ==
دوزي بدا لكاريير ديالو ف عمر صغير، ملي بان ف التلفازة لمغريبية و هوّ كيغني "لا للحرب" لي ألّفها خوه قادر دوزي. ف 1993، شارك ف مهرجان ديال الشباب لي نضماتو محطة د الراديو ف وجدة و كان أصغر مشارك ف داك لعام. ف 1994، سجّل أول ألبوم ديالو "ڭولو ل ميمتي تجيني"، و ف 1997، صدر لڤيديو كليپ اللول ديالو ديال أغنية "رواحي ليا". ف 2004، أغنيتو "يا لي ناسيني" حققات نجاح كبير ف الراديو، و تعيّط ليه باش يشارك ف تسجيل لمجموعة لغنائية Rai n' B Fever 2. ف 2008، دوزي طلق اللابيل "ليناطوپ پروداكشن" Linatop Production و مشى ف ضورة باش يشهر لألبوم الجديد ديالو "100% دوزي". من ديك الساع سجل بزاف د لأغاني لي منها مجموعات و سينڭلات، بحال "لعيون عينيا"، "ديوني ل بلادي"، "لموجة"، "دينا".
دوزي غنا ف بزاف د لمهرجانات الدولية بحال مهرجان موازين. كيغني ب الداريجة، لفرانساوية، النڭليزية، و شي مرات ب لوغات خرين بحال الصبليونية، لهندية و التركية.
دوزي كان من بين لي شاركو ف لغنا ديال لأغنية الرسمية د كاس لعالم د لأندية 2022 ب عنوان ويلكام تو موروكو.


== أعمالو ==


=== ألبومات ===

سلطانة

%100 دوزي

حياتي


=== أنجح لأغاني ===


== عيون لكلام ==