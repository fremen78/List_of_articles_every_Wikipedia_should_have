Ll'Afghanistan (AFI: /afˈɡanistan/, prununzia tradeziunale /afɡanisˈtan/; trascritto pure cumme Afganistan è nu Stato senza sbucco ô mare 'e 652864 km² e de 40 099 460 abbetante stimate dint''o 2021, cu ccapetale Kabul. Cunfina a ovest cu ll'Iran, a ssud e ad est c''o Pakistan, a nnord c''o Turkmenistan, ll'Uzbekistan e 'o Tagikistan e c''a Cina dint''a reggiona cchiù ad est d''a nazziona attravierzo 'o corridojo d''o Wakhan. 'E llengue afficiale d''o pajese sonno 'o ddari e 'o ppashtu. 'A setuaziona puliteca d''o pajese jè spartuta : 'o cuvierno recanusciuto dâ quase tutaletà d''o munno è chillo d''a Repubbreca Islameca 'ell'Afghanistan, sorta 'int''o 2004, ca, tuttavia, è mmo arreddutto a nu cuvierno 'n esilio, 'nquanto de facto ll'Afghanistan è n'emirato sott''ô dettaturiale e ttutaletario cuntruollo d''e talebane dô 15 aùsto 2021. Ll'Afghanistan è unu d''e pajise cchiù pòvere ô munno e 'o cchiù pòvero 'ell'Asia.


== Storia ==


=== Aità anteca ===


==== 'O zoroastrismo ====
Se penza ca nfra 'o 2000 e 'o 1200 a.C. ondate d'Arii ca pparlaveno lengue innueuropeje sonno deffunnute dint''o Afghanistan muderno, crianno na nazziona ca ppigliato 'o nomme d'Aryānām Xšaθra, o "Terra 'ell'Arii".
S'iputezza ca 'o zoroastrismo ha avuto rìggene 'n Afghanistan, nfra 'o 1800 e ll'800 a.C. e cca ll'Afghanistan fosse stato 'a terra 'e rìggene d''o prufeta Zarathustra, funnatore 'e tale religgiona. 'E llengue anteche  'ell'Iran orientale, cumme 'a lengua avesteca, putesseno essere state ausate 'n Afghanistan ô 'ncirca dint''o stesso periudo d''a sagliuta d''o Zoroastrismo. Ciertamente dinto ll'attuale nord-est 'ell'Afghanistan era parlato 'o Bbattriano, lengua iraneca orientale ca ffuje lengua mmenestrateva d''o mperio Kusana. Dint''a zona orientale, 'a civiltà vedica innuariana putesse avé avuto na certa mpurtanza, pure si chisto have ad essere ancora demustato defenitivamente. Dint''a primma mmità d''o VI seculo a.C. 'O mperio Perziano cacciaje 'e Medi e ncurpuraje ll'Ariana ô ntierno d''e proprie cunfine.


=== Aità Muderna ===


==== Accupazzione suvieteca ====
Dint''o mese 'e settembre 1979 Taraki venuto assassinato, ncoppo ll'ordene d''o vice primmo menisto sujo Hafizullah Amin, 'o quale 'o sustituette â uida d''o Pajese. Ll'Aunione Suvieteca nun se fidaje d'Amin, suspettato 'e jonte c''a CIA, quindi decidette d'ammadere 'o Pajese, pure a sséquito 'e n'aumento ell'arrevuote e dd''o cunzequente rischio 'e destabbelezzazziona d''a zona. Ll'Armata Suvieteca trasette a Kkabul 'o 27 decembre 1979 e mmiso ô putere Babrak Karmal, ca ffuje 'o tierzo presiriente d''a Repubbreca Demmucrateca 'ell'Afghanistan. 'A uerra cu 'e mujaheddin, finanziate pure dê State Aunite, fuje longa e nzanguinato e ttermenaje cu ll'abbannuno d''o Pajese 'a parte d''e Suvietice dint''o frevaro 1989.


==== 'E cuvierne talebane ====

Abbenché 'a mancanza 'e cuesione, 'o 17 abbrile 1992 'e mujaheddin custregnetteno 'o presiriente Mohammad Najibullah â fuja e rechiarajeno 'o Stato Islameco 'ell'Afghanistan. 'E forte tensione ntra 'e cummannante d''e mujaheddin purtajeno â furmazziona d''e talebane, na milizia cumposta 'a giuvane afgane 'e rìggene pashtun pruvenente dê scole islameche d''o Pakistan e dda mujaheddin scuntente dê cummannante lloro. 'E  finanziamiente pruvenute dô traffeco 'ell'oppiaceje permettetteno ê talebane d'acquistà ll'armamiente cu ccui purtà na uerra civile ca ccunchiudettese dint''o 1996 c''a presa 'e Kabul e 'a nasceta 'ell'Emirato Islameco 'ell'Afghanistan uidata dô mullah Mohammed Omar. 'O cuvierno d''e talebane truvaje ll'oppusizziona d'alcuni mujaheddin uidate 'a Ahmad Shah Massoud e rriunite dinto ll'Allianza d''o Nord, tramente uttenette ll'appuojaturo 'ell'organizzaziona terruristeca Al Qaida uidata 'a Osama bin Laden, c'arrivato 'n Afghanistan dint''o 1996.


==== Accupazziona mmerecana ====
'nSequito a ll'attacche 'ell'11 settembre 2001 e ô cuntinuo refiuto 'a parte d''e talebane 'e cunsegnà bin Laden, 'e State Aunite d'Ammereca decidetteno de mmadere ll'Afghanistan cu ll'obbiettivo 'e ponere fine ô regime d''e talebane e ffernì Al Qaida dint''o territorio. 'A superiuretà melitare mmerecana cunsentette 'e recunquestà Kabul e ddinto ll'arco 'e tre mmise 'e stabblì nu cuvierno 'e transiziona uidato 'a Hamid Karzai, po afficialezzato 'o 9 ottovre 2004 c''a celebraziona d''e primme elezione presirienziale 'a isso abbenciute. Durante 'a presirienza soja rummanette dint''o pajese na presenza cunzidderabbola d''e fforze NATO 'ell'ISAF, ca ttentajeno senza succiesso 'e ponere fine â uerreglia talebana; dint''o 2014 nove elezione veretteno 'a nnòmmena a presiriente d'Ashraf Ghani. 'nSequito a ll'elezione fuje ngignata ll'operazziona Sustegno Resuluto cu ll'obbiettivo 'e furmà n'eserceto regulare 'ngrado d'affruntà nnipennentemente 'a uerreglia talebana.


==== Ll'accuordio 'e Doha e 'o retuorno d''o cuvierno talebano ====
C''a firma 'ell'accuordio 'e Doha fuje prugrammato 'o prucressivo retiro d''e fforze 'ell'operazziona Sustegno Resuluto, ca na bota nniziato pruvucaje na nova affenzeva d''e milizie talebane. 'mpoche semmane 'e talebane cunquestajeno 'a maggiore parte d''o territorio afgano, trasenno a Kkabul 'o 15 aùsto 2021 e ccustregnenno â fuja 'o presiriente Ashraf Ghani. ô stesso tiempo refunnajeno 'o secunno Emirato Islameco.
Dint''o jennaro 2022 'o cuvierno talebano nnizia a addummannà 'o recanuscimiento afficiale.


== Suggità ==


==== Demugrafia ====
'A pupulaziona afgana fu stimata 'a tené 40 099 462 abbetante 'int''o  2021.
'A denzetà jè de 51 abbetante pe km2. È spannuta suprattutto ncoppa ll'avetochiane ed arriva na denzetà mudesta. 'A religgiona prevalente è musulmana sunneta. 'E llengue afficiale sonno 'o ppashtu ed 'o ddari.


== Cultura ==


=== Patremmonie ell'aumanetà ===
'O patremmonio culturale mpurtante ell'Afghanistan è testemuniato pure dâ presenza d'alcune site dint''a lista d''e patremmonie 'ell'aumanetà 'ell'UNESCO.


=== Museca ===
Strumiento nazziunale afgano è cunziderato 'o Rubâb. N'abballo tradezziunale afgana vene chiammata attan . Ntra 'e cantauture e ccumpositure cchiù canusciute arricurdammo Ahmad Zahir, cunziderato spisso icona d''a museca afgana, e ancora 'a cantante Naghma e 'o museco Ibrahim Ibrahimi.


== Nutarelle ==