Afganistan vai Afganistani Islamiemiraat (puštu keelen افغانستان, Afġānistān, dari keelen افغانستان, Afġānestān) om riik Lõunõ-Aasian, mink pääliin om Kabul.
Rahvidõvaihõlidsõlt tunnistõt Afganistani võim sai läbi 2021. aastagan, pääle tuud om võimu man olnuq Talibani juhit Afganistaani islamiemiraat.
Täpsähe ei olõq teedäq, a arvatas, et 2023. aastaga alostusõn elli Afganistanin päält 41 mill'ona inemise, kinkast väega suur jago ommaq muslimiq. Afganistanin kõnõldas päält 30 keele, minkast suurõmbaq ommaq dari ja puštu. 
Riigi tähtsämbäq jõõq ommaq Amudarja, Kabuli jõgi, Helmandi jõgi, Morghāb ja Harī Rūd.