Yuri Alekséyevich Gagarin (Klúshino, Óblast Occidental, Joaty Soviétiko, 9 jasyapy 1934-Kirzhach, Óblast de Vladímir, Joaty Soviétiko 27 jasyapy 1968) ha'e akue peteĩ arapy'ytahára ha pilóto Joaty Soviétiko pegua, yvypóra peteĩha oho va'ekue arapýpe; pe mba'yru ovevéva arapýre ogueraha va'ekue ichupe, Vostok 1, ojerepaite Yvy rehe ára 12 jasyrundy 1961 jave. Upe rire, oiko Gagarin-gui kuimba'e herakuãitéva oparupi ha oñeme'ẽ ichupe heta jopói ha mba'e ohechakuaáva hembiapokue.
Gagarin heñói tava'i hérava Klúshino, tavaguasu Gzhatsk ypýpe (ko táva oñembohera jey ogueromandu'a hag̃ua ichupe). Oho omba'apo Ñorairõha Ovevéva Soviétiko rendápe peteĩ pilóto ramo, upépe ojeiporavo ichupe omba'apo hag̃ua pe arapy ñangarekoha soviétiko rendápe.
Peteĩ jeýnte oho arapýpe, ovevérõguare ojerévo Yvy rehe pe mba'yru arapyguigua héra Vostok 1. Oikógui ichugui tapicha herakuãitéva ha imba'eguasuitéva hetãme, mburuvichakuéra soviétiko ndohejavéima ichupe oveve hag̃ua arapýpe, ani hag̃ua oiko hese mba'e vai. Jepémo, ojeheja ichupe oveve hag̃ua aviõ yvágare ohasa rire ára 17 jasykõi 1968-pe, oñembokatupyryve hag̃ua. Ipahápe, ohasa rire po arapokõindy, omano Gagarin ho'akuévo pe aviõ ha'e omboveve.

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Mandu'apy ==