Juri Alexejewitsch Gagarin russisch Юрий Алексеевич Гагарин, wetenschoplich Transliteratschoon Jurij Alekseevič Gagarin; * 9. März 1934 in Kluschino bi Smolensk, Russische SFSR; † 27. März 1968 bi Nowosolowo, ok dor) weer de eerste Minsch in’t Weltall.


== Leben ==
Sien Vader weer Timmermann un sien Moder Buersche in een Kolchos. He harr twee Brör un een Süster. 
He hett de Volksschool und Middelschool besöcht un 1951 sien Utbildung as Geeter beend. Bi disse Utbildung is he aber all mit de Flegeree anfungen un is 1955 to de Soldaten gahn (Luftwaffe). 1957 is he Leutnant wurrn un hett de Doktorsche Valentina Gorjatschowa heiraad. 1959 is de Dochter Jelena boren un 1961 sien anner Dochter Galja. 


== Eerster Minsch in Weltruum ==
1960 wurr Gagarin as mögelk Kosmonaut utsöcht un hett van März bit Januar 1961 de Utbildung dorför makt. Se hemm hüm dorum nommen, wiels he so’n ruhigen Vertreder weer. He seeg goot ut, aber seggt hett he nich völ.
An 12. April 1961 hett he mit dat Ruumschipp Wostok 1 den eersten Ruumfloog maakt un de Eer in 108 Minüten dree Mal umrund.
Gagarin hett 1963 noch studeert un weer denn Ersatzpilot för dat Ruumschipp Sojus 1, wat afstöört is. De Pilot Wladimir Komarow is dorbi doot bleven. He is denn aber sülvst an 27. März 1968 bi en Afstört van een MIG-15 Floogtüch to Dood kommen.


== Warken ==
Juri A. Gagarin, Wladimir I. Lebedew: Der Sprung ins Weltall. Verlag Neues Leben, München 1970


== Ehrungen ==
Nah hüm is de Asteroid Gagarin nömmt wurrn.

		
			
			
		
		
			
			
		
		
			
			
		
		
			
			
		
		
			
			
		


== Literatur ==
Gerhard Kowalski: Die Gagarin-Story. Die Wahrheit über den Flug des ersten Kosmonauten der Welt, Schwarzkopf u. Schwarzkopf, Berlin, 1999, ISBN 3-89602-184-2
Robert Kluge: Der sowjetische Traum vom Fliegen. Sagner, Berlin 1997, ISBN 3-87690-665-2


== Weblenken ==
spacefacts.de: Biografie
Christian Pinter: "Pojechali" – Los geht's! (deutsch)
Juri Gagarin. Sein Leben in Bildern (englisch)