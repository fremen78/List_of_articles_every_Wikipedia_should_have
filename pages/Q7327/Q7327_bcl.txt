Si Yuri Alekseyevich Gagarin (Ruso: Ю́рий Алексе́евич Гага́рин); 9 Marso 1934 – 27 Marso 1968) sarong Rusong piloto asin astronauta. Siya an pinakaenot na tawo na nakapagbiyahe sa kahiwasan langit kan an pigsakayan niyang pang'espasyong lunadan na Vostok I nakakompleto sa paglikos mundo kan Abril 12, 1961 sa laog nin 108ng minuto.
Si Gagarin nagin biglang sikat sa bilog na kinaban asin nagawaran nin mga medalya asin titulo, na saro na diyan iyo an maapod siyang "Heroe kan Unyon Sobyet", an pinakahalangkaw na onra. An saiyang pagsakay sa Vostok I iyo mansaana an saiyang paglayog espasyo alagad nagin siyang katuwang sa Soyuz I na misyon na nagtapos sa paglagpak kaini. Ngapit nagin siyang katabang na direktor sa pag'ensayo sa Yuri Gagarin Training Center sa luwas kan Moscow. Si Gagarin nagadan kan 1968 kan an saiyang pigpapalupad na pan'ensayong jet luminagpak. Sinasabing ini nagpaitok'itok paibaba asin naglagpak sa daga huli ta may sarong fighter jet, an Sukhoi Su-15 labi-labing nakarani igdi mantang yaon sa paglupad  


== Mga katongdan ==
Si Gagarin namundag sa Ruso na baryo nin Klushino, asin ta kan hubin pa siya, siya nagtatrabaho komo panday sa sarong planta nin asero sa Lyubertsy. Dangan siya nagbali sa Soviet Air Forces bilang piloto asin ta nakatoka sa Luostari Air Base, harani sa pagdolonan nin Norway bago siya napili para sa programang pang'espasyo nin Sobyet kairiba an lima pang  mga cosmonaut. Sunod pakatapos kan saiyang pagpaespasyo si Gagarin nagin deputy direktor sa pagtraining sa Cosmonaut Training Centre, na ipinangaran saiya ngapit. Siya man napili na deputy kan Soviet of the Union kan 1962 asin dangan Soviet of Nationalities, sunod-sunod na iginawad saiya sa lower asin kan upper chambers kan Supreme Soviet.


== Kataytayan nin mga ladawan ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Toltolan ==