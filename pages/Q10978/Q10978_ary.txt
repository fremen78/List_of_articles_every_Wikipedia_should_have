محمد نبيل بنعبد الله (3 يونيو 1959، الرباط - ) هو مطرجيم وديپلوماسي وسياسي مغريبي. هو دابا عضو فلحيزب د التقدوم ولشتيراكية من 1994 ؤ لأمين لعام د لحيزب من 2010.


== السياسة ==
ولّا رايس ديال الشبيبة لشتيراكية من 1994 حتال 1998، من موراها ف 1995 تنتاخب ف لبيرو السياسي ديال لحيزب د التقدم ولشتيراكية. ولّا مستاشار ديال لمجليس د لمقاطعة د أݣدال الرياض ف الرباط من 2003 حتال 2009. تنتاخب أمين عام ديال لحيزب ف 2010.
كان وزير ديال لتيصال وناطق رسمي ديال لحوكومة تاع دريس جطو مابين 2002 و 2007.
ولّا محمد بنعبدالله سفير ديال لمغريب فبلاد الطاليان ف 2009، وايني مادوزش فيها كتر من 3 شهور، حيتاش جرا عليه لوزير د لخاريجية فديك لوقت بسباب مدابزة وقعات مابين مراتو ومراة لوزير.
ولّا نبيل بن عبدالله وزير د السكنى والسياسة د لمدينة ف 2012 فلحوكومة د عبد الإله بن كيران و وزير ديال لمصاوبة د التراب د لبلاد و السكنى وسياسة لمدينة فلحوكومة ديال سعد الدين العتماني ف 2017. تّرا عليه من لپوسط فنفس لعام بسباب لفضيحة ديال لپروجي د "لحسيمة منارة لمتوسط".


== عيون لكلام ==