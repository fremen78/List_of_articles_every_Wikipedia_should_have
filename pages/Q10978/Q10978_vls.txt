E druve is e vrucht, botanisch geziën e beier, van de wynstok (Vitis vinifera) van de wynstokfamilie (Vitaceae), 'n hoetige klemplante. Druuvn groein mêestal in trosn.
D'n teelt van druuvn begost verzekers al 8.000 joar gelee'n. Ze word'n ves of in gedroogde vorm g'eet'n (rozyns) en z' hèn in vele dêeln van de weireld ook e culturele betêkenisse, surtout vanwege hunder rolle by 't moak'n van wyn. Andere product'n, van druuvn ofkomstig, zyn verschillige sôort'n confiteure, zop, azyn en olie. 
De mêeste druuvn komn uut land'n en gebiëd'n met e mild klimoat, lik de land'n in 't Middellandsche Zêegebiëd. Bepoalde streek'n in Duutsland, langst de Reyn en de Moezel zyn ook geschikt vo de druveteelt. Ook in Vloandern word'n druuvn gekwèekt  in dorp'n met heuvels lik in Hoeiloart en Overyse in Vlams-Broabant.