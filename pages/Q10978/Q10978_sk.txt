Hrozno môže byť:

(iný názov: strapec hrozna) súplodie (strapec) viniča hroznorodého resp. v širšom zmysle aj iné druhy či kríženci z čelade viničovité; skladá sa zo stopky, strapiny a z bobúľ.
len strapina a bobule (viniča hroznorodého)


== Strapec hrozna viniča hroznorodého ==
Strapec môže mať veľkosť od 100 do 300 mm, jeho tvar býva rozličný (napr. valcovitý, rozkonárený, kužeľovitý a pod.). Hrozno sa buď priamo konzumuje (stolové hrozno) alebo sa z neho vyrába víno.


=== Bobuľa ===
Bobuľa môže byť guľatá, vajcovitá, oválna, pretiahnutá, strukovitá alebo kónická a jej veľkosť je od 10 do 25 mm. 
Bobuľa sa skladá zo šupky, dužiny a semien. Šupka obsahuje farebné látky a aromatické látky. Biele odrody viniča majú zelenú, žltú, sivú a červenú šupku, modré odrody majú modrú, fialovú a čiernu šupku. V čase dozrievania je povrch šupky pokrytý tenkým voskovým povlakom. Šťava bobule je bez farby, len niektoré modré odrody majú farebnú dužinu. Obsahuje 15-25 hm. % skvasiteľných cukrov a 4-14 promile organických kyselín. Počet semien v bobuli je zvyčajne 2 kusy, ale existujú aj bez semenné odrody (používané na výrobu hrozienok). 


=== Látkové zloženie ===
Hrozno obsahuje 75-80 hm. % vody, 0,3-0,5 hm. % sacharidov, 0,3-1,2 hm. % kyselín, 1-3 hm. % trieslovín, okolo 1 hm. % dusíka a 6 - 10 hm. % popola.


== Referencie ==


== Zdroj ==
hrozno. In:  Encyclopaedia Beliana.  1. vyd.  Bratislava : Encyklopedický ústav SAV; Veda, 2010. 686 s.      ISBN 978-80-970350-0-6.   Zväzok 6. (His – Im), s. 249.