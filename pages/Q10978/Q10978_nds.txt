De Wienbeer oder (Wien)druuv is de Frucht van de Wienstock. Wienberen künnen rau egeten wörden, of verarbeed wörden. To’n Bispeel in: Marmedlaad, Druvensap, Rosinen, Krinten oder faken Wien un ook andere Dingen. Wienberen wasst in Druven uut 6 bet 300 Beren, un künnen swart, blau, gold, vigeleet, rood, rosa, bruun, parsik of witt van Klöör ween. De Blötied van Wienberen is meestentieds van Anfang Mai bet Enn van de Maand Juni. De Aren in de Harvsttied.
De Pitte van de Wienberen hett Procyanidin binnen, dat as stark Antioxidanz warken deit. Kernen un de Bulstern sünd ook en good Born för dat Antioxidativum Resveratrol.
Landen mit’t grootste Flach Wiengaardens bint in Spanien, Frankriek, Italien, USA, Iran, Rumänien, Portugal, Argentinien un Australien. 


== Soorten ==
Vitis vinifera, de belangriekste europääsche Druvensoorte, de gebruukt wördt för ’t Maken van Wien.
Vitis labrusca, ofkumstig uut Noord-Amerika. ’t Wördt sunnerlik gebruukt as Tafeldruve un soms ook Wien van to maken. Disss Druve kümp  van Oorsprong för in’t Osten van de Verenigde Staten van Amerika un Kannada.
Vitis riparia, een wilde Druvensoorte uut Noord-Amerika, wördt soms gebruukt bi’t Maken van Wien of  Marmelaad. Disse Druvensoorte kümp van Oorsprong för in’t osen van Amerika en in’t Noorden van Québec.
Vitis rotundifolia, wördt vöral gebrüükt in Marmeladen en Wienen. kümp van Oorsprong för in’t Süüdosten van Amerika, vanof Delaware bet an de Golf van Mexico.
Vitis aestivalis, Summerwien, de Soorte ’Norton’ wördt vöral gebruukt för’t Maken van  Wien. kümp van Oorsprong för in’t Ossen van Amerika.
Vitis vulpina, een amerikaansche Druvensoorte.
Vitis amurensis, de belangriekste asiaatsche Druvensoorte.
Vitis californica is belangriek för de kalifornische Wienindustrie, vanwegen sien Weerstaand tegen de Wienlüse, un is good tegen een kuul Kima.
Dat givt ok Hybriden, de uut Vitis vinifera un vitis labrusca krüüzt sind.


== Kiek ook bi ==
Wien


== Nettverwiese ==