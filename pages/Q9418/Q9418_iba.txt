Psikologi tu iya nya pansik pasal runding enggau untak. Iya mansik runding, asai ati, enggau ulah mensia enggau jelu. Psikologi ngembuan tuju deka nerangka chara runding bekereja. Iya mega beratika baka ni pengawa kitai bekaul enggau chara kitai berunding.
Mayuh pansik dalam psikologi digaga ba mensia. Taja pia, jelu mega dikena dalam pansik. Chunto iya nya pengkondisian klasik enggau pengkondisian operan.  Psikologi tu siti bidang subjek ti besai. Iya mungkur mayuh topik. Iya dibagi ngagai pampang. Psikologi ngembuan mayuh utai ti sama enggau bidang pansik bukai. Penemu dalam psikologi betumpang enggau penemu dalam sains anatomi, biologi, sains saraf enggau fisiologi. 
Orang ke gawa dalam bidang psikologi dikumbai psikologi. Seiku pakar psikologi nguji meretika chara runding bekereja ngambika sida ulih nulung mensia enggau jelu. Sida mesti nengah pelajar tinggi betaun-taun ngambika ulih nyadi orang ti profesyenal. Bala pengamal tu nguji nerangka baka ni runding befungsyen kediri (individu) enggau enggau orang bukai (sosial). Sida mega meda baka ni runding meri empas ngagai tubuh. Sida gawa enggau sains sosial, ulah, enggau kognitif.


== Malin ==