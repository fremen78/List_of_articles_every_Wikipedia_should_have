Le psychologia [psi-ko-lo-g√≠-a] es le studio del mente (psyche) human e su functiones, e le scientia que tracta del comportamento human et animal.


== Le methodos in le psychologia ==
Desde su genesis como disciplina, le psychologia se videva in necessitate de adjustar se le methodologia inductive empirico-analytic, imperante desde le seculo XVI. Ante ille seculo le scientia habeva disveloppate se a un tradition eminentemente deductive, ubi le phenomenos se explicava ab su adjustamento interpretative con le conceptiones philosophic o religiose del momento.
Si il nunc es certe que le ascription del psychologia al methodo scientific lo representava un avantiamento significative, specialmente concernente le studio del processos psycho-physiologic associate al perception, tamben es certe que le discomposition analytic del phenomenos psychic superior in actos positive face quasi impossibile su restructuration ulterior pro su comprension logic.
Le disveloppamento del scientia in le seculo XX dismontava le mystification que se habeva create circa le objecto, viste que le theoria del relativitate monstra le interdependentia inter le materia e le movimento, le objecto e le action. Nonobstante, observante le essentia del differente methodos de investigation, nos trova que tote le scholas de psychologia usa le schema stimulo e responsa, independentemente del emphase del application practic que on face de illo; in realitate, le discrepantias surge ab le interpretation theoric que le investigatores assigna al distincte milieus e al consequentias.
Vygotski, Wallon e Piaget coincide in le proposition de superar le acto static que on pretende parlar per se mesme e recognosce que le mesme phenomenos pote acquirer significationes differente, secundo le structura que los junge. 
In iste respecto Vygotski convoca un vision genetic del mente, durante que Piaget propone le Methodo clinic experimental e Wallon rejecta qualque methodo que tenta introducer modificationes substantial in le natura del personas studiate.
Super le base de un approximation dialectic al analyse del historia human, se propone un nove methodo de investigation que pretende le analyse del functiones psychologic superior e que es formate per tres principios:

Analyse del processo in opposition al analyse del objecto.
Explication verso description.
Le problema del Conducta fossilisate.
Le methodo exposite plus in alto non es altere que le experimental, que semper aspira a un nivello explicative e non descriptive, plus commun del methodologias correlational psychologia experimental.


== Vide etiam ==
Mente
Pensamento
Intellecto