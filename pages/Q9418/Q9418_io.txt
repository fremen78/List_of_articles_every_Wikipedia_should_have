Psikologio esas aplikita cienco qua studias la mento e la kondukto. Ol esis originale la fako de filozofio koncerninta la mento, pose la cienco di la mento, e nun ordinare la cienco di konduto, sive di homi, sive di animali.
Ol relatas antropologio e somatologio. Klare psikologio unlatere konektesas kun medicino, ed altralatere kun sociologio. Esas plura interrelatanta faki di homala psikologio. 

Experimental psikologio embracas omna psikologial explori da psikologo.
Sociala psikologio uzas statistiko ed altra metodi por explorar l'efekto dil grupo ye la konduto da individuo (videz anke cibernetiko, industrial psikologio).
Aplikita psikologio uzas praktikale la deskovri e teorii di psikologio.
Kompariva psikologio koncernas diferi en la konduto di diferanta speci di animali, inkluzite homo.
Dum la 20ma yarcento la maxim importanta produkturi di psikologio esas psikiatrio e psikoanalizo. Amba koncernas la kuraco di mentala maladeso.
Du diferanta faki devenis del psikoanalizo da Sigmund Freud: analizala psikologio da Carl Gustav Jung, ed individuala psikologio da Alfred Adler.
Kelka Psikologi:

William James
Francis Galton
Wilhelm Wundt
Sigmund Freud
Carl Gustav Jung
Alfred Adler
Jean Piaget


=== Referi ===


=== Extera ligili ===
Ansia Psychology University of Rome Research (it)
In-Mind, Quarterly Magazine for Social Psychology