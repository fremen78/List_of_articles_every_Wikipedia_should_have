La psikolojiya es la sensia ke estudia los prosesos mentales i la psike, tanto en personas komo en animales.
Del grego psike, alma i logos, tratado, sensia. Literalmente signifika "sensia del alma". Según lo ke se entienda por psike se define a la psikolojiya kontemporáneamente komo uno de estos dos konseptos, o una kombinasión de los dos:

Sensia ke estudia el komportamiento de los organismos individuales en interaksión kon su ambiente.
Sensia ke estudia los prosesos mentales de los individuos.


== Orijen de la palavra "Psikolojiya" ==
Se supone ke Phillip Melanchton akunyó la palabra psikolojiya; ma otros dizen ke no es ansi puesto ke se konservan todos sus eskritos i el término no figura en ninguno de eyos.
Marko Marulik (1450 - 1524) la utilizó en un eskrito ke se titulaba "Psikhiolojia de ratione animae humanae" de kuya eksistensia se sabe por referensias de otros autores pues el teksto está perdido. 
En la époka klásika Aristóteles define en “De Anima” el alma komo “la entelekia primera de un kuerpo natural ke en potensia tiene vida”. 
En términos modernos se podriya entender esto komo la realizasión de la kapasidad propia de un organismo. Según esta definisión, por analojiya lo mismo ke el akto de ver es al ojo, los es el alma organismo.
En el siglo XVI, la psikolojiya era konsiderada algo ansi komo la parte de la teolojiya ke se okupaba por el estudio del alma.


== Los métodos de la psikolojiya ==
Desde su génesis komo dissiplina, la psikolojiya se vio en la nesesidad de ajustarse a la metodolojiya induktiva empririko-analitika, imperante desde el siglo XVI. Rekordemos ke antes de ese siglo la sensia se habiya desarroyado adyentro de una tradisión eminentemente deduktiva, onde los fenómenos se eksplikaban a partir de su ajuste interpretativo kon las konsepsiones filosófikas o relijiosas del momento.
Si bien es sierto ke la adskripsión de la psikolojiya al método sientifiko le representó un avanse signifikativo, espesialmente en lo konserniente al estudio de los prosesos psikofisiolójikos asosiados a la persepsión, tambyen es sierto ke la deskomposisión analitika de los fenómenos psikikos superiores en hekhos positivos hase kasi imposible su reestrukturasión ulterior para su kabal komprensión.
El desarroyo de la sensia en el siglo XX desmontó la mistifikasión ke se habiya kreado alderredor del objeto, ya ke la teoriya de la relatividad muestra la interdependensia entre la materia i el movimiento, el objeto i la aksión. Sin embargo, observando la esensia de los diferentes métodos de investigasión, enkontramos ke todas las eskuelas de Psikolojiya utilizan el eskema estimulo-respuesta, independientemente del enfoke ke tengan i de la aplikasión práktika ke hagan de él; en realidad, las diskrepansias surjen a partir de la interpretasión teórika ke los investigadores asignan a los distintos entornos i a las konsekuensias.
Vygotski, Wallon i Piaget koinsiden en el propósito de superar el hekho estátiko ke pretende hablar por si mismo i rekonosen ke los mismos fenómenos pueden adkirir signifikasiones diferensiadas, según sea la estruktura ke los engloba. Al respekto Vygotski konvoka una visión jenétika de la mente, mientras Piaget propone el método kliniko-eksperimental i Wallon rekhaza kualkier método ke intente introdusir modifikasiones sustansiales en la naturaleza de las personas estudiadas.
Sovre la base de una aproksimasión dialéktika al análisis de la istoria humana, se propone un nuevo método de investigasión ke pretende el análisis de las funsiones psikolójikas superiores i ke está formado por tres prinsipios:

Análisis del proseso en oposisión al análisis del objeto.
Eksplikasión versus deskripsión.
El problema de la kondukta fosilizada?.


== Enlasos eksternos ==
Psychoworld.sk - human psychology news
Ansia Psychology University of Rome Research (it)
In-Mind, Quarterly Magazine for Social Psychology