Nelson Mandela (* 18. Juli 1918 ä Mvezo, Transkei, Südafrika, † 5. Dezember 2013), dä eejentlich Rolihlahla Dalibhunga Mandela hosch, watt ösu völl wi „Aaß van önö Boom“ heescht, woch vreuer enne van d bekanndste Jechner van d Apartheed un dr 1. schwazze Präsident va Südafrika no öt Äng van d Apartheed.


== Sii Lääve ==
Nelson jehüüd öt Volk van d Xhosa a, studiierde un wood Räätsvordriiner. Hä vorbraad 27 Joohre en ö Jevängnis va Südafrika. Mandela woch dreimoll vorhiirod un hod 6 Kenger.
Dörch sing Zojöhürichkeet zo dr Stamm Xhosa jehood hä och zo öt Könnigshuus van Thembu. Hä vorbraad ön schünn Kengkheed oohne jruuße Schwiirichkeete. No Kniiß met d Rejiirung van sing Provinz vorloor hä si Amt un si Jeld. 
No si Studium wood hä Räätsvordriiner un vong a, sisch en d Politik jäje d Apartheed z bötätije. 1942 troon hä dr ANC beij. No dr Siij van d NP wood hä dr Chef van der ANC. Hä wood vorhafft, ävver spiir vreij jesproche. 
Dörch önö Vörvall em Joohr 1960, beij dem Schwazze erschooße woode, entscheed Mandela vöör sisch, dat öt nüüdich wöör, met Jewalt jett jäje d Apartheed z ongernemme. 1961 wood hä dr 1. Mann van dr bewaffnede Vleuel van dr ANC, watt häm ön lävenslang Jevängisstroof äbraat. Di solld hä zm Deel ob „Robin Ailand“ aavsetze.
1985 boone häm d Wisse a, hä kütt us öt Jevängnis vreij, wenn hä zosätt, nüüß mi jäje d Apartheed met Waffe ongernämme z wälle. Hä leehnde aav.
Am 11. Februar 1990 wood Mandela vreijjelosse. Hä vong zsamme met Wellem de Klerk önö jewaltloose Wääch vott van d Apartheed.
1993 wood häm zsamme met de Klerk dr Nobelpriiß zojesproche.
No d Waahle em Joohr 1994 wood hä dr 1. schwazze Präsident va Südafrika. Hä däng si beitstes, öm oohne Jewalt dr Övverjang en önö apartheedvreije Staat z realiseere.
Em Juni 1999 troon Nelson Mandela als Staatspräsident zöröck.


== Websijje ==
Mandela-Biografie Övver der ANC
Nelson Mandela Faundeichon