Nelson Rolihlahla Mandela (janam: 18 July 1918) South Africa ke pahila President rahaa jiske fully-represented democratic election me chuna gais rahaa, aur uu pahila black President bhi rahaa.
Mandela ke janam Transkei region me bhaes rahaa. Jab uu nau saal ke rahaa tab uske pitaji ke maut hoe gais rahaa. Uu 1941 me Fort Hare University me parrhe ke baad Johannesburg gais. 1944 me uu African National Congress Youth League ke suruu kare me madat karis. Uu kuchh din me iske leader ban gais  jiske kaaran sarkar uske apartheid policy ke threat samghis. 1964 me uske jahel me kar dewa gais jisme se uske 27 saal baad 1990 me chhorra gais. 1993 me uske Nobel Peace Prize dewa gais rahaa.  Mandela 10 May 1994 se lae ke 1999 talak South Africa ke President rahaa.