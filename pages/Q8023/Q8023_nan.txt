Nelson Rolihlahla Mandela (1918 nî 7 goe̍h 18 ji̍t – 2013 nî 12 goe̍h 5 ji̍t) sī chhut-sin Lâm-hui Transkei ê kek-bēng-ka, chèng-tī-ka kiam chû-siān-ka. Mandela pī khòaⁿ chò sī Lâm-hui ê kok-hū. 1993 nî chì 1997 nî nî-kan chhut-jīm Lâm-hui Chóng-thóng; Mandela sī tē-it ūi keng-iû bîn-chú phó͘-soán soán-chhut ê Lâm-hui goân-siú. Mandela tī jīm-lāi tì-le̍k chāi hòe-tî Lâm-hui tn̂g-nî ê chéng-cho̍k keh-lī chè-tō͘ kap si̍t-hiān chéng-cho̍k chi-kan ê hô-kái, pēng-chhiáⁿ siau-tî sàn-chhiah hām put-kong. Sin-ûi Hui-chiu kok-ka-chú-gī hām bîn-chú siā-hōe-chú-gī chiá, Mandela tī 1990 chì 1997 nî-kan chhut-jīm Hui-chiu Bîn-cho̍k Gī-hōe ê chú-se̍k; 1997 chì 1999 nî chhut-jīm Hui-tông-bêng ê pì-su-tiúⁿ.