Nelson Rolihlahla Mandela (dem bon am for July 18, 1918 and e kpai for Disemba 5, 2013), wey pipo sabi as Nelson Mandela, na di lait Saut Afrika politishian and aktivis. For April 27, 1994, dem mek am di fes Presido of Saut Afrika wey bot blak and oyibo pipo vote for. E na also one taim fes blak Presido of im kontri, Saut Afrika.
Dem bon Mandela for Mvezo, Saut Afrika and im bi memba of di Thembu roya famili.
Im gofment show konsan abaut endin apatide, kolor bad belle and povati for im kontri. As a biliva of soshalisim, e wok as di Presido of di Afrikan Nashonal Kongres fom 1991 rish 1997. Na im mek niu Konstitushon of Saut Afrika for 1996 wey forbid eni diskriminashon wey konsan langwej, relijon, hadicap and setua orihentashon, not jos kolor bad belle. Mandela na di bifor Seketari Jenera of di Non-Aligned Mofment fom 1998 rish 1999.
Mandela don kolet mor dan 250 awods, inkludin di 1993 Nobel Pis Priz, di Amerika Presido Meda of Fridum and di Soviet Orda of Lenin. Pipo dey kol am wit im Xhosa klan nem, Madiba, or Tata ("Papa"). Dem dey si am as a hiro and im akshons don give plenti pipo hope.
Mandela bi dey sik for som years afta e don retaya. Dem put am for huspito for 2013 becos of im lung infeshon. Mandela kpai fom di siknes for Disemba 5, 2013 for Houghton Estate wey dey for Johanisbog. E bi 95 years old.
For 29 Septemba 2022, Isaiah Ogedegbe rait one poem abaut Nelson Mandela to prez im laif.


== Wie dem gada di tori ==