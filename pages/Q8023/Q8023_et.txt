Nelson Rolihlahla Mandela (18. juuli 1918 Mvezo – 5. detsember 2013 Johannesburg) oli Lõuna-Aafrika Vabariigi poliitik ja inimõiguslane, Lõuna-Aafrika Vabariigi president, rahvuselt koosa.
Enne presidendiks valimist oli ta apartheidivastase liikumise aktivist ja viibis alates 1962. aastast 27 aastat vanglas. Vangistuse ajal kujunes ta apartheidivastase võitluse sümboliks. Pärast vabanemist 11. veebruaril 1990 propageeris ta leppimispoliitikat, mis lihtsustas üleminekut demokraatlikule riigikorrale. Ta valiti presidendiks esimestel vabadel ja demokraatlikel valimistel LAV-s 27. aprillil 1994. Tema ametiaeg kestis 1999. aastani. 


== Tunnustus ==
1993 – Nobeli rahuauhind (koos Frederik de Klerkiga)
1994 – valiti Ameerika Filosoofiaseltsi välisliikmeks
2005 – Vürst Jaroslav Targa I järgu orden
2007 – Londonis avati Nelson Mandela pronkskuju (28. augustil 2007)


== Isiklikku ==
Nelson Mandela oli kolm korda abielus. Esimene abielu Evelyn Ntokoga kestis 13 aastat (1944–1957) ja neil oli 4 last, kellest vanem tütar suri 9-kuuselt, vanem poeg Madiba 1967 autoõnnetuses ja noorem poeg Makgatho 2005 AIDS-i. Abielu lagunes, sest naine liitus Jehoova tunnistajatega.
Tema abielu Winnie Madikizela-Mandelaga kestis 38 aastat, millest suurema aja ta oli vangis. Pärast vabanemist asusid nad aprillis 1992 lahku elama ja abielu lahutati märtsis 1996. Abielu kahjustasid Winnie Mandela süüdistamine inimröövis ja mõrva organiseerimises.
Oma 80. sünnipäeval, 18. juulil 1998 abiellus ta endise Mosambiigi presidendi Samora Macheli lese Graça Macheliga, kellest sai esimene inimene maailmas, kes on olnud abielus kahe presidendiga.


== Välislingid ==

Katkendid autobiograafiast
Mandela's life and times, BBC News
Landmark's in Mandela's Life, BBC News, 16. juuni 1998
Mandela: South Africa's golden export, BBC News, 16. juuli 1998
Mandela: Prisoner turned president, BBC News, 28. oktoober 1998
Mandela's jail named World Heritage Site, BBC News, 2. detsember 1999
Nelson Mandela: A nations icon, BBC News, 10. juuli 2008
Mandela celebrates 90th birthday, BBC News, 18. juuli 2008
The Real Mandela
Nelson Mandela sings about killing whites