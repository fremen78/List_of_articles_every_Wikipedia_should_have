Bagdadas (arab. بغداد = Baghdād) – Irako sostinė ir didžiausias miestas. 9 mln. gyventojų (2015 m.). Tai uostamiestis, išsidėstęs vakariniame Tigro krante. Vienos kartos laikotarpyje miestas tapo pagrindiniu mokslo ir prekybos centru. Yra tarptautinis oro uostas. Išvystyta naftos ir lengvoji pramonė. Keli universitetai.
Mieste yra Zubaidos mauzoliejus (XIII a. pradžia), Dustansirijos medresė (XIII a.), Bab al Vastanio vartai (XIII a.), Musos al Kadimo mauzoliejus (dar vadinamas Auksine mečete; XVI a.), Irako muziejus ir kt.


== Istorija ==
Bagdadą 762 m. įkūrė Abasidų dinastijos antrasis kalifas Al Mansura kaip Abasidų sostinę. IX–X a. miestas buvo pagrindinis Artimųjų Rytų ekonomikos ir kultūros centras. Nuo XVII a. iki 1917 m. priklausė Osmanų imperijai, vėliau užėmė britų kariuomenė, 1920–1921 m. buvo britų mandatinės teritorijos administracinis centras. 1921–1958 m. Irako karalystės, o nuo 1958 m. – respublikos sostinė. 2003 m. miestą užėmė JAV kariuomenė.


== Pavadinimo kilmė ==
Miesto pavadinimas persiškai reiškia „dievo duotas“, „dievo dovana“ (bagh – dievas + dad – duotas).


== Galerija ==

		
			
			
		
		
			
			
		
		
			
			
		
		
			
			
		


== Sportas ==
Futbbolo ir sporto klubai
Amanat Baghdad (sporto klubas); futbolo ekipa;
Al-Hudood FC (Huhudo futbolo klubas);
Al-Hussein SC (sporto klubas); futbolo ekipa;
Al-Kahrabaa FC (futbolo klubas);
Al-Karkh SC (sporto klubas); futbolo ekipa;
Al-Naft SC (sporto klubas); futbolo ekipa;
Al-Quwa Al-Jawiya (sporto klubas); futbolo ekipa;
Al-Shorta SC (policijos sporto klubas); futbolo ekipa;
Al-Sinaat Al-Kahrabaiya futbolo ekipa;
Al-Talaba SC sporto klubas; futbolo ekipa;
Al-Zawra'a SC sporto klubas; futbolo ekipa;
Stadionai
Amanat Baghdad stadionas; talpa 5 tūkst. žiūrovų.
Kachrabaa (al-Kahrabaa) stadionas;
Karcho (al-Karkh) stadionas;
Naftos (al-Naft) stadionas;
Al-Quwa Al-Jawiya stadionas;
Šaabo (al-Šaabo) stadionas; talpa 18,5 tūkst. žiūrovų;
Al-Sinaat Al-Kahrabaiya stadionas; talpa 4 tūkst. žiūrovų;
Talabos (Al-Talaba) stadionas; talpa 8 tūkst. žiūrovų.
Tadži (al-Tadži) stadionas.
Zavros stadionas (angl. Al-Zawraa Stadium), kurio talpa 15,4 tūkst. žiūrovų.


== Šaltiniai ==