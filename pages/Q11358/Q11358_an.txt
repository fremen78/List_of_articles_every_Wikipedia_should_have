Os hidratos de carbonio u glucidos son biomoleculas organicas formatas por carbonio, hidrocheno y oxicheno. Os monomers basicos d'os glucidos son os monosacaridos, de formula empirica CnH2nOn, ye dicir (CH2O)n, por o que se creyeba que yeran atomos de carbonio unitos a moleculas d'augua, u "carbonio hidratato" d'on que se derivo lo suyo primer nombre, "hidratos de carbonio"; os dos zaguers elementos se troban en os glucidos en a mesma proporción que en l'augua, d'aquí viene o suyo nombre d'hidratos de carbonio, encara que a suya composición y as suyas propiedaz no corresponden con ista definición. Encara que dende fa tiempo se sape que ixo no ye verdat, continan emplegando-se de traza inexacta os termins d'hidrato de carbonio y carbohidrato ta designar-los (mas que mas en dietetica).
A realidat ye que os monosacaridos son formatos por una curta cadena de carbonios (de tres a siet), un d'os cuals leva un grupo carbonil y a resta grupos hidroxil (-OH) y atomos d'hidrocheno.
Os hidratos de carbonio u glucidos se pueden clasificar seguntes o numero de monomeros u unidaz moleculars que los forman. Os monosacaridos presentan un solo monomero. Os disacaridos son formaus por dos monomeros u monosacaridos, os oligosacaridos son formaus por un numero mes gran (por un regular entre tres y diez monosacaridos), y os polisacaridos (mas de diez, a sobén mils). Seguntes clasificacions cambian os limites entre ixas categorías, os disacaridos se considerarían una clase de oligosacarido y os polimeros de 20 monosacaridos s'asimilarían a los oligosacaridos.


== Monosacaridos ==
Os monosacaridos son polialcols con un grupo cetona u aldeído. Estos grupos pueden reaccionar con grupos alcol d'a mesma molecula y fer que a molecula prenga una forma ciclica, que será un hemicetal u un hemiacetal respectivament.
Os monosacaridos son solubles en augua, dulces y cristalizables. Os cristals de monosacaridos pueden caramelizar cuan si los escalfamos prou.
Entre os monosacaridos con 6 atomos de carbonio destacan a glucosa, a fructosa y a galactosa.


== Vinclos externos ==
 Se veigan as imáchens de Commons sobre l'hidrato de carbonio.