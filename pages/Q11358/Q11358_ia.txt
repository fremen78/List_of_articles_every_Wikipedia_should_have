Un carbohydrato o hydrato de carbon es un composito organic con le formula empiric Cm(H2O)n 
(ubi m pote esser differente ab n); que es, consiste solmente de carbon,  hydrogeno, e oxygeno, con un ration de atomos de hydrogeno a oxygeno de 2:1 (como in aqua).  
Carbohydratos pote esser vidite como hydratos de carbon, in consequentia de lor nomine. Structuralmente, totevia, il es plus exacte de vider los como 
polyhydroxy aldehydes e cetonas.
Le termino es le plus commun in le biochimia, ubi illo es un synonymo de saccharido. Le carbohydratos (saccharidos) es dividite in 4 gruppos chimic:  
monosaccharidos, disaccharidos, oligosaccharidos, e polysaccharidos. Generalmente, le monosaccharidos e disaccharidos, 
que es plus parve (plus basse peso molecular) carbohydratos, es communmente referite como sucros.
 
Le parola saccharido es derivate ab le grec s√°kkharon, que significa "sucro". 
Ben que le nomenclatura scientific del carbohydratos es complexe, le nomines del monosaccharidos e disaccharidos saepe fini in le suffixo -osa. 
Pro exemplo, sucro sanguinee es le monosaccharido glucosa, sucro del tabula es le disaccharido sucrosa, e sucro lactic es le disaccharido lactosa (vide illustration).
Carbohydratos exeque rolos numerose in organismos vivente. Polysaccharidos servi pro le immagazinage de energia (tal como fecula e glycogeno), e como componentes structural  
(pro exemplo, cellulosa in plantas e chitina in arthropodos e fungos). Le 5-carbon monosaccharido ribosa es un componente importante de coenzymas 
(tal como, ATP, FAD, e NAD) e le spina del molecula genetic cognoscite como RNA. 
Le relate deoxyribosa es un componente de ADN. Saccharidos e lor derivativos include multe altere importante biomoleculas que exeque rolos importante in le systema immunitari, 
fertilisation, impedir del pathogenesis, coagulation sanguinee, e in le disveloppamento.

In le scientia del alimentos e in multe contextos non-formal, le termino carbohydrato saepe significa alicun alimento que es particularmente ric in le complexe carbohydrato fecula 
(tal como cereales, pan, e pasta) o simple carbohydratos, tal como sucro (trovate in confectos, confecturas, e desserts).


== Vide etiam ==
Chimia organic


== Referentias ==