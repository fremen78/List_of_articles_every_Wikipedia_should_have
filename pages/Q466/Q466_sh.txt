World Wide Web [wɜːld waɪd wɛb] (engl. svjetska mreža, akr. WWW ili www [ˈdʌbəljuː ˈdʌbəljuː ˈdʌbəljuː], udomaćeno [ʋê ʋê ʋê], odn. W3 [ˈdʌbəljuː θɹiː]) ili, jednostavno, web (engl. izg. [wɛb], udomaćeno [ʋêb]) (engl. tkanje; paučina; mreža), informacijski prostor s otvorenim kodom gdje su dokumenti i drugi web resursi identificirani URL-ovima, međusobno povezani hipertekstualnim linkovima i pristupačni putem interneta. Katkad se naziva jednostavno mreža. World Wide Web imao je središnju ulogu u razvoju informacijskog doba i primarni je alat koji milijarde ljudi upotrebljava za interakciju na internetu.
World Wide Web izumio je 1989. engleski znanstvenik Tim Berners-Lee. God. 1990. on je napisao prvi web browser dok je radio na CERN-u u Švicarskoj.
Web stranice su primarno tekstualni dokumenti formatirani i anotirani s pomoću HyperText Markup Languagea (HTML). Web stranice mogu osim formatiranog teksta sadržavati slike, video i softverske komponente koje se u korisnikovu web browseru renderiraju kao koherentne stranice s multimedijalnim sadržajem. Uklopljeni hiperlinkovi dopuštaju korisnicima da navigiraju među web stranicama. Mnogostruke web stranice sa zajedničkom temom i/ili zajedničkim nazivom domene mogu se zvati website. Sadržaj websitea može uvelike pružati izdavač ili može biti interaktivan u slučaju kad korisnici sami doprinose sadržaju ili sadržaj ovisi o korisnicima i njihovim akcijama. Websiteovi mogu biti većinom informativni, primarno namijenjeni za zabavu ili uvelike imati komercijalnu svrhu.


== Povijest ==
Web su stvorili Englez Tim Berners Li i Belgijanac Robert Cailliau 1989. godine, radeći u CERN-u u Genevi u Švicarskoj.


== Opis ==

Web je jedna od usluga interneta čije se informacije prenose preko protokola koji se zove HTTP. HTTP je skraćenica od engleskog Hypertext Transfer Protocol.
Komponente weba su web server, web klijent, HTML (Hypertext Markup Language), URL (Uniform Resource Locator) i HTTP (Hypertext Transfer Protocol). To je protokol, tj. skup pravila koja se koriste za prijenos hipertekst dokumenata (Web stranica) između dva računala. Najčešće traženi sadržaji su HTML dokumenti, tj. Web stranice.
Web stranica je zapravo tekst kodiran HTML jezikom, koji sadrži linkove, a može sadržavati i slike te audio i video zapise. Dok je web sajt (site) skup smisleno povezanih Web stranica koje se nalaze na nekom Web serveru. Pregledanje ovih stranica se vrši putem posebnih programa odnosno web preglednika (Internet Explorer, Opera, Mozilla Firefox, Safari itd.).
Besplatni web sajtovi obično imaju svoju URL adresu u sljedećem obliku: www.domenski-naziv.com te većinom dobivaju novac kroz svoje oglase (en. adds ili advertisements).


== Povezano ==
alati za razvoj weba
elektroničko izdavaštvo
internetska sigurnost
internetske metafore
lista websiteova
Prestel
streaming
Web 1.0
web graf
web pismenost


== Reference ==


== Eksterni linkovi ==