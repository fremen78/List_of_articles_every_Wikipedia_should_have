Mississippi je rieka pretekajúca USA. Je to najdlhšia rieka v Severnej Amerike (počítajúc prítok Missouri).
Mississippi pramení v jazere Itasca, západne od Horného jazera. Na hornom toku sú hydroelektrárne, na dolnom toku početné meandre a staré riečne ramená. Rieka je splavná od Minneapolisu do New Orleansu pre veľké lode (3 130 km). Prekážkami plavby sú skalnaté prahy, pohybujúce sa piesky a kolísavý vodný stav.
Mississippi ústi do mora rozsiahlou deltou (36 000 km²), ktorá privádza každoročne 400 miliónov ton naplavenín. Celé povodie Mississippi je významnou dopravnou cestou a je spojené prieplavmi s Veľkými jazerami.


== Iné projekty ==

 Commons ponúka multimediálne súbory na tému Mississippi (rieka)