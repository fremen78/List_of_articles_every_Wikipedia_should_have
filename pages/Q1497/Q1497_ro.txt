Mississippi [ˌmɪsɪˈsɪpɪ] (în engleză Mississippi River) este un fluviu din America de Nord (SUA) cu o lungime de  3.778 km.  Mississippi izvorăște din Lacul Itasca în partea de nord a statului Minnesota. Se unește cu afluenții săi principali Missouri și Meramac lângă orașul St. Louis, Missouri, iar cu Ohio în statul Illinois. În afară de regiunea Marilor Lacuri fluviul asigură cu apă întregul ținut dintre Munții Stâncoși în vest și Munții Apalași în est.
Fluviul Mississippi curge prin zece state nord americane Minnesota, Wisconsin, Iowa, Illinois, Missouri, Kentucky, Arkansas, Tennessee, Mississippi și Louisiana, înainte de vărsarea sa printr-o deltă largă, la circa 160 km în sudul orașului New Orleans în Golful Mexic.


== Izvorul ==
Spre deosebire de alte fluvii mari, Mississippi nu are mai multe izvoare. El izvorăște din lacul Itasca sub forma unui pârâu cu o lățime de 5 m. Coordonatele lacului sunt  47° 15' latitudine nordică și 95° 12' longitudine vestică, fiind situat la o altitudine de 512 m.


== Etimologie ==
Numele fluviului provine din limba indienilor Algonkin, din combinația cuvintelor  messe = mare și sepe = apă.
Fiind frecvent tradus din această limbă ca „Tatăl apelor”. O altă posibilitate ar fi proveniența numelui din limba indienilor  Anishinabe și anume Messipi = „Marele Râu”


== Afluenți ==
Afluenți pe stânga:

Râul St. Croix
Black River
Râul Chippewa
Râul Rock
Râul Wisconsin
Illinois River
Râul Kaskaskia
Râul Ohio
Hatschie River
Râul Yazoo
Big Black River
Afluenți pe dreapta:

Râul Minnesota
Root River
Turkey River
Iowa
Des Moines
Skunk River
Salt River
Missouri
Râul St. Francis
White River
Râul Arkansas
Red River


== Delta fluviului ==
Mississippi se varsă sub forma unei delte cu o suprafață de 28.600 km², cea mai mare gură de vărsare din lume. Fluviul la vărsare este compus din cinci brațe principale pe teritoriul statelor  Louisiana, Arkansas și Tennessee.
Cantitatea zilnică de sediment adus de fluviu fiind de 1,5 milioane de tone. Inundațiile periodice cu depuneri de mâl, face ca aceste regiuni să fie deosebit de fertile, regiunea este bogată în pește (1 miliard de kg de pește anual)
Cultivarea în regiunea deltei este favorabilă culturii de: orez, bumbac, trestie de zahăr și soia.
O problemă a acestei regiuni este scufundarea treptată a uscatului care duce la urcarea nivelului marin cu apă sărată eutrofie.


== Adâncime ==
La izvorârea sa din Lacul Itasca, Mississippi are o adâncime de aproximativ 0,9 m. Adâncimea medie a râului Mississippi între Saint Paul și Saint Louis este cuprinsă între 2,7-3,7 m, partea cea mai adâncă fiind Lacul Pepin, care are 6–10 m adâncime medie și o adâncimea maximă de 18 m. Între Saint Louis, unde râul Missouri se varsă în Mississippi, și Cairo, Illinois, adâncimea este în medie de 9 m. În aval de Cairo, Illinois, după confluența râului Ohio, adâncimea medie este de 15-30 m. Cea mai mare adâncime a fluviului Mississippi este în apropiere de New Orleans (la Algiers Point), unde acesta ajunge până la 60 m adâncime.


== Localități de pe Mississippi ==


== Istoric ==
Înainte de sosirea primilor coloniști spanioli, între anii 700 și 1600 a existat pe cursul fuviului o cultură dezvoltată.
Hernando de Soto la 8 mai 1541 a fost primul european, care descoperă si numește fluviul Rio de Espiritu Santo. În anul  1673 pornesc o expediție Louis Joliet și Jacques Marquette de cercetare a regiunii, una dintre cele mai mari expediții de cercetare de pe Mississippi. Primul european care ajunge în delta fluviului a fost René-Robert Cavelier, Sieur de La Salle în 1683.
O lungă perioadă de timp, fluviul a format granița între regiunile colonizate de europeni și teritoriul indian Cherokee prevăzut ca rezervație indiană.
Fluviul are și o mare importanță comercială cu privire la transportul pe apă, având un rol important în războiul civil american.
Din anul 1812 circulă pe fluviu vaporul cu roată de propulsie a lui Robert Fulton făcând ruta între New Orleans și Natchez. Până în 1817 erau deja pe fluviu 17 vapoare cu abur, în anul următor deja 31, în 1820 erau 69, ca în anul 1850 să se atingă cifra de 740 de vapoare cu aburi. Rutele mai frecvente erau între New Orleans și Louisville, sau între New Orleans și Natchez. În afară de călători, se transportau pe vase mari cantități de bumbac.
Traficul fluvial scade după apariția căii ferate, în 1838 fiind construită prima linie de cale ferată între Vicksburg-Jackson. Fluviul devine mai cunoscut prin povestirile romancierului american Mark Twain.


== Note ==


== Vezi și ==
Navigația cu nave cu aburi pe Mississippi
Listă de fluvii
Listă de superlative geografice
Hannibal (Missouri)


== Legături externe ==

Video clip Paul Robeson - „Ol' Man River” Fluviul Mississippi
Mississippi River Arhivat în 10 iunie 2007, la Wayback Machine., project of the American Land Conservancy Arhivat în 20 mai 2009, la Wayback Machine.
Friends of the Mississippi River
Mississippi River Challenge– annual canoe & kayak event on the Twin Cities stretch Arhivat în 25 februarie 2011, la Wayback Machine.
Mississippi River Field Guide Arhivat în 8 februarie 2011, la Wayback Machine.
Mississippi National River and Recreation Area (MN) from the NPS
Mississippi River Facts from the NPS