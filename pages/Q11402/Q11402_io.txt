Forco esas anciena intuicala nociono, indikinta mekanika povo sur kozo, ed anke, metafore, volar-povo.
Pos la studii da Newton kreesis plu preciza defino: forco esas mekanikal ago kapabla por krear acelero, to esas la modifiko di rapideso di ul objekto (o parto di objekto), to qua induktas movo o deformo di objekto.


== Historio ==
Konceptajo di forco esas anciena, ma tamen longe ne havas uzebla defino. Nam, diverse kam fizika grandesi kom longeso o pezo, forco esas abstrakta nociono, qua ne povas esar sizita per direta observo, e qua reprezentas ja modeleblo di mondo. Forci ne vidas su, ul ne esas mem reala, ul esas nur expliko di videbla efekti.
Archimede dum studio di problemo pri lever-brakio ekvokis korp-pezo sen explikar pluse to ke komprenas pri. Dum puli-studio, forco nociono uzesas konfuze kom esinta la tensiono en filii. Mem la problemo di inklina plano o ta di korp-falio solvesis da Galilei sen apelar pri explicite ad nociono di forco.