En fisica, una fuerza (d'o latín < FORTIA) (a sobén simbolizata como F) ye una acción que prevoca una perturbación en a cantidat de movimiento d'un cuerpo. O vector suma de totas as fuerzas que actúan sobre un cuerpo, a fuerza neta u fuerza resultant, ye proporcional a l'acceleración y a la masa d'o cuerpo. En un cuerpo amplo una fuerza tamién puet causar rotación, deformación u cambios de presión. Os efectos rotacionals son determinatos por o momento, mientres que a deformación u o cambio de presión son determinatos por a tensión mecanica que creyan as fuerzas. Matematicament, a fuerza neta ye identica a lo ritmo de cambio en o tiempo d'a cantidat de movimiento d'o cuerpo sobre o que actúa. En tanto que a cantidat de movimiento ye un vector (tien una magnitut y una dirección), a fuerza tamién será un vector.


== Referencias ==


== Bibliografia ==
(ca) Joaquim Agulló i Batlle, Mecànica de la partícula i del sòlid rígid, Publicacions OK Punt, Barcelona, 1995, ISBN 84-920850-0-2.
(es) Landau & Lifshitz: Mecánica, Ed. Reverté, Barcelona, 1991. ISBN 84-291-4081-6.