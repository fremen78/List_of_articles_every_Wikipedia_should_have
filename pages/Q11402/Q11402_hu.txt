Goldmann Ernő (Náchod, Csehország, 1862. – Berlin, 1932. februárja) zsidó származású magyar építész.


== Élete ==
Életéről kevés adat ismert. A századforduló idején működött, és több eklektikus (elsősorban neobarokk) stílusú budapesti bérház tervezése, illetve kivitelezése fűződik a nevéhez. Némely épületét Sziklai Zsigmonddal közösen tervezte és készítette el.
Goldmann az 1890-es években Budapest legfoglalkoztatottabb építészei közé tartozott, aki egész utcasorokat épített, s egy évtized alatt mintegy 110 nagy bérpalotát emelt.


=== Családja ===
Felesége Kober Róza (Brünn, 1871. – Budapest, 1931. április 2.) volt, aki hosszú betegség után öngyilkos lett. A Rákoskeresztúri izraelita temetőben helyezték nyugalomra.


== Ismert épületei ==

1890: Fusch-bérház, Budapest, Dembinszky u. 4.
1890–1891: Feledi-bérház, Váci út 2. / Nyugati tér 4. (feltételezett szerzőség)
1895: Brill-bérház, Budapest, Podmaniczky u. 61.
1894/1896–1897: Arányi-bérház, Budapest, Hevesi Sándor tér 1.
1897: Csillag-bérház, Budapest, Alkotmány u. 25.
1897: Horovitz-bérház, Budapest, Izabella u. 67.


=== Sziklai Zsigmonddal közös munkák ===
1890–1891: bérház, Budapest, Vörösmarty utca 3/a.
1891: bérház, Budapest, Vörösmarty utca 3/b.
1892: bérház, Budapest, Dembinszky utca 19.
1896–1897: Gruber-bérház, Budapest, Király u. 87.


== Jegyzetek ==


== Források ==
Rozsnyai József: Neobarokk építészet Magyarországon az Osztrák–Magyar Monarchia idején különös tekintettel Meinig Arthur építész munkásságára, 2011 (doktori disszertáció, könyv formában nem jelent meg)
https://budapest100.hu


== Egyéb irodalom ==
Gottdank Tibor: A magyar zsidó építőművészek öröksége – Lajtán innen és Lajtán túl, K.U.K. Kiadó, Budapest, 2018, ISBN 9786155361715


== Kapcsolódó szócikkek ==
Magyar építészek listája