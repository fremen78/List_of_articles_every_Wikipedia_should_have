Chitrkalaa ek rakam ke dekhe waala kalaa (visual art) hae jiske rang ke ek karraa surface me lagae ke banaawa jaae hae. Rang ke burus, nai to duusra chij, jaise chhuurri, sponge aur airbrush, se lagaawa jaae hae. Chitr ke banae waala ke chitrkaar bola jaae hae.


== Itihaas ==

Pahile socha jaat rahaa ki sab se puraana chitrkalaa 40,000 saal puraana rahaa aur iske western Europe aur Indonesia ke Sulawesi island me paawa jaat rahaa. Lekin November 2018 me scientists log Indonesia ke Borneo island ke ek cave me aur puraana jaanwar ke painting paain. December 2019 me ek aur puraana cave painting jon ki suwar ke hunting dekhaae hae ke paain aur iske  kamti se kamti 43,900 saal puraana bataawa gais rahaa. 2021 me ek aur Indonesian me aur puraana painting jiske 45,500 saal ke date karaa gais rahaa ke paawa gais.Lekin saait sab se puraana cave painting ke Australia ke Arnhem Land ilaaka me paawa gais hae jieke 60,000 saal ke date karaa gais hae.