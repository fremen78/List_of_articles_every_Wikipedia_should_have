Per plu, vide category depinta

Depinta es la pratica de pinti—aplica pinta, pigmento, color o otra media a un surfas solida (nomida la "matris" o "suportador")―per produi arte. On aplica tipal la media con un brosa, ma on pote usa otra utiles, como coteles, sponjas e airografes. El ci produi depintas es nomida un depintor.
En arte, la terma "depinta" descrive ambos la ata e la resulta de la ata (la obra final es nomida "un depinta"). La suportador de depintas inclui tal surfases como mures, paper, tela, lenio, vitro, laca, seramica, folia, cupre e beton, e la depinta pote inclui otra materias multiple, como arena, arjila, paper, jeso, folia de oro e an ojetos intera.
Depinta es un forma importante de arte vidal, avente elementos como desinia, composa, jesti, nara e astratia. Depintas pote es naturin o represental (como en depinta de natur mor e vistas), fotografin, astrata, narante, simbolin (como en arte simboliste), emosiante (como en espresisme) o political en natur (como en artivisme).
Un parte de la istoria de depinta en ambos la artes este e ueste es dominada par arte relijiosa. Esemplos de esta tipo de depinta estende de obras de arte cual depinta figures mitolojial sur seramica, a senas biblial sur la sofito de la Egleseta Sistina, a senas de la vive de Buda (o otra imajes de orijina relijiosa este).


== Modas ==
Cubisme


== Depintores famosa ==
Leonardo da Vinci
Michelangelo Buonarroti
Diego Velazquez
Rembrandt van Rijn
Vincent van Gogh
Pablo Picasso


== Notas ==