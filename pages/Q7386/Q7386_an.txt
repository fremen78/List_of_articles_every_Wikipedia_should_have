Las fornicas u fornigas (cientificament Formicidae) son una familia d'insectos, que se caracterizan sobretot porque forman colonias complexas, a suya distribución abarca toz es continentes y i hai especies en tot lo mundo menos en l'Antartida, Groenlandia, Islandia, y parte d'a Polinesia.
S'estima que i hai entre mil billons y diez mil billons de fornigas vivindo sobre la Tierra y lo suyo dominio ecolochico se puet medir per a suya biomasa: estimacions realizadas en distintos entornos indican que representan per termin meyo lo 15-20% d'a biomasa total d'os animals terrestres, que s'eleva a cuasi lo 25% en a zona tropical. D'alcuerdo con estas estimacions, la biomasa de totas las fornigas existents en o mundo sería semellant a la biomasa total de toz es seres humans.
Muitas culturas humanas las utilizan como alimento, medicina y como obchecto de rituals. Manimenos, a suya capacidat d'esclatar recursos provoca que las fornigas dentren en conflicto con os humans, ya que pueden danyar cultivos y invadir edificios, per unatra parte cualques especies son muito valoradas en o suyo papel d'achents de control biolochico.
Tienen 6 garras y antenas, y belunas tienen alas.


== En a cultura popular ==
En a cultura popular a ormino se les utiliza de forma moralista y eixemplarizant representando lo treballo intenso y lo esfuerzo cooperativo per o suyo treballo duro.
Son comuns as suyas aparicions en cuentos pa ninos y en fabulas, estando especialment conoixida la d'O Ferfet y La Forniga de Esopo, asinas como en textos relichiosos como la Biblia u l'Alcorán.


=== En o cine ===
Las fornigas en o cine han inspirau numerosas cintas d'animación como Antz, A Bug's Life, Minuscule: La vallée des fourmis perdues u The Ant Bully con muito exito d'espectadors y taquilla, tamién cal destacar la popular serie de debuixos animaus Atom Ant (La forniga atomica).
Tamién ye un tema recurrent en cintas de tematica de ciencia ficción y de terror, entre las que cal destacar Them! y The Naked Jungle (con Charlton Heston) totas dos de l'anyo 1954,  Phase IV  de 1974, Empire of the Ants con Joan Collins y Ants las dos de 1977, It Happened at Lakewood Manor de 1998, Destination: Infestation de 2007, u las cintas basadas en o personache de Marvel dito Ant Man (Ant Man de 2015 y Ant Man and the Wasp de 2018) entre d'atras aparicions en atras cintas de l'Universo Marvel.


=== Mazadas ===
Fornigas en ringlera, salen dispués de tronar.
Fornigas en ringlera, u pleve u fa sol y sequera / Fornigas en ringlera, u temporal u sequera.


== Galería d'imachens ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Referencias ==


== Vinclos externos ==
 Se veigan as imáchens de Commons sobre Formicidae.
 Wikispecies tiene un articlo sobre Formicidae.