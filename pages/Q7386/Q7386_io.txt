Formiko esas sociala insekto (Himenoptero), qua formacas kolonii nominita formikaro.


== Origini ==
L'unesma konocata formiki aparis dum fino di kretaceo ed esis evolucioni de vespi.


== Morfologio ==

Formiki diferas de altra insekti precipue por sua anteni, markizita kudo e por pedunklo en perlo-formo de unesma abdomino segmenti. Ecepte dum riprodukturo, la maxim multa speci di formiki esas senala.


== Developo ==
Formiki developas per kompleta metamorfoso, pasinta da diferanta sequanta standi : komence ovo, seque larvo, pos nimfo (kelkafoye pupo) e fine divenas adulto. La larvo, sen gambo, esas maxime dependanta del adulti. La precipua morfologiala diferi inter rejini e laboreri, ed inter la diferanta kasti di laboreri kande existas, kreesas per la nutrivala rejimo dum larval etapo.
Nova laborero pasas l'unesma dii di adulta vivo okupanta su pri rejino e yuni. Seque ol partoprenas konstrukto e nesto-manteno, pos provizas e defensas la nesto. Ta chanji esas sat bruska e definas tempora kasti.
Certena formiki anke havas fizikala kasti. Segun lia organizuro, laboreri esas mikra, meza o granda, ta lasta parto-prenas provizar ante. Ofte la maxim granda esas disproporcionala: kapo plu granda e mandibuli plu forta. Che kelka speci, meza laboreri desaparis, ed existas granda diferi inter la mikri e la giganti, nominita kelka-foye soldati quankam la defensiva rolo ne esas necese la precipua.


== Komporto ==


=== Komuniko ===
La komuniko inter formiki facas su precipue per kemiala vapori nomizita feromoni. Ta flaranta orientala sistemo esas kombinita kun vizuala kompozi (reper-punti, sun-poziciono). Feromoni anke mixesas kun la nutrivo partigita da trofalaxio. To informas l'altri pri la stando e nutrado di samspecani.


=== Kolektiva komporto ===
Formiki atakas e defensas su tra mordi ed en certa speci, tra lanso di formika acido (fomicinae) qua fuzas insekt-kitino, o da pikinta kun helpo di dardo (myrmicinae).
Che plu-multeso di speci, la kolonio havas komplexa sociala organizo e esas kapabla realigar desfacila taski (exemple, explotar maxim bona fonto di nutrivi). Ta organizo aparas kun multa interagi inter formiki.


== Simbiotika relati ==
Afidii sekretacas sukroza liquido nominita mieleto. Ordinare ul tombas sur sulo, ma certa formiki nutras su de ol. Formiki tenas ye disto predatori e transportas l'afidi ad maxim bona loki por nutrar su. Certa placas li mem en la formikaro, per la speci nutras su sur planto-racini.