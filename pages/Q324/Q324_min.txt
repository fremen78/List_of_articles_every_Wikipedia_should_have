Uranus (barasa dari namo Latin Ūranus untuak namo dewa Yunani Οὐρανός) adolah planet katujuah dari Matohari. Uranus marupoan planet nan punyo jari-jari paliang gadang katigo sekaligus massa paliang gadang kaampek di Tata Surya. Uranus juo marupoan satu-satunyo planet nan nampnyo barasa dari tokoh dalam mitologi Yunani, dari versi Latinisasi namo dewa langik Yunani  Ouranos. Komposisi Uranus sarupo jo Neptunus, dan kaduanyo mampunyoi komposisi kimiawi nan babedo dari raksasa gas nan labiah gadang,Jupiter jo Saturnus. Mako baitu, para astronom acok manampekan Uranus jo Neptunus dalam kategori "raksasa es" untuak membedoan kaduonyo dari raksasa gas. Atmosfer Uranus sarupo jo Jupiter dan Saturnus dek kanduangan utamanyo adolah hidrogen jo helium, taapi manganduang labiah banyak unsur "es" takah aia, amonia, dan metana, basamo jo sioa hidrokarbon. Atmosfer Uranus marupoan atmosfer planet paliang dingin di Tata Surya, dengan suhu paliang randah mancapai 49 K (−224 °C; −371 °F). Atmosfer Uranus mampunyoi struktur awan balapih-lapih jo kompleks, sarato dipakiroan lapisan awan tarandahnyo tadiri atas aia jo lapisan awan paliang tingginyo tadiri atas metana. Bagian dalam Uranus sabagian gadang tadiri atas es jo babatuan.
Takah planet raksasa lain, Uranus punyo sistem cincin, magnetosfer, sarato banyak satelit alami. Sistem Uranus mampunyoi konfigurasi nan unik di antaro planet-planet dek kamiriangan sumbunyo miriang ka samping, hampiang pado bidang revolusinyo mangalilingi Matohari. Dek baitu, kutub utara jo selatannyo talatak pado tampek nan marupoan khatulistiwa bagi planet lain. Pado tahun 1986, citra nan diabadian dek wahana antariksa Voyager 2 manunjuakan Uranus sabagai planet nan tacaliak indak punyo katampakan pado cahaya tampak, yaitu tanpa pita awan atau badai nan biasanyo dimiliki dek planet raksasa. Meskipun baitu, pangamat di Bumi mancaliak tando-tando parubahan musim jo aktivitas cuaca nan maningkek katiko Uranus mancapai ekuinoksnyo pado tahun 2007. Kacepatan angin di parmukaan Uranus dapek mancapai 250 meter per detik (900 km/h; 560 mph).


== Sijarah ==


=== Panamuan ===
Uranus alah diamati pado banyak kasempatan sabalun panamuannyo sabagai planet, tapi inyo dianggap sacara salah sabagai bintang. Pangamatan nan tacataik paling awal adolah pado tahun 1690 sangkek John Flamsteed mangamati planet itu saindaknyo anam kali, mangkatalogkannyo sabagai 34 Tauri. Astronom Prancis, Pierre Lemonnier, mangamati Uranus saindaknyo dua puluah kali antaro tahun 1750 jo 1769.

Sir William Herschel mangamati planet itu pado 13 Maret 1781 sangkek barado di taman di rumahnyo di 19 New King Street di kota Bath, Somerset (kini Herschel Museum of Astronomy), tapi mulanyo inyo malaporannyo (pado 26 April 1781) sabagai sabuah "komet". Herschel "malakuan sarangkaian pangamatan terhadap paralaks pado bintang-bintang nan tetap", manggunoan teleskop nan inyo desain sendiri.,


== Rujuakan ==