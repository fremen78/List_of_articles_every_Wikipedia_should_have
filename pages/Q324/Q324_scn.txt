Uranu (sìmmulu: ) è lu sèttimu chianeta dû sistema sulari. Di nu diàmitru d'ammeri 51 mila chilòmitri (ammeri quattru voti la Terra), e di culuri cilesti, è tanticchia chiù ranni di Nettunu, e comu a Giovi e a Saturnu è nu chianeta giganti gassusu. Hà statu visitatu dâ sonda Voyager II ntô 1986. Si canùsciunu 21 satèlliti, ntra cui li chiù mpurtanti sunnu Ariel, Umbriel, Titania, Oberon e Miranda. 
Na proprietati curiusa di Uranu è ca lu sò assi di rotazzioni è inchinatu di casi 90 gradi, pirciò li poli Nord e Sud, a secunnu dî perìudi di l'annu uranianu pònnu èssiri rivorti casi esattamenti agghiri lu suli.