Urano (symbolo: ) es un planeta in nostre systema solar, le tertie plus grande e le quarte plus massive. Illo es le septime ab le sol. Le planeta es nominate in honor del deo Urano. Ben que on pote vider Urano sin ulle apparato, illo nunquam esseva nominate un planeta classic; observatores ancian non lo recognosceva a causa de su obscuritate e su longe periodo de rotation. Sir William Herschel lo discoperiva con le adjuta de un telescopio le 13 de martio 1781, le prime discoperta de un planeta in le historia contemporanee.
Le composition de Urano es similar a Neptuno, e lor composition es differente del composition de gigantes gasose Saturno e Jove.  Ergo, astronometros a vices nomina Urano e Neptuno "gigantes glacial."  Le atmosphera de Urano ha un composition primari de hydrogeno e helium, como le gigantes gasose, ma il ha plus volatilos como aqua, ammoniaco e methano, con tracias de hydrocarbones. Le atmosphera planetari de Urano es le plus frigide in le systema solar, con un tempuratura basse de 48K. Le structura nebular del planeta ha plure stratos complexe. On pensa que aqua forma le stratos plus basse, que le methano forma le stratos plus alte. Le nucleo del planeta se forma de rocca e glacies. 
Como altere planetas gigante, le planeta Urano ha un systema de anulos, un magnetosphera, e plure satellites natural. Le systema de Urano habe un configuration unic respecto a le altere planetas proque su axe de rotation es multo inclinate, quasi usque su plano de revolution circum le sol. Por iste causa, su polo nord et sud se incontra ubi le majoria del altere planetas habe le equator. Viste ab le terra, le anulos de Urano da le aspecto de que illos circumfere le planeta como un diana, et que le satellites gira circum illo como le acos de un horologio, ma in 2007 et 2008, le anulos appareva inclinate. Le 24 de januario de 1986 le imagines del Voyager 2 monstrava Urano como un planeta sin alcuna characteristica special de luce visibile e mesmo sin bandas de nubes o tempestas associate con le altere gigantes. Tamen, le observatores terrestre ha viste signales de cambio de saison et un augmento in le activitate metereologic in le ultime annos a mesura que Urano approcha su equinoctio. Le velocitates del vento in Urano pote attinger o mesmo superpassar le 250 metros por secundo (900km/h).   
Urano es un del planetas que habe un rotation retrograde; le altere es Venus.


== Referentia ==
Articulo de Urano ex Encyclopedia Britannica


== Referentias ==