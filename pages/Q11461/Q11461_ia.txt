Sono es un unda vibratori longitudinal qui se propaga in un medio per oscillationes elastic; le medio pete esser un solido, liquido, gas o plasma. Durante propagation, undas pote esser reflectite, refractate o attenuate per le medio.
Le acoustica es le studio del sonos. Le quasiparticula associate al unda sonor es le phonon.
Le sono audibile per un esser human es oscillationes de pression del aer (unda acoustic), que es convertite a undas mechanic in le aure interne ubi illos son transducite in electric signal interpretabile per le cerebro. Le rango human de frenquentias audibile es generalmente de 20 Hz ad 20 kHz.


== Velocitate de sono ==
Le propagation del sono es similar in le fluidos, ubi le sono prende le forma de fluctuationes de pression. In corpores solide, le propagation del sono involve variationes in le stato de tension del medio. Le velocitate de propagation varie in materiales differente; in le absentia de alcun contexto, le phrase "velocitate de sono" comunmemte significa le velocitate in le atmosphero de nostre planeta al nivel de mar.

Un corpore que move con un celeritate plus grande que le velocitate de sono (como un avion supersonic, un bolleta o mesme le fin de un flagello) produce un unda de choc qui deveni al solo un unda sonor producente un grande ruito, appellate un bum sonic (strepito sonic).


== Referentias ==