Bunyi (Jawi: ‏بوڽي‎code: ms is deprecated ‎) ialah penggangguan tenaga mekanik yang merambat melalui jirim dalam bentuk gelombang
(melalui cecair dalam bentuk gelombang mampatan, dan melalui pepejal dalam bentuk gelombang mampatan dan ricih). Bunyi disifatkan secara lebih terperinci melalui ciri-ciri gelombang yang generik, iaitu frekuensi, jarak gelombang, tempoh, amplitud, kelajuan, dan arah (kelajuan dan arah juga digabungkan menjadi vektor halaju, atau jarak gelombang dan arah digabungkan menjadi vektor gelombang).
Manusia merasai bunyi melalui deria pendengaran. Kita mengenali bunyi sebagai getaran yang melalui udara dan boleh didengari manusia. Namun begitu, saintis dan jurutera mengamalkan definisi yang lebih luas bagi bunyi yang merangkumi getaran frekuensi rendah dan tinggi di udara yang tidak boleh didengari manusia, dan getaran yang melalui semua bentuk jirim, iaitu gas, cecair, pepejal, dan plasma.
Jirim yang menampung bunyi dipanggil medium. Bunyi merambat sebagai gelombang tekanan ulang alik, lalu menghasilkan pemampatan dan rarefaksi. Zarah-zarah dalam medium dialihkan oleh gelombang lalu berayun. Kajian saintifik mengenai penyerapan dan pemantulan gelombang bunyi dipanggil akustik.
Hingar (bunyi bising) sering didefinisi sebagai bunyi yang tidak diingini. Dalam bidang sains dan kejuruteraan, hingar ini merupakan komponen tidak diingini yang mengaburkan isyarat yang diingini.)


== Pautan luar ==
Sound Level Meter for dB measurement
HyperPhysics: Sound and Hearing
Introduction to the Physics of Sound
Hearing curves and on-line hearing test
Audio for the 21st Century Diarkibkan 2009-01-23 di Wayback Machine
Conversion of sound units and levels
Sounds Amazing a learning resource for sound and waves
Sound calculations
sound - diracdelta.co.uk Diarkibkan 2007-08-04 di Wayback Machine - definition and links to further pages.