El son(del latín sonĭtus, por analogía prosódica con ruídu, chirríu, rugíu, etc.), en física, es cualquier fenómenu que involucri la propagación d'ondas mecánicas (sean audiblis o no), generalmenti a través d'un fluidu (u otru meyu elásticu) qu'esté generandu el movimientu vibratoriu d'un cuerpu.
El son umanamenti audibli consisti en ondas sonoras y ondas acústicas que se producin cuandu las oscilacionis la presión del airi, son convertías en ondas mecánicas en el oídu umanu y percibías pol cerebru. La propagación del son es similar en los fluidus, dondi el son toma la forma de fluctuacionis de presión. En los cuerpus sólidus la propagación del son involucra variacionis del estau tensional del meyu.

La propagación del son involucra transporti de nirgía sin transporti de matéria, en forma d'ondas mecánicas que se propagan a través d'un meyu elásticu sólidu, líquidu o gaseosu. Entri los más comunis s'encuentran el airi y el áugua. No se propagan en el vacíu, al contrariu que las ondas electromagnéticas. Si las vibracionis se producin en la mesma direción en la que se propaga el son, se trata d'una onda longitudinal y si las vibracionis son perpendicularis a la direción de propagación es una onda transversal.
La fonética acústica concentra su interés especialmenti en los sonis de la palra: cómu se generan, cómu se percibin, y cómu se puein describil gráfica o cuantitativamenti.


== Referéncias ==


== Bibliografía ==
M. Crocker (editor), 1994. Encyclopedia of Acoustics (Interscience).
Farina, Angelo; Tronchin, Lamberto (2004). Advanced techniques for measuring and reproducing spatial sound properties of auditoria. Proc. of International Symposium on Room Acoustics Design and Science (RADS), 11–13 April 2004, Kyoto, Japan. Article
L. E. Kinsler, A. R. Frey, A. B. Coppens, and J. V. Sanders, 1999. Fundamentals of Acoustics, fourth edition (Wiley).
Philip M. Morse and K. Uno Ingard, 1986. Theoretical Acoustics (Princeton University Press). ISBN 0-691-08425-4


== Atijus ==
 En Commons ai conteníu multimedia sobre Son.
El son comu vibración