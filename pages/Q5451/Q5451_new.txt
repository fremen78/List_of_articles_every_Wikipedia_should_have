सैमुअल डशिएल ह्यामेट (मे २७, १८९४ - १० ज्यानुवरी १९६१) हार्ड-बोइल्ड विधाया जासुसी उपन्यास व चिहाकःगु उपन्यासया अमेरिकी च्वमि ख। वय्कः छम्ह पटकथा च्वमि व राजनीतिक कार्यकर्ता नं खः । वय्कलं दयेकादीगु पात्रत दथुइ स्याम स्पेड (द माल्टीज फाल्कन ), निक व नोरा चार्ल्स ( द थिन म्यान ), द कन्टिनेन्टल ओप ( रेड हार्वेस्ट व द डेन कर्स ) व कमिक्स स्ट्रिपया पात्र सिक्रेट एजेन्ट एक्स–९ अमेरिकी तजिलजिइ नांजाः।
ह्यामेटयात दकलय् बांलाःम्ह रहस्य च्वमि कथं कायेगु याः ।द न्यूयोर्क टाइम्सय् वय्कःया बिचाःहना च्वसुइ वय्कःयात "जासुसी बाखंया ... 'हार्ड-बोइल्ड' स्कूलया डीन" धकाः वर्णन यानातःगु दु। टाइम पत्रिकां सन् १९२३ निसें २००५ या दथुइ पिदंगु १०० गू दकलय् बांलाःगु अंग्रेजी भाय्या उपन्यासया धलखय् ह्यामेटया १९२९या उपन्यास रेड हार्वेस्टयात दुथ्याकल। सन् १९९० य् क्राइम राइटर्स एसोसिएसनं वय्कःया प्यंगू उपन्यास मध्ये स्वंगू उपन्यासयात द टप १०० क्राइम नोभेल अफ अल टाइमया धलखय् तःगु दु। 
वय्कःया उपन्यास व बाखंया संकिपाय् नं यक्व प्रभाव दु, गुकिलि निजी मिखा/जासुसी बाखं (private eye/detective fiction), रहस्यमय थ्रिलर, व फिल्म नोयरया विधा नं ला।


== स्वयादिसँ ==
च्वखँ