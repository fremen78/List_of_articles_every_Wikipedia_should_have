Himalaya er en fjellkjede i Asia, og skiller slettene i India og Pakistan fra den store tibetanske høysletta (nå en del av Kina). 
Nepal og Bhutan er selvstendige nasjoner i sørhellinga av fjellene. Himalaya henger sammen med Hindu Kush-kjeden i Afghanistan og Karakorum i Pakistan. Ordet Himalaya stammer fra sanskrit og betyr «snøens hjem» (Sanskrit him «snø», og aalaya «hjem»). I hindi-/sanskrit uttale, blir Himalaya uttalt med den første a-en lang og den siste a-en kort, altså  /himaal-ya/.
Verdens høyeste fjell, inkludert Everest (8848 m), K2 (8611 m) og Kanchenjunga (8598 m), ligger i Himalaya.


== Historie ==
Himalaya er en av de yngste fjellkjedene på jorda. Fjellkjeden ble skapt for mellom 30 og 50 millioner år siden. På denne tiden var India atskilt fra resten av Asia. Det fantes et hav mellom India og Asia, men dette havet ble ødelagt da Indiaplaten kolliderte med Eurasiaplaten. Deler av platene og bunnen av havet ble skjøvet opp og dannet både Himalaya og Den tibetanske høysletten. 
Fjelltoppene i Himalaya blir hevet med 50 cm per hundre år og hevingen skyldes den samme kollisjonen som skapte fjellene. Men fjellene blir også forvitret og erodert i nesten samme fart som hevingen. Ettersom fjellkjeden fremdeles stiger er både jordskjelv og jordskred vanlige.


== Se også ==
Liste over verdens høyeste fjell


== Referanser ==


== Eksterne lenker ==
(en) Himalayas – kategori av bilder, video eller lyd på Commons 
(en) Himalayas – galleri av bilder, video eller lyd på Commons 
EverestNews.com Liste over 8000-metere.