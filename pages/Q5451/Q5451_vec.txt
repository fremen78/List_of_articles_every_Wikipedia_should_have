Ła Himałaia (da le sanscrito हिमालय, hima (neve) e ālaya (caxa)) ła xe un sistema montagnozo de ła Axia meridional.

Ła separa ła pianura Indo-Ganjetica a sud da łi altopiani de ła Axia Sentral a nord, estendendose da el fiume Indo a ovest a el fiume Bramaputra a est.
Ła konprende na serie de kaene a piege, ko andamento parałeło e diresion a grandi łinie ovest-nordovest-est-sudest, intra łe kuałi se kata de łe vałi e dei altopiani. Ła kaena prinsipałe ła konprende da ovest a est el Nanga Parbat, el Nanda Devi, el Dhaulagiri, el Everest, el Kanchenjunga e el Namcha Barwa. Pì a sud se kata łe kaene de el Picoło Himałaia  e łi Siwalik. Indando invese verso nord se kata łi Zaskar, łi Ladakh, łi Kailas e el Karakorum.
Ła orejenexi ła xe skominsiada inte el Eòsene inferior, ko un sekondo periodo inte el Plìosene; ma ła xe incora in korso, ko ke dimostra ła intensa ativita sismega de ła rejon.
Ła konprende łe montagne pì alte de ła Tera e ła xe na kaena asimetrika, ko un profiło meridional pì ripido de keło setentrional.
El versante meridional, batuo da el monson, el xe tanto pì piovoxo de keło setentrional.
Tante porxion de ła kaena łe ga na altesa superior a keła de el łimite de łe nevi permanenti, roba ke unia a łe presipitasion ełevae ła ga permeso ła formasion de estexi jasari anka a łatitudini kusì base.
Ła foresta ła riva a 'na altesa de 4800 m. a est, a 4200 m. a ovest. Łe xone koltivae invese łe riva a 4650 m.
Łe maxoria de ła popołasion ła xe de orixene tibetana, ma inte ła banda osidental se kata anka indiani montai suxo da ła pianura.


== Note ==

 Wikimedia Commons el detien imàjini o altri file so Himalaya
  el detien schemi gràfeghi so