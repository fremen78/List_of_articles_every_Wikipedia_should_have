La cità di Pechinu ('n cinìsi Beijing) è la capitali di la Cina o Ripùbblica Pupulari Cinìsa. Beijing voli diri "capitali dû Nord".
Havi chiossai di 14 miliuna di abbitanti e è la sicunna cità cchiù pupulusa di la Cina doppu Shanghai. Lu municìpiu di Pechinu cunfina a nord, a ovest, a sud e a est cu la pruvincia di l'Hebei e a sud-ovest cu lu municipiu di Tianjin.
Pechinu è unu di li quattru municipî cinìsi chi havi lu status di pruvincia di la Ripùbblica Pupulari Cinìsi e s'attrova sutta lu cuntrollu direttu di lu cuvernu cintrali. Pechinu è na municipalità nzinu di la custituzzioni di la Ripùbblica Pupulari Cinìsa.
Pechinu è arricanusciuta comu lu cchiù mpurtanti centru pulìticu, culturali e scentìficu di lu paisi; Shanghai è lu maggiuri centru ecunòmicu.

	Pechinu