Το "Χάρτινο το φεγγαράκι" είναι τραγούδι σε μουσική του Μάνου Χατζιδάκι και στίχους του Νίκου Γκάτσου, που γράφτηκε για τις ανάγκες του έργου "Λεωφορείον ο πόθος" του Τένεσι Γουίλιαμς, που παρουσίασε το Θέατρο Τέχνης «Κάρολος Κουν» το 1949. Στην παράσταση το τραγουδούσε η Μελίνα Μερκούρη. Στην δισκογραφία πέρασε για πρώτη φορά το 1958 με τη Νάνα Μούσχουρη. και διαφοροποιημένους στίχους. Θεωρείται το πρώτο τραγούδι που δημιουργήθηκε από πρωτότυπους στίχους του Γκάτσου.


== Δημιουργία ==
Το "Λεωφορείον ο πόθος" παρουσιάστηκε στην Αθήνα το 1949, σχεδόν δύο χρόνια μετά από τη θριαμβευτική πρεμιέρα του στη Νέα Υόρκη (3/12/1947 στο θέατρο Ethel Barrymore Theatre του Μπρόντγουεϊ), σε σκηνοθεσία Καρόλου Κουν και με βασικούς πρωταγωνιστές τη Μελίνα Μερκούρη (Μπλανς Ντυμπουά) και τον Βασίλη Διαμαντόπουλο (Στάνλεϊ Κοβάλσκι). Έμπνευση για το συγκεκριμένο τραγούδι φαίνεται να αποτέλεσε ένα στιγμιότυπο από την 7η σκηνή του έργου, στην οποία η Μπλανς τραγουδά τη δημοφιλή μπαλάντα It's Only a Paper Moon.


== Επίδραση ==
Η Νάνα Μούσχουρη σχολίαζε για το τραγούδι και τη σχέση της με τον Γκάτσο: ”Όταν πρωτογνωριστήκαμε εγώ ήμουν δεκαεπτά ετώ κι εκείνος εικοσιοκτώ. Από το «Λεωφορείον ο πόθος» είναι και το τραγουδάκι «Χάρτινο το φεγγαράκι». Εκείνο τον καιρό δεν φανταζόμασταν ότι θα μπορούσε ποτέ ο κόσμος να τραγουδάει: «Χάρτινο το φεγγαράκι / ψεύτικη η ακρογιαλιά». Ήταν η εποχή που όλοι τραγουδούσαν: «Να το πάρεις το κορίτσι / μην το παιδεύεις» ─η αποθέωση του μικροαστισμού. Τα δικά μας τα τραγούδια τα τραγουδούσαν οι φίλοι μας μόνο”.


== Εκτελέσεις ==
1958 - Νάνα Μούσχουρη, στο δίσκο Το Φεγγαράκι της Fidelity, μαζί με άλλα 3 τραγούδια του Χατζιδάκι.
1965 - Σπύρος Πιπεράκης, στο δίσκο Η Αθήνα του '60 τραγουδά Μάνο Χατζιδάκι
1965 - Κώστας Χατζής, στο δίσκο Παίζει και τραγουδά μαζί σας
1969 - Πόπη Αστεριάδη, στο δίσκο Νέο κύμα
1983 - Λένα Πλάτωνος, στο δίσκο Το '62 του Μάνου Χατζιδάκι
1983 - Μάνος Χατζιδάκις (ορχηστρική εκτέλεση), στο δίσκο 30 νυχτερινά
1984 - Νάνα Μούσχουρη (ζωντανή ηχογράφηση), στο δίσκο Ωδείο Ηρώδου Αττικού
1986 - Ηλίας Λιούγκος, στο δίσκο Ο Μάνος Χατζιδάκις στη Ρωμαϊκή Αγορά (35 τραγούδια 1947-1985)
1987 - Διονύσης Σαββόπουλος, στο δίσκο Ζήτω το Ελληνικό Τραγούδι
1988 - Διονύσης Σαββόπουλος, στο δίσκο Ο Κύριος Σαββόπουλος ευχαριστεί τον κύριο Χατζιδάκι και θάρθη οπωσδήποτε
1991 - Κώστας Χατζής, στο δίσκο Η Αλεξίου τραγουδάει Χατζή
1995 - Αναστασία, στο δίσκο Όνειρο παιδιών της γειτονιάς
1994 - Κώστας Θωμαΐδης, στο δίσκο Τραγούδια της νύχτας
1996 - Αλέξια, στο δίσκο In a Jazz Mood
1998 - Νένα Βενετσάνου, στο δίσκο Η Νένα Βενετσάνου τραγουδά Μάνο Χατζιδάκι
1999 - Μελίνα Μερκούρη, σε ηχογράφηση του Λεωφορείον ο πόθος από το 1954 για το ραδιόφωνο
2000 - Γιώργος Μούτσιος, στο δίσκο Σπάνιες ηχογραφήσεις (ερμηνεία του 1962)
2001 - Έλλη Πασπαλά, στο δίσκο Trio
2001 - Μαργαρίτα Ζορμπαλά, στο δίσκο Νύχτα μαγικιά
2001 - Ομάδα Σπείρα-Σπείρα, στο δίσκο Όλοι μαύρα κι ένα πιάνο
2002 - Σαβίνα Γιαννάτου, στο δίσκο Πάω να πω στο σύννεφο - Η Σαβίνα Γιαννάτου σε τραγούδια του Μάνου Χατζιδάκι
2003 - Βικτωρία Ταγκούλη (διασκευή Κ. Βήτα) στο δίσκο Transformations
2003 - Δήμητρα Γαλάνη, στο δίσκο Αφιέρωμα στο Νίκο Γκάτσο
2004 - Μελίνα Μερκούρη, στο δίσκο ...Μελίνα του Μάνου
2005 - Γιώργος Νταλάρας & Ντούλσε Πόντες, στο δίσκο Μεσόγειος
2007 - Γιάννης Πάριος, στο δίσκο Το ρεσιτάλ μιας φωνής - Ζωντανή ηχογράφηση στο Μέγαρο Μουσικής Αθηνών
2008 - Τάκης Φαραζής, στο δίσκο 24 = 24 Songs
2011 - Τάνια Τσανακλίδου, στο δίσκο Παλιές αγάπες και τραγούδια μεθυσμένα - Ζωντανή ηχογράφηση από το Μετρό
2011 - Άλκηστις Πρωτοψάλτη, στο δίσκο Ένα πιάνο μια φωνή
2011 - Χρήστος Ζερμπίνος & Μίλτος Λογιάδης, στο δίσκο 17 τραγούδια του Μάνου Χατζιδάκι - Από τα πλήκτρα στην καρδιά
2014 - Ελεωνόρα Ζουγανέλη, στο δίσκο Να με θυμάσαι και να μ' αγαπάς... - Τα τραγούδια της Μελίνας
2014 - Μελίνα Μερκούρη (Cayetano remix), στο δίσκο Playing With Melina - Πειράζοντας τη Μελίνα


== Παραπομπές ==


== Εξωτερικοί σύνδεσμοι ==
Ηχογράφηση του 1954 όλου του θεατρικού έργου για το ραδιόφωνο [το τραγούδι ακούγεται στο σημείο 34m10s] | YouTube