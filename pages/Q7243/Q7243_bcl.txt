Si Konde'ng Lev Nikolayevich Tolstoy (; Russian: Лев Николаевич Толстой, IPA: [ˈlʲef nʲɪkɐˈla(j)ɪvʲɪtɕ tɐlˈstoj] ( dangogon); 9 September [O.S. 28 August] 1828 –  20 November [O.S. 7 November] 1910), na sa Ingles inapod na Leo Tolstoy, sarong Rusong parasurat na hinihiling na saro sa pinakamahusay na parasurat sa bilog na panahon. Siya nagresibing mga nominasyon para sa Premyo Nobel sa Literatura taon-taon poon 1902 sundo 1906 asin nominasyon man para sa Premyo Nobel sa Katoninongan sa mga taon 1901, 1902, asin 1909. Alagad, apesar siring, siya dai man lamang nagawaran premyo, bagay na nagin dakulang kontrobersya.
Namundag sa sarong Rusong pamilyang aristokratiko kan 1828, an mga maonabihan na mga sinurat ni Tolstoyt kabali diyan an mga nobelang War and Peace (1869) asin Anna Karenina (1878), na an mga ini nasasambit na alitoktok na kan realistikong piksyon. Nakamit niya enot an literaryong pag'umaw kan mga edad niya  beynte pa sana kan nasurat niya an semi-autobiograpikong trilohiya , Childhood, Boyhood, asin Youth (1852–1856), saka Sevastopol Sketches (1855), na an mga ini ibinase niya sa saiyang mga eksperensiya sa Gerang Crimea. An saiyang mga piksyon kabali an pirang dinosenang mga halipot na osipon asin mga nobeleta arog kan The Death of Ivan Ilyich (1886), Family Happiness (1859), "After the Ball" (1911) asin an Hadji Murad (1912). Siya nagsurat man kan He dula asin magkakapirang mga urusipon na pilosopiko.
Kan mga  1870, si Tolstoy nag'agi sa hararom na krisis moral, na sinundan nin siring man hararom na pagkagamiaw na espiritwal, siring sa ipinahayag niya sa obrang bakong-piksyoniya tituladong A Confession (1882). An literal na interpretasyon niya kan mga etikal na katukdoan ni Hesus, nakasentro sa Sermon on the Mount, nagkawsa sa saiya nin maliputok na Kristiyanong pagka'anarkista asin pagkapacifista. An mga ideya niyang tuninong na pagtutumang, na nakapahayag sa saiyang sinurat na The Kingdom of God Is Within You (1894), nagkaigwa nin matagom na impluwensya sa mga Ika-20ng siglong mga pigura siring ki Mahatma Gandhi asin si Martin Luther King Jr. Siya nagin man agit-agitan na paraanduyog kan inapod na Georgismo, an pilosopiyang ekonomiko ni Henry George, na hayag irinapot niya sa saiyang mga pagsusurat, orog na sa Resurrection (1899).


== Kataytayan nin mga ladawan ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Hilnga man ==
Bibliograpiya kan mga Sinurat ni Leo Tolstoy


== Toltolan ==