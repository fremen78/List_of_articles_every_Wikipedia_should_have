Lev Nikolayevich Tolstoi (n. ye la 9ma di septembro 1828 en Yasnaya Polyana, Rusa imperio til la 20ma di novembro 1910) esis Rusa skriptisto inspirita da Arthur Schopenhauer. Ilu divenis famoza ja dum yuneso, pro lua trilogio "Infanteso", "Adoleco", ed "Yuneso" (1852-1856), ed "Esbosuri de Sevastopol" (Ruse: Севастопольские рассказы, Sevastopolskiye rasskazi, de 1855), ube ilu naracis ilua experienci dum la milito di Krimea.


== Milito e Paco ==
Ilua romano "Milito e Paco" aparis unesmafoye en toteso en 1869. Ol plu frue aparabis seriale inter 1865 e 1867, kun titulo La yaro 1805. La unesma skisuro di la verko esis kompleta en 1863. Pozata en la periodo 1805 til 1820, la rakonto traktas la invado di Napoléon aden Rusia, ed olua influo sur kin aristokrata familii. Parti de la verko esas filozofiala diskutado; Tolstoy konsideris ke ol ne esas romano, opinionante ke Anna Karenina (1878) esis ilua unesma vera romano.


== Selektita bibliografio ==
1855 - "Esbosuri de Sevastopol"
1863 - "Kozaki"
1885 - "Ivan la fola"
1869 - "Milito e paco" (Война и мир)
1872 - "karcerano en Kaukazia" (Кавказский пленник, Kavkazskii plennik, kurta rakonto)
1877 - "Anna Karenina"
1899 - "Rivivigo" (Воскресение Voskreséniye)