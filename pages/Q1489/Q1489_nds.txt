Mexiko-Stadt (spaansch Ciudad de México, lokale Uutsprake: [sjuˈða(ð) ðe ˈmexiko]; afkört: CDMX; Nahuatl Āltepētl Mēxihco [aːl'tepeːt͡ɬ meːˈʃiʔko]; Otomí ’Monda) es de Höövdstadt un gröttste Stadt van Mexiko. Mexiko-Stadt es een van den wichtigsten Zentren för Kultuur un ook för Finanzen weltwied. Se liggt in den Daal van Mexiko binnen den zentraal mexikaanschen Hoogland up ene Höögde van 2240 m. De Stadt deelt sik 16 delegaciones, de sik wedder in Naverschoppen (colonias) deelt.
2020 lèven in’r Kärnstad 9.209.944 Minschen up ene Pläcke van 1495 Quadraatkilometern. Binnen de Metropoolregioon lèvet œver 21 Millionen Minschen, was de Regioon de sesst gröttste Metropoolregioon weltwied maket un de gröttste spaanschsprakige Stadt up’r Eerden. 
De Höövdstadt van Mexiko es öldste Höövdstadt in Noord- un Süüdamerika un tohope med Quito in Ecuador ene van twee Höövdstäden, de amerikaansche Indigene gründ hebbet. Dat atzteeksche Volk van den Mexica richte de Stadt ümme 1325 up ene Gruppe Eilanden binnen den Texcoco-See up un gav den Oort den Namen Tenochtitlan. As de Spaniers Tenochtitlan 1521 belagern, maken se de atzeeksche Stadt meest gans tonichte un richten den Oord na den Vœrbild van spaanschen Städen wedder up. 1524 geven se de Stad den Namen „México Tenochtitlán“ un nömen se 1585 offitschell „Ciudad de México“ (Mexiko-Stadt). Mexiko-Stadt was binnen den spaanschen Koloniaalriek een politsch, administrativ un ook finantschell Zentrum. Na dat Mexiko den Unafhängigheedskrieg wunnen hadde, richte de niege Staat dat „Bundsdistrikt Mexiko-Stadt“ (Distrito Federal) up, dat sik 2016 uplöse un de Stad so gröttere Autonomie kreeg.


== Bilder ==

		
			
			
		
		
			
			
		
		
			
			
		


== Kiek ook bi ==
Städer in Mexiko


== Nawiese ==


== Weblinks ==

Webstède van Mexiko-Stadt (spaansch)
Tourismusbüro  (spaansch un engelsch)
Goethe-Institut Mexiko-Stadt
Bilder van Mexiko-Stadt (spaansch und englisch)