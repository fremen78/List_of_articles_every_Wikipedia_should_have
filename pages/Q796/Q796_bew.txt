Irak (hurup Arab Gundul: عراق; Arab: عراق ʿIrāq) atawa resminya Kiblik Irak (hurup Arab Gundul: کبليک عراق; Arab: جمهورية عراق Jumhuriyyat ʿIrāq) entu negara di Asia Kidul-kulon. Irak watesan ama Arab Saudi ama Kuwét di beludiknya, Turki di blèlirnya, Suriah di belah lor-kulon, Urdun di bekulon, èn Iran di blètan. Dia punya hopstad – Bagdad.
Irak udah ditauin ama orang Yunani dengen nama Mèsopotami atawa Negeri Antarakali nyang udah jadi tana aèr bakal banyak peradaban nyang pepes sedari milénium ke-6 SM. Daèrah di antara Kali Purat ama Dajelah sering disebut-sebut sebagé tempat lahirnya peradaban èn tulisan. Irak perna jadi bagèan beberapa kekaèsaran, antara laèn Safawi ama Apsari. Jaman Kampanye Mèsopotami di jaman Perang Dunia I, Kekaèsaran Britani punya tentara naklukin Kesultanan Usmaniah punya propinsi Basrah ama Bagdad, èn disusul ama propinsi Mosul nyang jadinya Irak.
Kebanyakan orang Irak entu agamanya Selam Si'ah.


== Ruju'an ==