Republik bilong Irak i wanpela kantri bilong Esia.  Long sauten sait, em i gat arere waintaim Saudi Arabia na Kuwait.  Long noten sait, em i gat arere wantaim Taki, long not-westen sait wantaim Siria, long westen sait wantaim Jodan, na long isten sait wantaim Iran.  Kapitol bilong Irak em i Bagdad.


== Gavman ==
Long yia 1979 inap long yia 2003, Ba'ath Pati ol i save bosim Irak.  Sadam em i bin Presiden.  Long mun Mas bilong yia 2003, ol ami bilong Inglan na Amerika ol i wokim inveson long Irak.  Ol i rausim Sadam na Ba'ath Pati na ol i lusim gavman.  Nupela gavman i ol i kamap long de namba 28 long mun Jun bilong yia 2004.  Ghazi al-Yawer i kamap presiden bilong dispela nupela gavman.


== Graun na ples bilong Irak ==
Irak i gat planti ples wesan, tasol i gat wanpela hap bikpela tru, graun i gat wel longen.  Dispela hap i stap namel long tupela wara,  ol i kolim Yuprates na  Tigris.  Na tu, Irak tu i gat wanpela smolpela nambis long solwara ol i kolim Pesia Galp.  
Taim bilong ren na hat na kol, em i olsem ples wesan: winta, o taim bilong kol, em i no hat tumas na i no kol tumas.  Sama, o taim bilong san, em i drai na hatpela tru, na ren i no pundaun.  


== Bisnis ==
Bipo tru Irak i save mekim planti bisnis bilong salim  wel bilong graun.  Em i salim bikpela hap bilong dispela wel i go long narapela kantri.  Tasol taim Irak i bin invesenim Kuwait long Mun Ogas long yia 1990,  UN, o Bung Kantri olgeta Graun, i stopim Irak na i no salim wel.  Nau bihain long dispela taim, UN i bin larim Irak long salim sampela wel na i inap baim kaikai na klos na marasin ikam long narapela kantri.  Long yia 2003, bikpela pait wantaim Amerika na Inglan i bin stat long Irak, na bisnis i dai.
 (Dispela pes Irak em i liklik tumas. Yu inap raitim moa sapos yu laik halivim Wikipedia. Hau?)