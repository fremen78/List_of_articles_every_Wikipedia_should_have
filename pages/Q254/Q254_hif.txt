Wolfgang Amadeus Mozart ek Austrian composer aur piano bajae waala musician rahaa. Uu aapan chhota jindagi me 600 se jaada music likhis rahaa. Bahut log ii soche hae ki uu sab time ke, sab se achchhaa composer rahaa. Uske janam Salzburg me 27 January 1756 me bhais rahaa. Uske likha gais musicc me opera (music with a story) Don Giovanni aur Die Zauberflöte (The Magic Flute) bhi rahaa. Uske opera ek minuet (ek naach) se suruu howat rahaa jiske uu jab chaar saal ke rahha tab likis rahaa, aur khalaas howat rahaa Requiem se, jiske uu khalaas nai karat rahaa. Mozart piano bahut achchhaa se bajaawat rahaa. Uske maut 5 December , 1791 ke rheumatic fever se bhaes rahaa jab ki uu khaali 35 saal ke rahaa.


== Palwaar aur jawaani ke din ==
Wolfgang Amadeus Mozart ke baap ke naam,  Leopold Mozart aur maiy ake naam Anna Maria Mozart rahaa. Uske janam 9  Getreidegasse, Salzburg, jon ki Archbishopric of Salzburg ke capital rahaa, aur jon ki abhi Austria me hae, aur jon ki uu time Holy Roman Empire me rahaa, me bhais rahaa. Uske khaali ek bahini bajpan ke baad jinda rahis, jiske naam Maria Anna Mozart (1751–1829) rahaa. Mozart ke uske janam ke ek din baad Salzburg Cathedral me baptize karaa gais rahaa. Uske baptised naam Joannes Chrysostomus Wolfgangus Theophilus Mozart rahaa. Uu apne ke, barraa hoe ke baad, "Wolfgang Amadè Mozart"  bolat rahaa, lekin uske naam ke dher rakam se likha jawat rahaa. 
Uske pitaji (1719–1787) Augsburg ke rahaa. Uu Archbishop of Salzburg, ek chhota composer, aur experienced teacher ke niche ek Kapellmeister rahaa.  Mozart ke janam ke ek saal ke bad uu violin ke uppar ek book, Versuch einer gründlichen Violinschule, likis jon ki kaafi safal rahaa.


== References ==

Groves Dictionary of Music and Musicians, edited by Stanley Sadie; 1980; ISBN 1-56159-174-2


== Duusra websites ==
The Mozart Project Archived 2016-12-03 at the Wayback Machine
Mozart livecams Live pictures of Mozart Birth house, Mozart Monument, Mozart View and so on.