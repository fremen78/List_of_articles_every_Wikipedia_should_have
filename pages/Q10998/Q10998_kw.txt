Keleren starchus gans kroghen melynik po rudh po gell-golow hag yw ystynnans dhe wreydhen yn-dann dor ow longya dhe'n plans Solanum tuberosum, keginys ha dybris avel losowen yw patatysen po aval dor. Gwynn po melyn ynsi a-ji. Mar hwrello golow kodha war bervedh patatysen, an pervedh a dreyl gwyrdh ha gwenonek. 
I a dheu dhyworth Amerika Dhyghow y'n kynsa le, mes dybrys yns i dres Europa, Amerika Dhyghow hag Amerika Gledh hedhyw. An hanow "patatysen" a dheu dhyworth an Spaynek "patata", yth yw yn y dro, kemyskans a'n ger Taíno batata ('aval dor hweg') ha'n Quechua papa ('patatysen').


== Kegina ==
Pupprys dybrys yw avalow dor yn neb furv keginys. Tus a yll kegina avalow dor dr'aga bryjyon, pobas, rostya po fria. Asklos yw patatys treghys dhe dharnow hir ha friys bys pan vons medhel. Kresigow yw patatys treghys dhe dreghow pur danow ha friys bys pan vons kras. 


== Lavar gwerin ==
Brav, pecara patatys Benbow – cans dhe'n peuns.


== Lien Kernewek ==
Synt Avaldor o drama skrifys gans Peggy Pollard a waynyas pewas yn 1941.