Kulka (Solanum tuberosum) jo rostlina ze swójźby ronicowych rostlinow (Solanaceae). Regionalne słowa su knydel, knydla, knygla.
Jeje pódzemske kule su wažna caroba za cłowjekow a zwěrjeta. 


== Wopis ==
Kulka jo wěcejlětna, w kulturje jano jadnolětna zelišćata rostlina.
Kijašk jo granity.
Łopjena su pśetergowane pjerinate.


=== Kwiśonki ===
Kwiśonkowy stołk wobstoj zwětšego z dweju zawitkowu. Kwiśonki njasu kólaskaśe rozšyrjonu, pěślicbnu kwiśonkowu kronu. Jeje barwa wariěrujo a móžo běła, rožojta, wioletna abo módra byś. Prošniki pěś proškowych łopjeńkow kjaglojśe wokoło pěsty stoje. Wótwórjenje prošnikow se pśez pory na špicku stanjo. 


=== Płody ===
Płodnik wobstoj z dweju zrosćoneju płodoweju łopjeńkow, kótarejž kśiwo w kwiśonce stojtej. Z jogo se jagoda wuwiwa, kótaraž teke w zdrjałosći jo zelena a gadowata. 


=== Kule ===
Kule słužy wegetatiwnemu rozmnoženju, pśi comž wóni na pódzemskich wurostkach, nic na korjenjach nastanu. Jich późěl škroba jo w pśerězku 17,5 % (wót 10% až do 30%). Mimo togo wopśimjeju 65% až 80% wódy, 2% syrego proteina, ale tež syry tuk, cukor, mikroelementy a rozdźělne witaminy.
Kužda kula, kótaraž se za sajźanje wužywa, musy nejmjeńša jaden pupk měś. Z pupkow rostu lisćowe wurostki. Jolic toś te wurostki zemju pśełamuju, pótom kulki se wobkopuju, až by k mócnišemu rostej wurostkow pógnuwali. Nejpjerwjej wurostki rostu do dłujkosći, nježli až primarne rosćenje pó tłustosću a twórjenje kulow slědujo. Na kóńcu wegetaciskeje periody nadzemske wurostki wótemrěju, pśi comž epidermis se puknjo. Pótom pódzemske wurostki wótemrěju a kule se wót rostlinow wótźěluju.


=== Substancy ===
Wše zelene źěle rostliny, toś teke jagody a na swětle se zelenjone kule za ceły rod typiski solanin wopśimjeju a su togodla gadowate.


== Stojnišćo ==
Sajźanišća su subtropiske a měrne regiony wšych kontinentow.


== Rozšyrjenje ==
Kulka spócetnje z pódpołdnjoweje Ameriki póchada.


== Wužywanje ==
Na rozdźěl wót tomatow jagody se njegóźi jěsć, dokulaž solanin wopśimjeju.
Jano pódzemske kule se mógu za cłowjeske zežywjenje wužywaś.


=== Produkty ===
Z kulkow se mógu rozdźělne produkty producěrowaś, pśi comž se pó nałožowańskem zaměrje mjaz jědnymi, picowańskimi, góspodaŕskimi a sajźańskimi kulkami a pó casu zdrjałosći mjaz ranymi, srjejźnymi a póznymi kulkami rozeznawaju.

kulkowe kulki
kulkowa mucka
kulkowy mlinc
kwjerlowanki
kulkowy škrob
stłocone kulki


== Škódniki a chóroby ==
Kulka se móžo wót wjele škódnikow a chórobow zapśimjeś. 
Wažne škódniki su:

Kulkowy bruk, teke kulkowa wacka (Leptinotarsa decemlineata) jo bruk, kótaryž dośěgnjo dłujkosć wót něźi 1 cm.
Kulkowa nematoda (Heterodera rostochiensis) škoźi korjenjowu włokninu a mólenje rosćenja wustatkujo. Mimo togo łopjena wótemrěju a se twórjenju kulow zajźowa.
(Psylliodes affinis) jo brunožołty a dośěgnjo wjelikosć wót něźi 2 až do 3 mm. Jogo larwy na korjenjach žeru.
Kulkowa móla (Phthorimaea operculella) njaso žołte pódłujkostne smužki na prědnych kśiłkach. Wóni dośěgnu dalokosć rozpněśa wót něźi 1,5 cm.
Wažne chóroby su:

chorobne zawiće zelišća


== Glědaj teke ==
kulkikopanje


== Nožki ==


== Žrědła ==
Meyers Taschenlexikon Biologie, In 3 Bänden, 2. zwězk, ISBN 3-411-12023-1, boki 69-71 (nim.)
Ullstein Lexikon der Pflanzenwelt, 1973, ISBN 3-550-16019-4, boka 220-221 (nim.)


== Wótkaze ==