Grumbeere (Palz) (zum Wort), Grumbiere (Kurpalz, Siedweschtpalz) (Solanum tuberosum) sin e Kulturplanz aus Sidamerika un aa zu iare unner der Erd wachsende Knolle sescht ma so. Die gehert zu de Nachtschaddegewegse, wie zum Beischbiel a die Tomade orre die Babriga orre de Duwack. Die Grumbeerknolle sin essbar un werre vielseidisch verwendt. Wie bei annere Nachtsschaddegewegse is in de griene Dääle, wo iwwerm Borm wachse, des gifdiche Alkaloid Solanin drin, wo a em Mensch gefehrlich werre kann.


== Nåme ==
Näwe de weid verbräde Nåme Grumbeere un Grumbiere gibts aa regionale Variande: Grumbere (mid korzem e,), Grombeere (Saaland), Grambeere (um Kusl rum, Nordpalz), Grambiere (siedweschdlische Palz). De Nåme „Grumbeer“ is vergleichbar mit em selde verwendte Lokalhochdeitschausdruck „Grundbirne“.
Vun de im achzehnde Johrhunnerd ausgewannerde Pälzer is de Nome Grumbier aa in di Siedslawische Schbrooche iwwernumme worre un heeßt dort Krumpir odder Krompier.


== Wo se herkommt ==
Die Grummbeer schdammt aus de Ande in Siedameriga. Schäzungsweis waggst se dort schun seit uugefehr 13.000 Johr.
Iwwer die Kanarische Insle is die Knoll dann um 1560 rum no Eiroba komm. Ausgebreit hat se sich do am Oofang als Blumm, also als scheenes Plänzel fär de Gaade. In Deitschland is die Grummbeer seerschd 1589 vum Dogder un Bodaniger Carolus Clusius aageplanzt wor.
Die Wildform vun de Grumbeer is die sidperuanisch Art Solanum bukasovii, die Serte in Chile sin awwer wahrscheinlich mit de Art Solanum tarijense vermischt, bei alle annere is die reine Abstammung vun de Solanum bukasovii nogewiss wor. Obwohl die Grumbeer vun Peru is, lien die meischtproduzierende Länder heit ganz wo annerschd.


== Serte ==
Es gebt e paar dausend Serte, vun denne hier e paar uffgelischt sin:

Adretta, Afra, Agata, Agnes, Agria, Aiko, Amado, Amandine, Ampera, Andante, Angela, Annabelle, Arkula, Arnika, Arosa, Assia, Astarte, Asterix, Astoria, Aula, Baltika, Bamberger Hörnchen, Belana, Belita, Belladonna, Berber, Bernadette, Bettina, Bintje, Blauer Schwede, Bolero, Bonanza, Bonnotte, Caesar, Calla, Camilla, Carmona, Carola, Ceres, Chantal, Charlotte, Christa, Cilena, Cindy, Cinja, Clarissa, Cleopatra, Colette, Constanza, Dali, Danova, Debora, Derby, Désirée, Ditta, Donald, Donella, Eba, Edelstein, Eden, Eldena, Elfe, Elles, Erntestolz, Esprit, Exempla, Exquisa, Fausta, Felicitas, Feska, Festien, Filea, Finka, Flavia, Flora, Fontane, Forelle, Franzi, Freya, Frieda, Gala, Garant, Goldika, Golf, Gourmandine, Grandifolia, Granola, Gunda, Hansa, Hercules, Hermes, Ilona, Indira, Innovator, Jaqueline, Jelly, Juliane, Jumbo, Juvena, Kanjer, Kantara, Karakter, Kardal, Kardent, Karlena, Karnico, Katinka, Kipfler, Krone, Kuras, Lady Christl, Lady Claire, Lady Felicia, Lady Jo, Lady Rosetta, Laura, Leyla, Likaria, Linda, Logo, Lolita, Lyra, Marabel, Markies, Marlen, Melina, Naturella, Nicola, Orewäller Blooe, Pamela, Panda, Princess, Ostara, Quarta, Rode Eersteling, Rosara, Satina, Saturna, Selma, Sieglinde, Solara, Stella, Tizia, Urgenta, Victoria, Vitelotte.


== Verwendung ==
Grumbeere sin ajg vielseidisch verwendbaa. Mer kann aus Grumbeere Gegwellde orre Gebredelde machen, mer kann awwer a Grumbeerbrei nemme orre den vielleicht e bissl uffbereide unn bagge, wie en Pannekuche, dann gebts Bagges (aa Grumbeerpannekichelcher genannt). Weiders kann mer en Grumbeersalad zubereide orre Grumbeersupp (mit orre ohne Gwetschekuche), orre Schuppnudle, un do gebts noch viel mehr Beischbiele. Es gebt a Ferdichsache wie Pommes orre Chips.


== Åbau ==
Um Grumbeerplanse ze vermehre, schneid mer Grumbeere in Sticker mid wennigschdens emme Aach un steckt se dann in die Erd. Zichdung aus em Same is zimmlich uffwendich und werd numme fer Sordezucht unn 
die Hochzucht (= erschdie Nochzucht aus de Sordeoriginale) gemachd.


== Indresåndes ==
Es deitsche Grumbeermuseum liecht in Fußgennem.


== Websaide ==
 Commons: Grumbeere — Waitere Mulitimediadataie zum Artikel

Kartoffelsortenliste des deutschen Bundessortenamts (2007) (PDF-Datei; 303 kB)


== Äänzlnoowais ==
<references>