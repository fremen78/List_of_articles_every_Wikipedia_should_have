Republika Indija smještena je u Južnoj Aziji, zauzima veći dio indijskog potkontinenta te je najmnogoljudnija država na svijetu od 2023., s više od milijardu stanovnika, koji govore više od stotinu različitih jezika. Indija graniči s Bangladešom, Mjanmarom, Kinom, Butanom, Nepalom i Pakistanom, a na jugu je oplakuje Indijski ocean, gdje su joj susjedi Šri Lanka i Maldivi. Najveća su gradska područja Mumbai na jugozapadu i Calcutta na rijeci Gangesu.


== Podrijetlo imena ==
Ime Indija potječe od Sindhu, lokalnog imena za rijeku Ind. U prastarim spisima Vedama (starim 5000 godina) spominje se prvo ime za Indiju – Bharata Varsa. Kasnije su razne političke stranke predlagale za Indiju različita imena, među kojima su bili Hindustan, Hindu Rashtra i Bharath. Ime Bharat potječe od dva hinduska kralja po imenu Bharata. »Bha« na sanskrtu znači znanje ili svjetlost, a »rat« je glagol »raditi«, pa je »bharat« onaj koji traži znanje. Indija je bila poznata i kao Hindustan (zemlja Hindusa), ali to se ime izbjegavalo nakon neovisnosti 1947., jer je indijski narod odlučio da će Indija biti sekularna država.
Indija je zemlja suprotnosti i najveća federalna država na svijetu podjeljena na 25 federalnih jedinica.


== Zemljopis ==


== Povijest ==

Indska se civilizacija razvila iz starijih neolitskih kultura, kao i pod utjecajem sumerske civilizacije, s kojom je trgovala. Prva kultura Indije razvila se u dolini rijeke Ind sredinom 3. tisućljeća pr. Kr. Kulture Inda su gradile gradove od opeke. Ti su gradovi imali kanalizacijski sustav i široke ulice. Narod koji je ondje živio nazivao se Dravidi, a bio je tamne puti, te se bavio s poljodjelstvom i obrtom. Trgovali su s narodima Mezopotamije. Poznavali su pismo koje do danas nije odgonetnuto. Najveći gradovi bili su Harapa i Mohenjo Daro. U Indiju su se oko 1400. pr. Kr. doselili indoeuropski Arijci i uništili indske gradove. Među Indom i Gangesom osnovali su više država. Glavni povijesni izvor za to doba su Vede, zbirka četiri knjige, i zato Indiju od 1400. do 550. pr. Kr. zovemo "vedska Indija". Najpoznatije indijske epske pjesme su Mahabharata i Ramajana, a govore o ratovima u kojima sudjeluju ljudi, demoni i bogovi. U upotrebi je bilo pismo i jezik Sanskrt. Kad su nastale države, narod je iz polunomadstva prešao na poljoprivredu, a društvo se raslojilo na četiri kaste.


== Kultura ==

Indijska kulturna povijest, proteže se na više od 4500 godina. Tijekom Vedskog razdoblja (1700. pr. Kr. – 500. po. Kr.)[kada?] postavljeni su temelji indijske kulture, filozofije, teologije, mitologije i književnosti. Položena su brojna uvjerenja i prakse koje postoje još danas, kao što su karma i yoga. Indija je poznata po svojim brojnim religijskim različitostima. Tu se nalaze hinduizam, kao glavna religija te ga slijede budizam, islam i kršćanstvo. 
Umjetnost i arhitektura
Veliki dio indijske arhitekture, uključujući i čuveni Taj Mahal, te ostala djela mughalske arhitekture, izvrstan su primjer spajanja drevne kulture s uvezenim stilom.


== Stanovništvo ==
Većina Indijaca (80,5 %) su hinduisti. Muslimana je 13,4 %, kršćana 2,3 %, sikha 1,9 %, budista 0,8 %, a preostalih oko 1 %. Nijedan od jezika nije većinski, ali se najviše koristi hindu (41 %).


== Upravna podjela ==

Indija je upravno podijeljena na 28 saveznih država, 6 saveznih teritorija, dok glavni grad New Delhi ima poseban status.
Savezne države:

Savezni teritoriji:

A Andamani i Nikobari
B Chandigarh
C Dadra i Nagar Haveli
D Jammu i Kašmir
E Lakshadweep
F Delhi
G Puducherry
H Ladakh


== Gospodarstvo ==
21. svibnja 2013. Kina je s Indijom sklopila prigodom sastanka dvaju premijera osam manje važnih sporazuma, na sastanku vrlo velike simbolične važnosti, a pretpostavlja se i kao začetkom velikog gospodarskog zamaha u svijetu.
Indija je dijelom nove svjetske gospodarske brzorastuće velesile zvane engleskom kraticom BRICS koju čine Brazil, Rusija, Indija, Kina i Južnoafrička Republika.


== Izvori ==

https://www.cia.gov/library/publications/the-world-factbook/geos/in.html  Arhivirana inačica izvorne stranice od 11. lipnja 2008. (Wayback Machine)


== Vanjske poveznice ==
Sestrinski projekti