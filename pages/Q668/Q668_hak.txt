Yin-thu (印度, Hindi-ngî: भारत गणराज्य; Yîn-ngî: Republic of India), he Nàm-â Yin-thu Chhṳ-thai-liu̍k sông ke yit-ke koet-kâ, Thai-yîn Koet-hia̍p ke fi-yèn-koet chṳ̂-yit. Yin-thu he sṳ-kie sông ngìn-khiéu thi 2 tô ke koet-kâ, 2011-ngièn yúng-yû ngìn-khiéu 12.1 Yi, cham chiap-khiûn 1/5 ke sṳ-kie ngìn-khiéu, lâu Chûng-koet he sṳ-kie sông kiùn-yû ke ngìn-khiéu chhêu-ye̍t 10-Yi ke lióng-ke koet-kâ. Yin-thu he Nàm-â thi-khî chui-thai ke koet-kâ, mien-chit vì 3,287,590 phìn-fông kûng-lî, kî sṳ-kie thi 7 vi.