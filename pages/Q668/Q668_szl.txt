Indje, Republika Indii (w hindi, भारत – trl.: Bhārat  posuchej po hindi, Bhārat Gaṇarājya, trb.: Bharat, Bharat Ganaradźja; ang. India, Republic of India) – państwo we Azyje Połedniowyj, zajmujōnce wiynkszość subkontynentu indyjskigo.
Ôd pōłnocy Indyjŏ sōm ôgraniczōne bez pasma gōrske: Karakorum i Himalaje. Z Indyjōm graniczōm: Pakistan na pōłnocnym zachodzie, Afganistan na barzo małym ôdcinku i Chiny, Nepal a Bhutan na pōłnocy, Birma i Bangladesz na pōłnocnym wschodzie, Sri Lanka bez zŏtokã Mannar i ciyśninã Palk na połedniowym wschodzie. Ôd połedniowego zachodu krŏj ôbtŏczajōm wody Morza Arabskigo, ôd połedniowego wschodu Zŏtoki Byngalskij i Morza Andamańskigo. Do Indyje przinŏleży archipelag Lakszadiwōw leżōncy na Morzu Arabskim 450 km na zachōd ôd wybrzyżōw kraju, a leżōnce w Zŏtoce Byngalskej archipelagi Andamanōw i Nikobarōw.