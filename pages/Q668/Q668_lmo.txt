L'India a l'è on pajes ind el sud de l'Asia.
La capital a l'è New Delhi.
A l'è el setom pajes del mond per superfiss, cont 3.166.414 km² e'l segond per popolazzion (pussee d'on milliard e cent million d'abitancc, che'l 70% a l'è sota i 35 agn).
L'alfabetizaziun a l'è al 62%.


== Geografia ==
L'India a l'è tacada al Pakistan a sira, a la Cina, al Nepal e al Bhutan a nord-est, al Bangladesh e al Myanmar a matina.
Ind el Oceen Indian, l'India a l'è arent al Isri Lanka, ai Maldive e a l'Indonesia.
La costa de l'India a l'è longa pussee de setmila chilometer e la da in su l'Oceen Indian a sud, el Mar Arabegh a ovest e 'l Golf del Bengala a est.


== Storia ==
La conquista britanega de l'India la scomenza in del 1715.
L'ultem vicerè ingles de l'India a l'è stad el Lord Mountbatten.
In del lui del 1947, a Londra a l'è stad votad el palpee d'independenza; la comission Radcliffe l'iva studiad na frontera per la creazzion de du stacc: l'Union Indiana, per la pupart induista, e 'l Pakistan, per la pupart mussulman.
L'independenza a l'è stada proclamada ind el 15 d'avost del 1947.
La constituzzion de l'India a l'è del 1950.
L'India a l'è stada quater voeulte in guera contra el Pakistan: in del 1948, 1965, 1971, 1999.


== Organizazzion politega ==
L'India (nom ofizzial: भारत गणराज्य, Republega de l'India, in hindi) a l'è una republega federala.
El President a l'è el Ram Nath Kovind (del 2017).
El Prim Minister a l'è el Narendra Modi (del 2014).


== Aministrazzion ==
La Republega indiana l'è fada de 28 Stacc Federai e de 7 Territori de l'Union; tucc i stacc federai, el territori de la Capital de Delhi e'l teritori de Pondicherry gh'han un govern elensgiud; i territori che resten i gh'han n'aministrazzion del govern nazzional central e i fan riferiment per via direta al President de la Republega. i stacc e i territori a inn poeu fad in distrecc, pressapoch 600. I distret gh'han dent i tehsil (o, a segonda de la lengua, tahsil, taluka, taluk, mandal).