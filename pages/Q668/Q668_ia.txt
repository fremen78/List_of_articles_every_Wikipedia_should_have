Le Republica de India es un pais situate in le sud de Asia, e forma le major parte del subcontinente indian. Illo ha le rango secunde in le mundo in population.

		
			
			
		
		
			
			
		
		
			
			
		
		
			
			
		


== Historia ==
Le cultura de India es antiquissime. 
Le Grande Britannia gradualmente subjugava India ab le medio del seculo XVIII al fin del seculo XIX. Initialmente le conquesta esseva exequite per le East India Company, un firma commercial. 
Le domination britannic esseva establite in un maniera formal post le Grande Insurgentia (1857), durante le qual un alliantia disparate del princes indian essayava, e falleva, liberar lor paises ex le dur pugno del East India Company. Depost le victoria britannic, le governamento in London teneva controlo de India, establiente un Ministerio pro India e elevante regina Victoria a Imperatrice de India. 
Le governamento colonial non esseva popular apud le indianos, proque illo establiva un structura economic que exploitava le ressources natural de India pro le industrias anglese. Ab circa 1880 multe indianos ab le elite indigena comenciava travaliar pro independentia. Le governamento colonial creava pro su proprie beneficio un infrastructura linguistic, administrative e commercial que le indianos postea usava con bon successo in lor lucta. Sub le bandiera del Indian National Congress illes cercava pro methodos a terminar le regno colonial (vider Mahatma Gandhi). Post decennios ardue Nehru, le leader del Indian National Congress, proclamava le independentia in 1947. Nehru deveniva prime ministro e  su filia Indira Gandhi le succedeva in iste posto.


== Religion ==
Secun le censo de 2011, hinduismo es le religion de quasi un billion de indianos, quasi 80% del population. Plus que 14% son moslemes, o plus que 170 milliones. Christianitate es le religion le tertie plus commun (2.30%) e sikhismo le quarte (1.72%); ambes ha inter 20 e 30 milliones. Buddhismo e jainismo son le religiones le quinte e sexte plus commun, ma ambes ha minus que 1% del population e minus que 10 milliones de personas. India ha alsi, e habeva depost le Medievo, communitates de milles de judeos e zoroastrianos. [1]


== Linguas ==
Hindi
Tamil
Telugu
Kannada
Malayalam
Odia
Marathi
Punjabi
Gujarati


= Vide etiam =
Lista de linguas national de India
Radio amateur in India
Bandiera de India
Vande Mataram


== Referentias ==