استهبان یکی از شهرهای شرق استان فارس و مرکز شهرستان استهبان است. این شهر در سرشماری نفوس و مسکن سال ۱۳۹۵، جمعیتی برابر با ۳۶۴۱۰ تن داشت. استهبان به شهر انجیر معروف است و با بیش از ۲۴ هزار هکتار سطح زیر کشت، بزرگترین انجیرستان دیم جهان را دارد.
زورخانه استهبان در استان فارس هم در خیابان توحید جنب تربیت بدنی واقع شده است .


== پیشینه ==
در گذشته، نام این شهر اصطهبانات بوده‌است که در آبان ۱۳۵۳ خورشیدی به نام کنونی آن، یعنی استهبان تغییر کرده‌است. استهبان به نام‌های دیگری مانند اصبهبذات؛ اصطبهان؛ استنبات، سَوُنات وصابونات خوانده شده‌است.
در واقع کمابیش در منابع متعدد تاریخی و جغرافیایی نامی از سرزمین استهبان آورده شده‌است، فارسنامه ناصری گوید که نام این شهر استهبانات بوده که پس از استیلای عرب به اصطهبانات تغییر یافته‌است. حدودالعالم با استناد از المسالک و الممالک اصطخری شهر را اصطهبان و همچنین اصطهجان می‌نامد، ابن بلخی در فارسنامه خود به اصطهبان اشاره دارد ولی نزهةالقلوب آن را اصطهبانان ذکر می‌کند، ابن حوقل و مقدسی نیز در کتب خود اصطهبانات را آورده‌اند.
منابع فوق حاکی است که در طول ده سده شکل بیانی آن ثابت مانده و فقط از لحاظ نوشتن دچار تغییری جزئی گردیده‌است، این امر نشان می‌دهد در طول سال‌های بسیار اصالت این واژه حفظ شده و تغییر نکرده‌است.
مردم این شهر، استهبان را صابونات نیز می‌نامند.


=== وجه تسمیه ===
استهبان واژه‌ای پهلوی از عبارت سته + بان، به معنای نگهبان شهر است.


== جمعیت ==
بر پایه سرشماری عمومی نفوس و مسکن در سال ۱۳۹۵ جمعیت این شهر ۳۶٬۴۱۰ نفر بوده‌است.


== جاذبه‌ها ==


=== مکان های دیدنی ===
از مهم‌ترین مناطق دیدنی شهرستان استهبان می‌توان به موارد زیر اشاره کرد:


=== اماکن مذهبی ===


== ره آورد ==

انجیر
زعفران
بادام کوهی
انگور


=== محصولات کشاورزی ===
محصول اصلی کشاورزی این شهر انجیر و زعفران است. در منابع، به محصولات دیگری از جمله: گندم، حبوبات، پنبه، زیتون و میوه‌های دیگری همچون گردو، بادام و انار و انگور اشاره شده‌است. زعفران این شهر از نظر عطر و طعم زبانزد و دارای کیفیت منحصر به فردی است اما در بازار تجارت زعفران به علت نداشتن رنگ کافی، شناخته شده نمی‌باشد.


== دانشگاه‌ها ==

مرکز آموزش عالی استهبان
دانشکده پیراپزشکی استهبان
دانشگاه آزاد اسلامی واحد استهبان
دانشگاه پیام نور استهبان
جهاد دانشگاهی استهبان
آموزشکده فنی امام حسین


== فاصله تا شهرهای مهم ==
فاصله تا نی‌ریز: ۴۰ کیلومتر
فاصله تا فسا: ۷۵ کیلومتر
فاصله تا داراب: ۷۵ کیلومتر
فاصله تا جهرم: ۱۸۵ کیلومتر
فاصله تا شیراز: ۱۸۵ کیلومتر
فاصله تا سیرجان: ۲۱۰ کیلومتر
فاصله تا کرمان:۳۹۰ کیلومتر


== نگارخانه ==

		
			
			
		
		
			
			
		
		
			
			
		
		
			
			
		


== پانویس ==


== منابع ==

پایگاه اطلاع‌رسانی استهبان
امامزاده پیرمراد
آل ابراهیم، محمدرضا، آثار باستانی، اماکن مذهبی و گردشگاه‌ها در استهبان، استهبان: انتشارات سته بان، ۱۳۸۵.
کیانی، حسن، جغرافیای طبیعی استهبان، شیراز: انتشارات میرزای شیرازی، ۱۳۷۶


== پیوند به بیرون ==
جشنواره ملی انجیر استهبان