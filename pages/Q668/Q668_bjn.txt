Ripublik India (भारत गणराज्य) adalah sabuah nagara di Asia nang baisi jumlah panduduk tabanyak kadua di dunia, lawan populasi labih matan satu miliar jiwa, wan adalah nagara tabasar katujuh badasarkan ukuran wilayah geografis. Jumlah panduduk India tumbuh pasat tumatan patangahan 1980-an. Ikunumi India adalah tabasar katiga di dunia dalam PDB, diukur matan sagi paritas daya tukar (PPP), wan salah asa patumbuhan ikunumi tahancap di dunia. India, nagara lawan sistem demokrasi liberal tabasar di dunia, gin sudah mancungul sabagai kakuatan regional nang panting, baisi kakuatan malitir pambasarnya wan baisi kamampuan sanjata nuklir.
Baandak di Asia Salatan lawan garis pantai sapanjang 7.000 km, wan pslih matan kanak banua-basar India, India marupakan palih matan rute padagangan panting wan basajarah. Inya mambagi pahalatan lawan Pakistan, Ripublik Rakyat Cina, Myanmar, Bangladesh, Nepal, Bhutan, dan Apganistan. Sri Lanka, Maladewa, wan Indonésia adalah nagara kapulauan nang basubalahan.
India adalah andakan matan paradaban kuna kaya Budaya Lambah Indus wan marupakan wadah kalahiran matan ampat agama panambaian dunia: Hindu, Buddha, Jainisma, wan Sikhisma. Nagara ini marupakan palih matan Britania Raya sabalum maraih kamardikaan pada 1947.