Le Union African es un union de 54 statos trans le continente african e insulas adjacente. Le sol statos african non in le UA es Marocco e Sudan del Sud, e le adhesion de isto es anticipate. Establite le 9 de julio 2002 in Durban, Africa del Sud, le UA es le successor del Organisation del Unitate African. 
Le objectivos del UA es promover le democratia, le derectos human, e le disveloppamento trans Africa, sur toto per le augmentation de investimentos exterior per le intermediario del Nove Partenariato pro le Disveloppamento del Africa (NEPAD). Iste programma stipula que le pace e democratia es necessari al disveloppamento durabile. Le UA ha anque le ambition de crear un banca central de disveloppamento.


== Linguas ==
Le Union African publica su documentos in sex linguas: anglese, arabe, espaniol, francese, portugese e swahili.


== Organos ==
Le decisiones le plus importante del UA es prise per le Assemblea del Union African, un reunion semi-annual del capites del stato e governamento de su statos membros. 
Le secretariato del UA, denominate le Commission del Union African, es basate in Addis Abeba, Ethiopia. 
Il ha plure organos del UA: un Consilio Executive, un Parlamento Panafrican, un Corte African de Justitia, un Consilio de Pace e Securitate, un Consilio Economic, Social e Cultural, etc.


== Vide etiam ==
Presidente del Union African