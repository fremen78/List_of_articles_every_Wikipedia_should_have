Martina Stoessel művésznevén: Tini (Buenos Aires, 1997. március 21. –) argentin színésznő, énekesnő, táncos és modell, aki ismertségét a Disney Channel Violetta című sorozatában Violetta Castillo szerepének eljátszásával szerezte meg.


== Élete és karrierje ==
Martina Stoessel Buenos Airesben született, Alejandro Stoessel rendező és producer, valamint Mariana Muzlera lánya. Egy bátyja van, Francisco. Saját bevallása szerint 1997. március 21-én született, de születési dátuma vitatott. Művészeti tanulmányait fiatalon kezdte, éneklést, zongorázást, zenés játékot, zenés színjátszást és táncot tanult.
2009-ben szerepelt a Patito Feo argentin sorozat első évadában Martina szerepében Fito Bernardi egyik asszisztenseként, valamint ugyanebben a sorozatban Leandro barátjának, Annának gyermekkori énjét is eljátszotta.
2011-ben részt vett Shannon Saunders The Glow című dalának spanyol változatában, a Tu Resplandorban, amely a Disney-hercegnők dalainak egyike. Szintén elénekelte ezt a változatot a dél-amerikai Disney Channel 2011. december 31-ei évzáró eseményében, a Celebratónban. A dal később bekerült a műsor válogatásába és a következő év márciusában adták ki.
2011-ben Stoessel elnyerte a főszerepet a Violetta című sorozatban, a dél-amerikai, az európai, a közel-keleti és a dél-afrikai Disney Channel közös produkciójában, ahol Violetta Castillo szerepét játszotta. Stoessel énekli a 2012. április 5-én bemutatott, En mi mundo című bevezetőjét, valamint az olasz (Nel mio mondo) és az angol (In my own world) változatát is. Ezzel a szerepével díjat is nyert: a Kids' Choice Awards Argentina 2012-es „Női Újonc” díját, valamint nevezve lett az USA-beli változatára is, a Nickelodeon Kids' Choice Awardsra is, a „Kedvenc Latin Színésznő” kategóriában.
Ezeken kívül énekelt még egy-két dalt a sorozat albumairól. Szerepelt még a dél-amerikai Disney Channel The U-Mix Show és a Disney Planet című műsoraiban is. 2013-ban megkapta továbbra is ugyanazt a szerepet a sorozatban, valamint a sorozat által ihletett előadás főszerepére is felkérték, sőt, a Szörny Egyetem című film olasz változatában ő adta Carrie hangját is.
2013. augusztus 10-én Stoessel a sorozat többi tagjával szerepelt az UNICEF televíziós jótékonysági rendezvényén, az Un sol para los chicoson, ahol a Ser mejor és az En mi mundo című dalokat adta elő. Ő énekli a Libre soy és az All'Alba sorgerò című dalokat is, az angol Let It Go spanyol és olasz változatát is, mely a Disney animációs filmjének, a Jégvarázsnak a főcímdala.
2015. augusztus 21-én bejelentették, hogy Stoessel szerződést kötött a Hollywood Records-szal.
2017 márciusában elindította első önálló koncertsorozatát, amely a Got Me Started TOUR nevet viseli. 
2018 decemberében kezdődött második turnéja, mely a Quiero Volver Tour nevet viseli, Európába 2020-ban jutott el ezzel a turnéval, 2020-ban lett vége.  
2020 december 3-án kiadta 3. szólóalbumát amely a Tini Tini Tini nevet viseli.
2023 február 17-én kiadta 4. szólóalbumát ami a Cupido nevet viseli.


== Filmográfia ==


=== Filmek ===


=== Televíziós szerepek ===


== Diszkográfia ==


=== Dalai ===


=== Egyéb szereplései ===


=== Videógráfia ===


== Fellépései ==

Violetta en Vivo (2013, 2014, 2015)
Violetta Live: 2015. augusztus 29–30-án Magyarországon adott koncertet, amelyen ott voltak a nagy sikerű Violetta című sorozat szereplői is.
Got Me Started TOUR: 2017. április 2-án Magyarországon adott egy önálló koncertet.


== Díjak és jelölések ==
Kids' Choice Awards Argentina

Kids' Choice Awards

Premios Martín Fierro


== Fordítás ==
Ez a szócikk részben vagy egészben a Martina Stoessel című angol Wikipédia-szócikk fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.


== Források ==


== További információk ==
Hivatalos oldal 
Martina Stoessel a Facebookon 
Martina Stoessel a PORT.hu-n (magyarul) 
Martina Stoessel az Internet Movie Database-ben (angolul)