Afrikan unioni (lyhenne AU) on 54 Afrikan valtion muodostama kansainvälinen järjestö. Unioni perustettiin 9. heinäkuuta 2002 Etelä-Afrikassa, ja se on Afrikan yhtenäisyysjärjestön (OAU) sekä Afrikan talousyhteisön (AEC) seuraaja. Afrikan unionin toiminnassa ovat mukana kaikki Afrikan maat. Vuosina 1984–2017 Marokko pysyi unionin ulkopuolella Länsi-Saharan jäsenyyden vuoksi, mutta liittyi uudelleen jäseneksi 30. tammikuuta 2017.
Rakenteeltaan Afrikan unioni muistuttaa Euroopan unionia ja Amerikan valtioiden järjestöä. Sen päämääriä ovat demokratian, ihmisoikeuksien ja vakaan talouden edistäminen. Tärkeänä pidetään myös Afrikan sisäisten konfliktien kitkemistä ja tehokkaiden yhteismarkkinoiden luomista. Unionin pitkän ajan tavoitteita ovat myös yhteiseen valuuttaan (afro) siirtyminen ja puolustusvoimien yhdentäminen.
Afrikan unionin puheenjohtajuus on aina jollakin sen jäsenmaista. Unionilla on myös oma lainsäädäntäelin, Panafrikkalainen parlamentti, joka kokoontuu Etelä-Afrikassa.
Afrikan yhtenäisyyden idea heräsi uudelleen 1990-luvun puolivälissä Libyan johtajan Muammar Gaddafin aloitteesta. Perusta järjestön luomiselle annettiin Libyan Sirtessä 9. syyskuuta 1999 laaditulla Sirten julistuksella. Suunnitelmia kehitettiin seuraavina vuosina tapaamisissa Loméssa ja Lusakassa.lähde?
7. heinäkuuta 2019 Niameyssa pidetyssä Afrikan unionin komission kokouksessa kerrottiin, että unioni perustaa Afrikan mantereen vapaakauppa-alueen, joka käsittää koko Afrikan.


== Jäsenvaltiot ==
Afrikan unionissa on 54 jäsenvaltiota:

 Algeria
 Angola
 Benin
 Botswana
 Burundi
 Djibouti
 Egypti
 Eritrea
 Etelä-Afrikka
 Etelä-Sudan
 Etiopia
 Gabon – erotettu toistaiseksi kesällä 2023 sotilasvallankaappauksen vuoksi
 Gambia
 Ghana
 Guinea
 Guinea-Bissau
 Kamerun
 Kap Verde
 Kenia
 Keski-Afrikan tasavalta
 Komorit
 Kongon demokraattinen tasavalta
 Kongon tasavalta
 Lesotho
 Liberia
 Libya
 Madagaskar
 Malawi
 Mali
 Marokko
 Mauritania
 Mauritius
 Mosambik
 Namibia
 Niger
 Nigeria
 Norsunluurannikko
 Päiväntasaajan Guinea
 Ruanda
 Saharan demokraattinen arabitasavalta
 Sambia
 São Tomé ja Príncipe
 Senegal
 Seychellit
 Sierra Leone
 Somalia
 Sudan
 Swazimaa
 Tansania
 Togo
 Tšad
 Tunisia
 Uganda
 Zimbabwe


== Toimielimet ==
Afrikan unionin vuosikokous (engl. The Assembly of the African Union) on unionin tärkein päättävä elin, joka kokoontuu kerran vuodessa ja siihen osallistuvat jäsenmaiden päämiehet ja pääministerit. Päätökset ovat yksimielisiä tai ne saavat vähintään kaksi kolmasosaa annetuista äänistä. Vuosikokous on alkanut luovuttaa päätäntävaltaansa asteittain panafrikkalaiselle parlamentille.
Panafrikkalainen parlamentti (engl. The Pan-African Parliament, PAP) aloitti toimintansa maaliskuussa 2004 Etelä-Afrikan Midrandissa. Parlamentissa on 235 vaaleilla valittua jäsentä 54 jäsenvaltiosta. Alkujaan sen tehtävä oli toimia neuvonantajana sekä konsultoida kansalaisjärjestöjä. Vuonna 2009 parlamentin tehtävät kuitenkin muuttuivat, ja se ryhtyi säätämään AU-lakeja.
Afrikan komissio (engl. The African Commission) toimii unionin sihteeriosastona, vastaa yleishallinnosta sekä koordinoi kokouksia ja toimenpiteitä. Komissio koostuu 8 komissaarista, puheenjohtajasta, varapuheenjohtajasta ja henkilökunnasta, jotka työskentelevät Addis Abebassa.  Komission nykyinen puheenjohtaja on Erastus J.O. Mwencha .
Afrikkalaisen tuomioistuimen (engl. The African Court of Justice) toimenkuvana on Afrikan ihmisoikeusloukkauksien käsittely. Se tullaan tulevaisuudessa yhdistämään Afrikan ihmisoikeustuomioistuimen (engl. African Court of Human and Peoples' Rights) kanssa uudeksi instanssiksi (engl. The African Court of Justice and Human Rights), kun 15 jäsenmaata on ratifioinut esityksen.
Afrikan ihmisoikeuskomissio (engl. The African Commission on Human and Peoples' Rights) edistää ihmisoikeuksia Afrikassa ja valvoo jäsenvaltioita yhteistyössä African Charter on Human and Peoples' Rightsin kanssa.
Toimeenpaneva neuvosto (engl. The Executive Council) koostuu jäsenmaiden valtuuttamista ministereistä. Neuvosto keskustelee ja päättää ulkomaankauppaan, sosiaaliturvaan, ruokaan, maatalouteen ja tietoliikenteeseen liittyvistä kysymyksistä lähde?, ja on vastuussa vuosikokoukselle. Neuvosto myös valmistelee asioita vuosikokoukselle keskusteltavaksi ja arvioitavaksi.
Pysyvien edustajien komitea (engl. The Permanent Representatives' Committee) koostuu jäsenmaiden nimittämistä pysyvistä edustajista. Se valmistelee toimeenpanevan neuvoston työtä.
Rauhan ja turvallisuuden neuvosto (engl. The Peace and Security Council) aloitti toimintansa maaliskuussa 2004. Neuvosto seuraa ja turvaa AU-päätösten toimeenpanoa. Neuvoston 15 jäsenmaata valitsee Toimeenpaneva neuvosto, ja se voi lähettää kriisinhallintajoukkoja konfliktialueille.
Talous-, sosiaali- ja kulttuurineuvosto (engl. The Economic, Social and Cultural Council) on neuvonantajista, asiantuntijoista ja kansalaisjärjestöistä koostuva elin.
Lisäksi unioniin kuuluu ministeritason teknisiä komiteoita, jotka käsittelevät muun muassa valuutta- ja investointiasioita sekä maatalous- ja koulutuspoliittisia kysymyksiä.
Afrikan keskuspankki (engl. African Central Bank), Afrikan valuuttarahasto (engl. African Monetary Fund) ja Afrikan investointipankki (engl. African Investment Bank) ovat rahoituslaitoksia, jotka tulevat toteuttamaan Afrikan talouksien yhdistymistä.


== Puheenjohtajat ==


== Komission puheenjohtajat ==


== Kokoukset ==
Oheinen taulukko on järjestettävissä päiväyksen mukaan nousevaan tai laskevaan järjestykseen.


== Logo ==
Afrikan unionin logon keskellä on keltainen Afrikan kartta ilman valtionrajoja, mikä symboloi Afrikan yhtenäisyyttä. Karttaa ympäröivä keltainen kehä symboloi Afrikan rikkautta ja sen valoisaa tulevaisuutta, vihreä väri puolestaan toivoa. Punaiset renkaat symboloivat afrikkalaisten välistä solidaarisuutta ja palmunlehdet logon molemmilla puolilla rauhaa.


== Lähteet ==
Afrikka, minne menet? Rauhanpuolustajien jäsenlehti Rauhan puolesta. Suomen Rauhanpuolustajat ry. Arkistoitu 28.7.2013. Viitattu 22.2.2012.


=== Viitteet ===


== Kirjallisuutta ==
AUC & New Zealand Crown: African Union Handbook 2019. Adis Ababa: African Union Commission, 2019. ISBN: 978-92-95104-64-8.


== Aiheesta muualla ==
 Kuvia tai muita tiedostoja aiheesta Afrikan unioni Wikimedia Commonsissa
Virallinen sivusto (englanniksi, ranskaksi, espanjaksi, arabiaksi, portugaliksi,)
African Union NGO Law Monitor. International Center of Not-for-Profit Law. Viitattu 22.2.2012. (englanniksi)
The Guardian: African Union: the key facts (englanniksi)