Umoja wa Afrika (UA) (kwa Kiingereza: African Union (AU); Kifaransa: Union Africaine (UA); Kihispania: Unión Africana (UA) ; Kireno: União Africana (UA) )  ni muunganiko wa nchi 55 za Afrika ulioanzishwa mnamo Julai 2002. 
Umoja huu unaendeleza kazi za Umoja wa Muungano wa Afrika (kwa Kiingereza: Organisation of African Union - OAU) uliokuwepo 1963 hadi 2002. 
Nia ya umoja huu ni kujenga muundo na mfumo wa kisiasa, wa kiuchumi, na wa kijamii ili kufikia wakati ambapo bara la Afrika litakuwa na bunge moja, benki moja, jeshi moja, raisi mmoja, sarafu moja, n.k. 
Dhumuni kubwa la umoja huu ni kuunganisha nguvu za mataifa ya Afrika ili kuweza kutatua matatizo yanayokabili bara hili kama vile vita, njaa, Ukimwi, n.k.


== Nchi wanachama ==
Umoja wa Afrika ina nchi wanachama 55, yaani nchi zote za bara la Afrika (baada ya kurudi kwa Moroko, iliyokuwa imejiondoa mwaka 1985 kwa sababu UA ilitambua Sahara ya Magharibi kuwa nchi huru wakati Moroko inadai ni eneo la majimbo yake ya kusini).

Mkutano wa kwanza wa Bunge la Umoja wa Afrika ulifanyika mwaka 2004 huko Afrika Kusini.


== Mikutano mikuu ya UA ==
Durban (Afrika Kusini): 9-11 Julai 2002.
Maputo (Msumbiji): 10-11 Julai 2003.
Sirte (Libya), mkutano wa dharura: Februari 2004.
Addis Ababa (Ethiopia): 6-8 Julai 2004.
Abuja (Nigeria): 24-31 Januari 2005.
Sirte (Libya): 28 Jun. - 5 Julai 2005.
Khartoum (Sudan): 16-24 Januari 2006.


== Viongozi ==
Thabo Mbeki 	9 Julai 2002 	10 Julai 2003 	 Afrika Kusini
Joaquim Chissano 	10 Julai 2003 	6 Julai 2004 	 Msumbiji
Olusegun Obasanjo 	6 Julai 2004 	24 Januari 2006 	 Nigeria
Denis Sassou-Nguesso 	24 Januari 2006 	24 Januari 2007 	 Jamhuri ya Kongo
John Kufuor 	30 Januari 2007 	31 Januari 2008 	 Ghana
Jakaya Kikwete 	31 Januari 2008 	2 Februari 2009 	 Tanzania
Muammar al-Gaddafi    2 Februari 2009 	31 Januari 2010 	 Libya
Bingu wa Mutharika	   31 Januari 2010 	31 Januari 2011 	 Malawi
Teodoro Obiang Nguema Mbasogo	31 Januari 2011     29 Januari 2012 	 Guinea ya Ikweta
Yayi Boni 	29 Januari 2012 	27 Januari 2013 	 Benin
Hailemariam Desalegn 	27 Januari 2013 	30 Januari 2014 	 Ethiopia
Mohamed Ould Abdel Aziz   30 Januari 2014 	   30 Januari 2015 	 Mauritania
Robert Mugabe   30 Januari 2015   30 Januari 2016    Zimbabwe
Idriss Déby   30 Januari 2016   30 Januari 2017    Chad
Alpha Condé   30 Januari 2017   28 Januari 2018    Guinea
Paul Kagame   28 Januari 2018   10 Februari 2019    Rwanda
Abdel Fattah el-Sisi   10 Februari 2019   10 Februari 2020    Misri
Cyril Ramaphosa  10 Februari 2020 madarakani Afrika Kusini
Mwenyekiti wa Kamati Kuu ya UA ni N. Dlamini-Zuma. 
Spika wa Bunge la Umoja wa Afrika ni Roger Nkodo Dang.


== Tanbihi ==


== Viungo vya nje ==

(Kiingereza) Tovuti ya Umoja wa Afrika Archived 15 Aprili 2012 at the Wayback Machine.