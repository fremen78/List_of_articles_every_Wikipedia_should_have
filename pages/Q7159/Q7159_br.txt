Unaniezh Afrika a oa bet savet d'an 9 a viz Gouere 2002, e-lec'h an Aozadur evit Unvaniezh Afrika, un aozadur koshoc'h a vode dija stadoù Afrika.
Ar palioù embannet gant Unaniezh Afrika eo kas war-raok an demokratelezh ha gwirioù mab-den ha gwellaat an armerzh dre Afrika a-bezh. Muioc'h a c'halloud en deus Unaniezh Afrika eget n'en doa an AUA, evit emellout e traoù diabarzh ar stadoù zo izili. Ganti ez eus ul lez-varn etrebroadel, nerzhioù da virout ar peoc'h hag ur bank kreiz.
Bingu wa Mutharika eus Malawi eo bet prezidant kentañ an Unaniezh.


== Ar stadoù ==
Un unaniezh stadoù eo Unaniezh Afrika : 54 stad zo enni, da lavaret eo kement stad zo war kevandir Afrika. Abalamour ma oa bet anavezet republik Sahara ar C'hornôg gant an AUA, en amzer an aozadur-se, e oa aet kuit Maroko anezhañ e 1984. Deuet eo e-barzh Unaniezh Afrika en-dro e miz Genver 2017.


== Prezidanted ==
Bep bloaz e vez anvet ur prezidant nevez, dilennet a-douez renerien o bro.

Thabo Mbeki ( Suafrika) : 9 a viz Gouere 2002 - 10 a viz Gouere 2003
Joaquim Chissano ( Mozambik) : 10 a viz Gouere 2003 - 6 a viz Gouere 2004
Olusegun Obasanjo ( Nijeria) : 6 a viz Gouere 2004 - 24 a viz Genver 2006
Denis Sassou Nguesso ( Republik Kongo) : 24 a viz Genver 2006 - 24 a viz Genver 2007
John Kufuor ( Ghana) : 30 a viz Genver 2007 - 31 a viz Genver 2008
Jakaya Kikwete ( Tanzania) : 31 a viz Genver 2008 - 2 a viz C'hwevrer 2009
Mu'ammar al-Qaddafi ( Libia) : 2 a viz C'hwevrer 2009 - 31 a viz Genver 2010
Bingu wa Mutharika ( Malawi) : 31 a viz Genver 2010 - 31 a viz Genver 2011
Teodoro Obiang Nguema Mbasogo ( Ginea ar C'heheder) : 31 a viz Genver 2011 - 29 a viz Genver 2012
Yayi Boni ( Benin) : 29 a viz Genver 2012 - 27 a viz Genver 2013
Hailemariam Desalegn ( Etiopia): 27 a viz Genver 2013 - 30 a viz Genver 2014
Mohamed Ould Abdel Aziz ( Maouritania): 30 a viz Genver 2014 -30 a viz Genver 2015
Robert Mugabe ( Zimbabwe): 30 a viz Genver 2015 - 30 a viz Genver 2016
Nkosazana Dlamini-Zuma ( Suafrika) : 30 a viz Genver 2016 - 30 a viz Genver 2017
Moussa Faki ( Tchad) : 30 a viz Genver 2017 - 28 a viz Genver 2018
Paul Kagame ( Rwanda) : 28 a viz Genver 2018 - 10 a viz C'hwevrer 2019
Abdel Fattah al-Sisi ( Egipt) : 10 a viz C'hwevrer 2019 - 10 a viz C'hwevrer 2020
Cyril Ramaphosa ( Suafrika) : 10 a viz C'hwevrer 2020 - 6 a viz C'hwevrer 2021
Félix Tshisekedi ( Kongo (RD)) : 6 a viz C'hwevrer 2021 - 5 a viz C'hwevrer 2022
Macky Sall ( Senegal) : 5 a viz C'hwevrer 2022 - 18 a viz C'hwevrer 2023
Azali Assoumani ( Komorez) : 18 a viz C'hwevrer 2023 - 17 a viz C'hwevrer 2024
Mohamed Ould Ghazouani ( Maouritania) : 17 a viz C'hwevrer 2024 -


== Liammoù diavaez ==
(en) (fr) (ar) (pt) (sw) Union africaine