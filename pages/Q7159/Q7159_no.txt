Den afrikanske union (AU) er en samarbeidsorganisasjon mellom 55 stater i Afrika som ble opprettet i 2002. AU er ment å fremme demokrati, menneskerettigheter og utvikling i denne verdensdelen. Unionen ble opprettet på initiativ fra Libyas tidligere leder Muammar al-Gaddafi den 9. juli 2002 i Durban i Sør-Afrika, og har som uttalt mål om å bli mer dyptgående samarbeid enn dens forløpere, deriblant Organisasjonen for afrikansk enhet (OAU). Organisasjonen første leder var Sør-Afrikas president Thabo Mbeki.
Alle FNs medlemsland i Afrika er medlem i AU etter at Marokko ble medlem i 2017. Landet hadde meldt seg ut av OAU i 1984 i protest mot at Den saharawiske arabiske demokratiske republikk ble innvilget medlemskap. 
AU har forlatt OAUs prinsipp om ikke-innblanding i indre statlige anliggender og skal sammen danne en felles fredsstyrke. Den endrede politikken har blant annet resultert i militært nærvær i Darfur i Sudan og Komorene.
AU ble opprettet etter Den europeiske unions (EU) forbilde, men utgjør et mindre omfattende samarbeid enn EU.
I 2003 ble det enighet om et system kalt African Peer Review Mechanism, som omfatter frivillige, nasjonale gjennomganger av styresett for medlemslandene.


== Historie ==
Det historiske grunnlaget for Den afrikanske union oppsto i Unionen av afrikanske stater, en tidlig organisasjon som ble etablert av Kwame Nkrumah i 1960, samt påfølgende forsøk på å forene Afrika, inkludert Organisasjonen for afrikansk enhet (OAU), som ble etablert 25. mai 1963, og Det afrikanske økonomiske fellesskap (AEC) i 1981. Kritikere hevdet at OAU gjorde lite for å beskytte rettighetene og friheten til afrikanske borgere i forhold til sine egne politiske ledere, og organisasjonen fikk tilnavnet «diktatorklubben». 
Ideen om å skape Den afrikanske union ble gjenopplivet på midten av 1990-tallet under ledelse av det libyske statsoverhodet Muammar al-Gaddafi. 9. september 1999 signerte stats- og regjeringssjefer i OAU Sirte-erklæringen (oppkalt etter Sirte i Libya), og signaliserte med det ønsket om etablering av en afrikansk union. Erklæringen ble etterfulgt av et toppmøte i Lomé i 2000, der konstitusjonen ble vedtatt, og et i Lusaka i 2001, der planen for gjennomføringen av Den afrikanske union ble vedtatt. 
Den afrikanske union ble lansert i Durban 9. juli 2002 av unionens første leder, sørafrikanske Thabo Mbeki, ved den første sesjon i Forsamlingen i Den afrikanske union. Den andre sesjonen i Forsamlingen var i Maputo i 2003, og den tredje i Addis Abeba 6. juli 2004.


== Medlemskap ==

Alle uavhengige land i Afrika eller i afrikanske farvann, samt Vest-Sahara, er eller har vært medlemmer av AU eller OAU. Marokko forlot OAU i 1984 som protest mot at Den saharawiske arabiske demokratiske republikk ble innlemmet, men ble i 2017 igjen medlem i AU.


=== Medlemmer ===
Følgende land er medlemmer av Den afrikanske union:

 Algerie
 Angola
 Benin
 Botswana
 Burkina Faso
 Burundi
 Den demokratiske republikken Kongo
 Den saharawiske arabiske demokratiske republikk
 Den sentralafrikanske republikk
 Djibouti
 Egypt
 Ekvatorial-Guinea
 Elfenbenskysten
 Eritrea
 Etiopia
 Gabon
 Gambia
 Ghana
 Guinea
 Guinea-Bissau
 Kamerun
 Kapp Verde
 Kenya
 Komorene
 Lesotho
 Liberia
 Libya
 Madagaskar
 Malawi
 Mali
 Marokko
 Mauritania
 Mauritius
 Mosambik
 Namibia
 Niger
 Nigeria
 Republikken Kongo
 Rwanda
 São Tomé og Príncipe
 Senegal
 Seychellene
 Sierra Leone
 Somalia
 Sudan
 Eswatini
 Sør-Afrika
 Sør-Sudan
 Tanzania
 Togo
 Tsjad
 Tunisia
 Uganda
 Zambia
 Zimbabwe


== Ledere ==
Se også Liste over formenn av Den afrikanske union som inkluderer en liste over ledere i OAU 
Formannen for Den afrikanske union velges blant medlemslandenes ledere og embetet har et års varighet.


== Se også ==
Organisasjonen for afrikansk enhet
Intergovernmental Authority on Development
Darfur-konflikten
Invasjonen av Anjouan


== Referanser ==


== Eksterne lenker ==
(es) Offisielt nettsted 
(en) African Union – kategori av bilder, video eller lyd på Commons