Afrika birligi (AB, inglizce ve diger çalışma tillerinde resmiy qısqartılmaları AUve UA) - 55 Afrika devletinden ibaret olğan ükümetlerara bir qurulıştır. Teşkilât, 2020 senesi oraq ayınıñ 9-da Afrika Birleşken İqtisadiy Toplulığı (AEC) ve Afrika Birligi Teşkilâtınıñ (OAU) mirasçısı olaraq quruldı. Teşkilâtnıñ memuriy merkezi Abeşistannıñ paytahtı, Addis Ababa şeeridir. Afrika Birliginiñ esas planları: tek bir para birlemine (Afro) keçüv, ortaq bir silâlı quvetlerni quruv ve teşkilât başı yanında nazirler kabineti quruluvı. Birlikniñ maqsadı, Afrikada demokratiya, insan aqları ve istiqrarlı bir iqtisadiyatnıñ temin etmesine yardımcı olmaq ve Afrika memleketleri arasında bütün çatışmalarnı toqtatuv ve faal bir ortaq bazar yaratılmasını temin etmektir.