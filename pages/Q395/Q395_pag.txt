Say matematika et sakey a lawak na pikakabat a mangilaktip ed saray tema nipaakar ed saray numero, pormula tan saray misiglaotan ya istruktura, saray porma tan saray pasen a kawalaan da, tan saray karakel tan saray pananguman da. Sarayan tema so irerepresenta ed modernon matematika a walaan na saray manunan subdisiplina na teorya na numero, alhebra, heometriya, tan analysis. Anggapoy nagnap ya impantatalosan na saray matematiko nipaakar ed sakey a kaslakan a definisyon parad akademikon disiplina ra.
Say maslak a kimey ed matematika et mangilalanor ed pakadiskobre ed saray kalidad na saray abstrak a bengatla tan say pangusar ed puron rason pian paneknekan iratan. Sarayan bengatla so tugyopen na saray abstraction manlapud palsa odino diad modernon matematika saray entidad a nibaga a walaan na pigaran kalidad, a tatawagen ya axioms. Say paneknek et tugyopen na nantutumbokan ya pangiyaplika ed deduksion iran totontonen ed saray resulta ya niletneg la. Kaibad sarayan resulta iray abayag lan apatunayan a teorema, saray aksioma, tan - no say kalikasan et ag-aliktar - arum a manunan kalidad ya ipapasen a tuan gapoan na teorya ya ikokonsidera.


== Nengnengen met ==
Numero
Aritmetik
Algebra
Geometry
Trigonometry
Calculus


== Saray reperensiya ==


== Saray nipaway ya kawing ==
Mathematical Society of the Philippines (English)
Mathematics Trainers' Guild of the Philippines (English)
Website about Sudoku in the Philippines (English)