Matematika (dari bahaso Yunani: μαθημα - mathēma, "pangatahuan, pamikiran, pambalajaran") atau sabalumnyo disabuik ilimu hisab adolah ilimu nan maajaan besaran, struktur, ruang, jo parubahan. Para matematikawan marangkai jo manggunoan babagai pola, kamudian manggunoannyo untuak marumuihan konjektur baru, dan mambangun kabanaran malalui metode deduksi nan kuaik diturunan dari aksioma-aksioma jo definisi-definis nan basasuaian.
Tajadi silang pandapek apokah objek-objek matematika sarupo bilangan jo titiak alah ado di semesta, ataukah disarobokan dan diciptoan dek manusia.
Saurang matematikawan banamo Benjamin Peirce manyabuik matematika sabagai "ilimu nan manggambaran simpulan-simpulan pantiang". Walau matematika pado kanyataannyo sangaik bamanfaaik untuak kahidupan urang banyak, pakambangan sains jo teknologi, sampai upayo malestarian alam, matematika iduik di alam gagasan, indak dalam realita atau kanyataan. Albert Einstein manyatoan sacaro tapek bahwa "sajauah hukum-hukum matematika marujuak kapado kanyataan, inyo indaklah pasti; dan sajauah inyo pasti, inyo indak marujuak kapado kanyataan."
Manuruik Max Tegmark, makna dari "Matematika indak marujuak kapado kanyataan" manyampaian pasan bahwasanyo gagasan matematika itu ideal jo steri atau tahinda dari pangaruah manusia. Uniknyo, kabebasan dari kanyataan jo pangaruah manusia iko nantiknyo justru mamungkinkan panyimpulan parnyataan bahwa semesta iko marupokan sabuah struktur matematika. Jikok kito pacayo bahwa realita di lua semesta ko haruslah bebas dari pangaruah manusia, makonyo semesta haruslah bastruktur matematika.
Malalui panggunoan panalaran logika jo abstraksi, matematika bakambang dari pancacahan, pahituangan, pangukuaan, jo pangkajian sistematis tahadok bangun jo pagerakan benda-benda fisika. Matematika praktis tawujuik dalam kegiatan manusia sajak adonyo rekaman tatulih. Argumentasi matematika nan kuaik partamo kali muncual didalam Matematika Yunani, tautamo didalam karya Euklides, Elemen
Matematika salalu bakambang, misalnyo di Cino pado taun 300 SM, di India pado taun 100 M, jo di Arab pado taun 800 M, hinggo jaman Renaisans, katiko tamuan baru matematika bainteraksi jo panamuan ilmiah baru nan ma arah pado paningkatan nan capek di dalam laju panamuan matematika nan balanjuik hinggo kini.
Kini, matematika digunoan di saluruah dunia sabagai alaik pantiang di babagai bidang, tamasuak ilimu alam, teknik, kedokteran/medis, jo ilimu sosial sarupo ekonomi, jo psikologi. Matematika terapan, cabang matematika nan malingku'i panerapan pangatahuan matematika ka bidang lainyo, mailhami jo mambuek panggunoan tamuan-tamuan matematika baru, dan kadang maarah ka pagambangan disipilin-disiplin ilimu nan sapanuahnyo baru, sarupo statistika jo teori pamainan.
Matematikawan jugo bagaluik jo matematika murni, atau matematika untuak pagambangan matematika itu surang. Inyo baupayo manjawek patanyaan-patanyaan nan muncua di dalam pikirannyo, walaupun alum diketahui panerapannyo. Namun, kanyataanyo banyak sakali gagasan matematika nan sangaik abstrak nan tadinyo indak diketahui relevansinyo jo kehidupan sahari-hari, mandadak ditamuan panarapannyo. Pangambangan matematika (murni) dapek mendului atau didului kabutuhannyo dalam kahidupan. Panarapan praktis gagasan matematika nan manjadi lata balakang muncuanyo matematika murni acok kali ditamuan kudian.


== Liek pulo ==


== Rujuakan ==


== Pustaka ==


== Pautan Lua ==

 Media tantang Matematika di Wikimedia Commons
Preceptorial Gabuangan materi jo soal matematika untuak SD, SMP, SMA
Sijarah matematika
Buku-buku matematika bebas Gabuangan buku matematika bebas.
Panerapan Aljabar SMA Archived 2021-03-09 di Wayback Machine.
Encyclopedia of Mathematics ensiklopedia online dari Springer, Karya referensi pascasarjana co labiah dari 8.000 judul, mancerahan hampia 50.000 gagasan di dalam matematika.