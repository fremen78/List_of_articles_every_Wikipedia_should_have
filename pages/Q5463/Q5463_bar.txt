De Rocky Mountains , aa kuaz Rockies gnennt, is a Gebiagskettn im Westn vo Noadamerika. De Beag gengan fost iwan gonzn Kontinent, vo Alaska bis Mexiko. Wo de Rockies ofonga und wos aufhean is owa a Definitionsfrog, deshoib gibts do aa vaschiedane Osichtn. Im engan, US-amerikanischn Sinn reichn de Rockies vo British Columbia bis zum Rio Grande.
Da hexte Beag vo de Rockies im weidan Sinn is da Mount McKinley in Alaska mit 6194 m, fia de Rockies im engan Sinn is da Mount Elbert in Colorado mit 4401 m. De Rocky Mountains san a Tei vo de Kordilleren, wo vo Alaska bis Feialand genga.
De Rocky Mountains sa voa ebba 40 - 100 Milliona Joa ois Foitngebiag duachs Zammastessn vo zwoa tektonischn Plottn entstondn.


== Attraktion ==
De Rockies san a beliabts Ausflugs- und Urlaubszui. Im Summa voa oim zweng de vuin Nationalparks und im Winta zweng de bekonntn Wintaspoatgebiete.


== Wirtschafd ==
De Rockies hom a hohe wirtschafdliche Bedeitung. De liegt an vuin Bodnschätzn wia Goid, Suiba, Kupfa, Molybdän, Blei, Wolfram und Zink. Auf de Hochebenen zwischn de Beag gibts Eadej, Eadgas und Koin.
Da Beagbau hod in de Rockies zu Umwejdschädn am Wossa und am Bodn gfiat.


== Schau aa ==
Yellowstone-Nationalpark


== Literatua ==
Urs W.D. Tell et. al: Rocky Mountains, Avanti Verlag, Neuenburg 1975
Jill Baron: Rocky Mountain futures: an ecological perspective. Island Press 2002, ISBN 1559639539 Rocky Mountain futures: an ecological perspective (Memento des Originals [1] vom 26. Dezémber 2011 im Internet Archive)  Info: Der Archivlink wurde automatisch eingesetzt und noch nicht geprüft. Bitte prüfe Original- und Archivlink gemäß Anleitung und entferne dann diesen Hinweis.@1@2Vorlage:Webachiv/IABot/books.google.ca
Rick Newby: The Rocky Mountain region. Greenwood Press 2004, ISBN 031332817X


== Im Netz ==

U.S. Geological Survey website on the Rocky Mountains
Headwaters News Reporting on the Rockies