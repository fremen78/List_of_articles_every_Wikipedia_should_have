Rocky Mountains («Klippefjellene») er en fjellkjede som strekker seg fra New Mexico i sør langs de vestlige deler av USA og Canada til Alaska i nord. Den er om lag 5 000 km lang og er på det bredeste omtrent 1 600 km bred. Den høyeste delen av fjellkjeden ligger i Colorado i USA, hvor mer enn 100 fjelltopper er over 4 000 meter. Her ligger også Mount Elbert, fjellkjedens høyeste med 4 399 m.


== Geografi ==
Rocky Mountains defineres normalt til å strekke seg fra Liard River i British Columbia sørover til Rio Grande i New Mexico. Andre fjellkjeder strekker seg på de andre sidene av disse elvene, slik som Selwyn Range i Yukon, Brooks Range i Alaska og Sierra Madre i Mexico, men disse regnes ikke for å være en del av Rocky Mountains. De er dog del av De nordamerikanske Kordillerene. USA definerer Rocky Mountains til å inkludere Cabinet Mountains og Salish Mountains i Idaho og Montana, hvor deres motparter nord for Kootenai River, Columbia Mountains, er ansett som et separat system i Canada, som ligger vest for den store Rocky Mountain Trench, som går langs hele lengden av British Columbia fra begynnelsen i midten av Flathead River dalen i vestre Montana til de søndre elvebredden til Liard River. 
Rocky Mountains varierer i bredde fra 110 til 480 kilometer. Vest for Rocky Mountain Trench, lengre nord og mot Muskwa Range på den andre siden av traséen, ligger Stikine Ranges og Omineca Mountains som er en del av fjellmasivet Interior Mountains i British Columbia. Et mindre område øst for Prince George i Britisk Columbia  på den østre siden av  Rocky Mountain Trench, McGregor Plateau, ligner på Rocky Mountains, men er ansett som en del av Interior Plateau.


== Referanser ==


== Eksterne lenker ==
(en) Rocky Mountains – kategori av bilder, video eller lyd på Commons 
(en) Rocky Mountains – galleri av bilder, video eller lyd på Commons