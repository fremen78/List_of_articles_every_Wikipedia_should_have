Navodnjavanje ili irigacija je hidrotehnički i melioracijski postupak kojim se na poljoprivredno zemljište umjetnim putem dovodi voda kako bi se u tlu postigla količina vlage nužna za normalnu ishranu bilja i time povećao urod.
Praksa navodnjavanja je stara koliko i sama civilizacija. Neke od najstarijih civilizacija (Mezopotamija, Egipat, Maya, Inka, Kina) su svoje bogatstvo i razvoj dugovali navodnjavanju, a drži se da je nastojanje da se postigne što efikasnije navodnjavanje dovelo do prvih mehanizama države, zbog čega se takve civilizacije često nazivaju hidrauličkim imperijima.
Navodnjavanje se obično dijeli na:

površinsko;
kišenje;
podzemno.


== Tradicionalno navodnjavanje ==
Ova vrsta navodnjavanja koristi isključivo gravitaciju i ručno izrađene konstrukcije kao što su kanali i rovovi za distribuciju vode iz prirodnih slivnih mjesta (izvori, vodeni tokovi i glečeri) do polja.
Preusmjeravanje vode ili kraj sezone obavlja se u određene dane i periode, najčešće praćeno društvenim okupljanjima i svečanostima. Tradicionalno navodnjavanje zahteva duboko razumevanje prirodnog pejzaža, protoka vode i vremenskih uslova. Potrebna je i bliska saradnja između onih koji koriste vodu (stočari i zemljoradnici) i onih uključenih u održavanje kanala i rovova.


=== Nematerijalna svjetska baština ===
Tradicionalno navodnjavanje se nalazi na UNESCO-voj Reprezentativnoj listi nematerijalnog svjetskog naslijeđa čovječanstva kao element nematerijalnog kulturnog naslijeđa u Austriji, Belgiji, Njemačkoj, Italiji, Luksemburgu, Nizozemskoj i Švicarskoj. Odluku o upisu donio je Međuvladin komitet za očuvanje nematerijalnog kulturnog naslijeđa na zasjedanju koje je održano od 5. do 8. decembra 2023. u Cresta Mowani u Bocvani


== Izvori ==