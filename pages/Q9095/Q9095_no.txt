James Clerk Maxwell (1831–1879) var en skotsk fysiker og matematiker, best kjent for å ha regnet ut farten til elektromagnetiske bølger, og for å ha vist at det var den samme hastigheten som lyset har.


== Liv og virke ==


=== Bakgrunn ===
James Clerk Maxwell ble født i Edinburgh som sønn av advokaten John Clerk og hans hustru Frances Cay, men voskte opp på familiens gods Glenlair i sørvestre Skottland. Han ble undervist i hjemmet av sin mor, og etter hennes død av en privatlærer.
Han skrev sin færstr vitenskapelige artikkel da han var fjortwn år gammel, og ble to år etter tatt opp på Universitetet i Edinburgh. Fra 1850 studerte han matematikk ved Universitetet i Cambridge og i 1856 vendte ham hjem til Skottland som professor i naturfilosofi ved Universitetet i Aberdeen.


=== Forskning ===
Han viste at når partikler med elektrisk ladning endrer fart, som for eksempel når elektroner blir bremset opp, sendes det ut en form for elektromagnetiske bølger, som beveget seg med akkurat samme hastighet som synlig lys har. Slik påviste han at lys i realiteten er elektromagnetiske bølger. Maxwell satte sine ideer inn i matematisk form, og viste at elektriske felt bare kunne eksistere sammen med varierende magnetfelt, og magnetiske felt sammen med tilsvarende elektriske felt.  
Mesteparten av Maxwells kjente arbeid ble gjort på Cambridge, hvor han benyttet sine matematikkunnskaper innen geometri og algebra. Ved hjelp av dette kunne han demonstrere at elektriske og magnetiske soner forflyttet seg i bølger gjennom lufta. Dette offentliggjorde han i fire differensalligninger i magasinet Philosophical Magazine, hvor han i artikkelen «In Physical Lines of Force» hevdet at lys hadde samme bølgebevegelse som elektriske og magnetiske fenomen. Slik fant man ut at lys er bølger av elektriske og magnetiske felt, elektromagnetiske bølger, som igjen førte til at Hertz oppdaget radiobølgene.
Maxwells teorier om elektromagnetiske bølger var stor del av grunnlaget for relativitetsteorien. Han gjorde også viktige oppdagelser som førte til kvantemekanikken. I det hele var Maxwell en av de viktigste figurene innen fysikken i det nittende århundret.  
Hans arbeid var grunnlag for mange av det tjuende århundrets fysikere. Han innførte statististiske metoder i termofysikk, og grunnla den kinetiske gassteorien, Maxwell-Boltzmanns fordelingslov. Her kartla han gasser i bevegelse, og påviste hvordan kinetisk energi fordeler seg i molekylene i en gass ved en bestemt temperatur. Maxwell er dessuten kjent for å være den første som framkalte et fargefotografi. 


== Død ==
Da Maxwell døde i 1879 i Cambridge i en alder av 48 år, blr han etterfulgt av John William Strutt, 3. Baron Rayleigh, som Cavendish-professor. Han innførte systematiske kurs i fysikk. 
Mange regner Maxwells arbeider for å være like viktige som Isaac Newton og Albert Einsteins. På kontoret sitt hadde Einstein bilde av Maxwell, i tillegg til Michael Faraday og Newton, noe som forteller litt om hvor viktig han syntes Maxwells arbeid var.


== Se også ==
Maxwells likninger
Maxwells demon


== Referanser ==


== Litteratur ==
J. C. Maxwell: A Dynamic Theory og the Electro-Magnetic Field, (1865)
A. I. Vistnes: Svingninger og bølger, (2011)


== Eksterne lenker ==
Maxwell Legacy, websider med beskrivelse av Maxwell's forskjellige vitenskapelige bidrag.