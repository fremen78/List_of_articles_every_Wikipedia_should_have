James Clerk Maxwell (13 Juni 1831 – 5 November 1879) nyaéta fisikawan Skotlandia anu mimiti nulis hukum magnetisme jeung kalistrikan dina rumus matematis. Dina taun 1864, anjeunna ngabuktikeun yén gelombang elektromagnetik téh nyaéta gabungan tina osilasi medan listrik jeung magnetik. Maxwell nyindekkeun yén cahaya téh salah sahiji bentuk radiasi elektromagnetik. Anjeunna ogé nyieun pamahaman ngeunaan gerak gas, ku cara nunjukkeun yén laju molekul-molekul di jero gas gumantung kana suhuna séwang-séwangan.
James Clerk Maxwell katélah ku formulasi opat pernyataan anu ngajelaskeun hukum dasar listrik jeung magnét. Kadua widang ieu saacan Maxwell atos ditalungtik lila pisan jeung tos dipikanyaho aya patali antawis duaannana. Mung, din rupa-rupa hukum listrik jeung kamagnétan geus kapanggih jeung ngandung kabeneran tina sababaraha segi, saacan Maxwell, euweuh hiji-hiji acan tina hukum-hukum éta anu mangrupa hiji téori terpadu. Anjeunna boga opat pakakas hukum anu dirumuskeun sacara ringkes (tapi miboga bobot anu gedé), Maxwell ahirna bisa ngajelaskeun sacara tepat paripolah jeung saling hubungan atawis medan listrik jeung magnét.


== Ngeunaan James Clerk Maxwell ==
James Clerk Maxwell nyaéta élmuwan diwidang Fisika asal Inggris anu nyumbangkeun hukum kalistrikan jeung magnet. Listrik jeung magnet saacanna atos jadi perhatian élmuwan, mung acan dihijikeun dina hiji téori anu padu jeung anu struktur. Maxwell ngajabarkeun sacara bener karakteristik jeung hubungan antara medan listrik jeung magnit. Anjeunna ngubah sajumlah fénoménajadi hiji téori tunggal anu bisa dijadikeun rujukan. Téori Maxwell tuluy jadi cecekelan sacara luas boh di sektor téori boh dina prakték élmu pangaweruh.


== Rujukan ==