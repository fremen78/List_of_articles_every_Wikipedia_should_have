Metalurji veya diğer adıyla metal bilimi, metal ve alaşımların, cevher veya metal içeren ham maddelerden; kullanım sürecine uygun kalitede üretilmesini, saflaştırılmasını, alaşımlaştırılmasını, şekillendirilmesini, korunmasını ve "üretim-kullanım" ömrü içindeki çevresel kaygı ve sorumlulukları da dikkate alarak insanların ihtiyaçlarına cevap verecek özellikte ve biçimde hazırlanmasını hedef alan bilim ve teknoloji dalı. Metalurji, metal işleme zanaatından farklıdır.
Metalurji, konusu bakımından, üretim metalürjisi (ekstraktif metalürji ya da kimyasal metalurji) ve fiziksel metalurji (malzeme bilimi) olmak üzere iki ana dala ayrılabilmektedir. Üretim metalürjisi, gerek doğada mevcut cevherlerden gerekse metal içeren ham maddelerden veya ikincil kaynaklardan (hurda, artıklar, baca tozları vs.) fiziksel ve kimyasal yöntemlerle saf metallerin veya alaşımların üretimi konularını kapsar.
Öte yandan malzeme mühendisliği, metallerle birlikte seramikleri (porselen, fayans, tuğla, kiremit, cam, ateş tuğlası, refrakter malzemeler, özel sermetler vb. malzemeleri), organik yapı malzemelerini (bilhassa polimerler gibi plastikleri, kauçuk maddesini), çimento, ahşap, fiber ve kompozit malzemeleri, elektrik-elektronik ve manyetik malzemelerini, dişçilik ve tıpta kullanılan malzemeleri, yakıt malzemelerini ve bunların özelliklerinin geliştirilmesini ve üretimini inceleyen bilim dalıdır.


== Metalurji dalları ==
Demir metalurjisi
Demir dışı metalurji
Fiziksel metalurji
Biyohidrometalurji
Karbonil metalurjisi
Kimyasal metalurji
Deneysel arkeometalurji
Ekstraktif metalurji
Jeometalurji
Arkeometalurji
Hidrometalurji
İyonometalurji
Metalografi
Nanoteknolojik metalurji
Demir dışı ekstraktif metalurji
Pirometalurji
Uranyum metalurjisi
Vakum metalurjisi


== Kaynakça ==


== Ayrıca bakınız ==
Metalurji ve malzeme mühendisliği


== Dış bağlantılar ==
Metallurgy Related Topic And Their Full Information 2020 12 Ağustos 2020 tarihinde Wayback Machine sitesinde arşivlendi.