La architeture e je considerade sedi une sience aplicade sedi une art e une tecniche che si ocupe di pensâ, progjetâ e costruî edificis e cjasis e di organizâ i spazis in cui l'om al vîf. 


== Architeture tant che art ==
Come art la architeture e à des carateristichis ugnulis:

il lât tecnic al à une impuartance fondamentâl;
e à di vê scuasit simpri un fin funzionâl, ven a stâi che la opare e à di jessi doprabil pal fin par cui e je stade fate e chest al à di jessi plui impuartant des finalitâts estetichis;
e je une art une vore localizade, ven a stâi ch’al è dificil spostâ une opare une volte fate.


== Architeture tant che sience aplicade ==
Come sience aplicade la architeture e domande al architet une vore di competencis e cognossincis. Lis oparis ca si podin fâ e van da la piçule cjase a oparis grandonis tant che i gratecîi, i stadis o i ospedâi.