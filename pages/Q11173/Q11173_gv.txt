She stoo kemmigagh glen eh co-vunstoo, as eshyn jeant magh jeh daa ny ny smoo bunstooghyn.  Foddee oo eshyn y rheynn ayns stoo s’bunneydey liorish aawoalley kemmigagh.  Ta strughtoor kemmigagh er lheh oc : t’ad jeant magh jeh breneenyn rere corrillagh soit, er nyn oardaghey ayns strughtoor lesh nastaghyn kemmigagh.  Ta co-vunstooghyn goaill stiagh co-vreneenyn kianglt lesh nastaghyn co-ioosagh, sollanyn kianglt lesh nastaghyn eeaneagh, co-vunstooghyn meainagh kianglt lesh nastaghyn meainagh, ny ard-hroggalyssyn kianglt lesh nastaghyn daa-phoullagh.  Bunstoo hene, as co-vreneenyn bunstooagh jeant jeh breneenyn jeh un vunstoo, cha nel ad cur "co-vunstoo" orroo.
Ta bunstooghyn jannoo co-vunstooghyn jeu hene son dy ve ny smoo shassooagh.  T’ad shassooagh tra ta’n cheim vree sodjey magh oc lane lesh lectraneyn.  Shen daa ny hoght son y chooid smoo.  Shen y fa nagh vel gasyn oaasle aawoalley dy mennick ; ta’n cheim vree shen lane hannah, as myr shen, t’ad shassooagh dy liooar.


== Imraaghyn ==