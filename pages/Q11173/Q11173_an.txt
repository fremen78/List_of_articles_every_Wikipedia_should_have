Un compuesto quimico ye una substancia pura formata por atomos u ions de dos u mas elements quimicos diferents.
Os elementos d'os compuestos quimicos pueden estar deseparatos por medio de reaccions quimicas. Tienen una estructura quimica definita y unica y con una relación determinata d'os componentes seguntes a lei d'as proporcions definitas enunciata por o quimico francés Joseph Louis Proust. Asinas un compuesto se diferencia d'una mezcla mas que mas porque ye constituito en una proporción definita d'os suyos elementos, y tamién, a mas, porque os elementos no pueden estar deseratos por medios fisicos, ya que poseyen propiedaz caracteristicas diferents d'as d'os suyos elementos y porque a suya formación de descomposición tien un efecto calorifico considerable.
Manimenos, bi ha un chicot numero de compuestos que no cumplen a lei d'as proporcions definitas, ditos no estequiometricos u bertolidos: por eixemplo, Cu1,7S y mas que mas os compuestos intermetalicos y os intersticials. A mayoría d'os compuestos si cumplen a lei d'as proporcions definitas y se dicen daltonidos).