Efnasamband er efni, samsett úr tveimur eða fleiri frumefna, sem tengjast saman með efnatengjum. Ásamt frumefnum, flokkast þau sem hrein efni til aðgreiningar frá efnablöndum. Sem dæmi er tvívetnismónoxíð (betur þekkt sem vatn, H2O) efnasamband þar sem tvær vetnisfrumeindir bindast hverri súrefnisfrumeind.
Almennt séð mótast þetta fasta hlutfall af efnislegum eiginleikum innihaldsefnanna, frekar en af mannavöldum. Þess vegna eru manngerð efni eins og látún, ofurleiðarinn YBKS, hálfleiðarinn ál-gallín-arsen og súkkulaði, svo einhver séu nefnd, kölluð efna- eða málmblöndur frekar en efnasambönd.
Skýrt einkenni efnasambands er að það hefur efnaformúlu. Formúlur lýsa hlutfalli frumeinda í efni, ásamt fjölda frumeinda af hverju frumefni fyrir sig í hverri sameind efnisins (af þessum ástæðum er formúlan fyrir eten C2H4, en ekki CH2).
Efnasambönd geta verið í margvíslegu efnisástandi. Flest efnasambönd eru í föstu formi. Sameindaefnasambönd eru einnig til í vökva- eða gasformi. Öll efnasambönd brotna niður í smærri efnasambönd eða einstök frumefni ef þau eru hituð upp að ákveðnu hitastigi (kallað sundurleysishitastig). Öllum efnasamböndum sem lýst hefur verið, hefur verið gefið einkvæm einkennistala sem kallast CAS-númer. 


== Tegundir efnasambanda ==
Sýrur
Basar
Jónísk efnasambönd
Sölt
Oxíð
Lífræn efnasambönd