Un sel vivu u organismu es un conjuntu material d'organización compleja, en la qu'intervienin sistemas de comunicación molecular que lo relacionan internamenti y con el meyu ambienti en un intercambiu de matéria y nirgía d'una forma ordená, teniendu la capacidá de desempeñal las hunciones básicas la vía que son la nutrición, la relación y la reprodución, de tal manera que los seris vivus huncionan por sí mesmus sin perdel el su nivel estructural hata la su muerti.
La matéria que componi los seris vivus está formá en un 95 % por cuatru elementus (bioelementus) que son el carbonu, idrógenu, ossígenu y nitrógenu, a partil de los cualis se forman biomoléculas: 

Biomoléculas orgánicas o prencipius inmediatus: glúcidus, lípidus, proteínas y ácidus nucleicus.
Biomoléculas inorgánicas: áugua, salis mineralis y gasis.
Estas moléculas se repitin constantementi en toïtus los seris vivus, polo que'l origin dla vía procedi d'un antecesor común, pues sería mu improbabli que hayan aparecíu independientementi dos seris vivus con las mesmas moléculas orgánicas. S'án encontrau estromatolitus con una antigüedá de 3700 millonis d'añus, polo que la vía puería avel surgíu sobri la Tierra hazi 4100-3800 millonis d'añus.
Tós los seris vivus están constituíus por células (guípesi teoría celular). En el interior d'éstas se realizan las secuencias de reacionis químicas, catalizás por enzimas, necesarias pala vía.
La céncia qu'estudia los seris vivus es la biología.


== Guípesi tamién ==
ADN
Biología
Vía
Origin la vía


== Huentis ==