Un organismo, tamién dito ser vivo, ye un conchunto d'atomos y moleculas que forma una estructura material muit organizata y complexa, en a cual intervienen sistemas de comunicación molecular, que se relaciona con o medio ambient con un intercambio de materia y enerchía d'una forma ordenata y que exerce as funcions basicas d'a vida que son a nutrición, a relación y a reproducción, de tal manera que os organismos actúan y funcionan por éls mesmos sin perder o suyo livel estructural.
A materia que forma os organismos ye composata en un 95% por cuatre atomos que son o carbonio, hidrocheno, oxicheno y nitrocheno, a partir d'os cuals se forman as moleculas:

Moleculas organicas u biomoleculas: acidos nucleicos, as proteínas, os glucidos y os lipidos.
Moleculas inorganicas: augua, sals minerals y gases.
Istas moleculas se repiten constantment aintro d'os sers vivos, por o que l'orichen d'a vida procede d'un antecesor común fa muitos millons d'anyos sobre a Tierra.
Toz os organismos son constituitos por celulas. En l'interior d'istos se realizan as secuencias de reaccions quimicas necesarias ta la vida.


== Clasificacion d'os organismos ==
Cytota (sers celulars).
Prokaryota.
Archaea (arqueas).
Bacteria (bacterias).
Eukaryota.
Animalia (animals).
Plantae (plantas).
Fungi (fongos).
Protista (protozoos, algas y bella floridura).
Acytota (seres no celulars).
Prion (priones).
Akamara.
Euviria (virus, viroides).
Viroida (virus satélites, virusoides, virofagos, plasmidos y transposons).