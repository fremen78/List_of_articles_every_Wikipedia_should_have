Den biologia, un organismo ta un sistema mediante el cual un animal ta reproduci individual, of den otro palabra un ser bibo, cu tin un metabolismo (manera un animal, un mata, un beschim (fungus), of un bacteria). Un definicion mas completo di un organismo ta lo siguente, un ser bibo ta un conhunto di atoom y moleculenan cu ta forma un structura material hopi organisa y complica, na unda cu sistemanan di comunicacion molecular ta interveni, cu ta relaciona nan mes cu e ambiente pa medio di un intercambio di materia y energia den un forma ordena y cu tin e capacidad di cumpli cu e funcionnan basico di bida. 
E funcionnan basico di bida cu un organismo mester cumpli cune pa por mantene nan existensia ta:

Nutricion/alimentacion; tur organismo mester alimenta nan mes, den otro palabra, nan mester por absorbe materialnan rond di nan cu ta necesario pa sostene nan bida.
Crecemento/desaroyo; tur organismo mester por crece of desaroya.
Relaciona/reacciona; tur organismo mester por sikiera den un forma, reacciona na stimulonan.
reproduccion; tur organismo mester por haci reproduccion possibel di tal manera cu e sernan bibo por actua y funciona pa nan mes sin perde nan nivel structural te ora nan muri.
Mantenecion; tur organismo mester por mantene nan structura completo stabil pa asina nan por keda bibo.
95% di materia cu sernan bibo ta forma di dje, ta consisti di cuatro atoom: karbon, hidrogeno, oxigeno, y nitrogeno.