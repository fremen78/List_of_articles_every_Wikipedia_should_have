An Damasko o kundi man Damasco (ha Kinatsila: Damasco; ha Linatin ngan Ininglis: Damascus kaluwás ha Ininggles: ; Inarabo: دمشق‎, ginromanisar: Dimašq [diˈmaʃq], Siryahanon nga Inarabo: [dɪˈmaʃʔ], Frinanses: Damas) amo an kapital o pamunuan han Sirya; amo gihapon iní an gidako-i nga syudad han nasod, sunod han paggamay han kamolupyohan han Aleppo tungod han pag-awayan para han syudad. Tinatawag gihapon iní hin inagnay ha Syria nga aš-Šām (الشام) ngan gintawag nga  "Syudad hin Hasmin" (مدينة الياسمين Madīnat al-Yāsmīn).
Nahamutang ha habagatan nga dapit han Sirya an Damasko ngan amo iní an kamutngaan hin dako nga metropolitano nga langyab. Nahabutnga an syudad ha sidlangan nga mga ubós hin kapungtodan han Anti-Lebanon nga kabugkiran mga 80 kilometr0s (50 mi) tikang han sidlangan nga labnasan han Mediteraneo dida hin plateau nga 680 metr0s (2,230 ft) hin kahitaas tikang han dagat, nadangat ha Damascus in mamara nga klima tungod han epekto hin rain shadow. Naagi ha Damasko an Salog Barada.
Usá han mga gimaiha-i nga gin-ukyan nga mga syudad han kalibatan an Damasko. Gin-ukyan hin syahan ini didâ han ika-3 nga yukottuig UC, ginpílì iní nga pamunuan han Omeya nga Kalifato tikang 661 kutob 750. Katapos han pagdaog han Dinastiya Abasí, ginbalhin an lingkoranan han gahom Islamiko ngadto ha Baghdad. Han panahon han mga Abasí, nagpadayon hin paggamay hin pagka-importante han Damasko, kundi bumalik iní hin pagka-importante dida han panahón han mga Ayubí ngan Mameluko. Yanâ, iní an lingkoranan han sentral nga gobyerno han Sirya. Tikang han Septyembre han 2019, mga waló ka tuig dida han gera sibil han Sirya, gintáwag an Damasko nga amo an diri-gud mauukyan nga syudad tikang hin 140 nga mga syudada han kalibutan dida han Global Liveability Ranking. Tikang han Hunyo 2023, gintalaan iní nga amo an diri-gud mauukyan tikang hin 173 nga mga syudad han kalibutan han nasabi nga Global Liveability Ranking.


== Pinanbasaran ==


== Bibliograpiya ==


== Mga sumpay ha gawas ==
  Damascus pagtugway hit paglakat tikang ha Wikivoyage

 An Wikimedia Commons mayda media nga nahahanungod han: Damascus
 An Wiktionary nga entrada para han Damascus
 R. A. Stewart Macalister (1911). "Damascus" . Encyclopædia Britannica (11th ed.).