Даля́нь (кит. 大连, трансліт. далянь; яп. 大連, трансліт. дайрен) — місто у північно-східній частині КНР, порт у затоці Даляньвань Жовтого моря. Населення міста складає приблизно 6 млн осіб за даними перепису 2010 року.


== Географія ==
Лежить на південному краї півострова Гуаньдун.


=== Клімат ===
Місто знаходиться у зоні, котра характеризується вологим континентальним кліматом зі спекотним літом. Найтепліший місяць — серпень із середньою температурою 24.4 °C (76 °F). Найхолодніший місяць — січень, із середньою температурою -3.9 °С (25 °F).


== Історія ==
Місто було засноване з назвою «Дальній» росіянами у 1898 році на місці китайського рибацького селища Цінніва на орендованій у Китаю території. Складалося воно із трьох частин — Адміністративне містечко, Європейське місто, Китайське місто. На будівництво міста Російська імперія затратила 30 мільйонів золотих рублів (близько 11,5 мільярдів нинішніх рублів).

Будівництво було в основному завершене за 7 років. Своїми архітектурно-планувальними достоїнствами Дальній виділявся не лише серед міст Східної китайської залізниці, але й ряду нових міст Російської імперії.
За кількістю населення швидко вийшов в Маньчжурії на 2-ге після Мукдена місце.
Дальній мав добре обладнаний і механізований порт, який приймав океанські кораблі, й у короткий час зайняв друге (після Шанхаю) місце з вантажообігу на всьому континентальному узбережжі від Охотського до Південно-Китайського моря.
1904 року, у ході російсько-японської війни 1904—1905 років Дальній був зайнятий японцями й за Портсмутським мирним договором перейшов під владу Японської імперії. Розбудова міста продовжувалася за планами німецьких інженерів.
У серпні 1945 року місто захопили радянські війська. В 1945—1950 роках у статусі вільного китайського порту Дальній був орендований СРСР.
У 1950 році уряд СРСР безоплатно передав місто Китайській Народній Республіці. Його перейменували на Далянь.


== Адміністративний поділ ==
Міський округ поділяється на 7 районів, 2 міста і 1 повіт:


== Економіка ==
У цей час Далянь є частиною адміністративної міської території Люйда провінції Ляонін КНР. Це великий порт із вантажообігом понад 40 мільйонів тон у рік, значний зовнішньоторговельний і промисловий центр Китаю. Розвиненими у місті є металургія, машинобудування, суднобудування, хімічна, нафтопереробна, електронна, будівельна, текстильна, харчова галузі промисловості. Є великою рибальською базою Китайської Народної Республіки.


== Транспорт ==
З початку 2000-х в місті працює метрополітен.


== Відомі особистості ==
У місті народився Таїті Оно (яп. 大野 耐 англ. Taiichi Ohno (29 лютого 1912 — 28 травня 1990)) видатний японський бізнесмен, з 1978 року — голова ради директорів компанії Toyota Spinning and Weaving, засновник популярної у всьому світі концепції ' Ощадливе виробництво .


== Див. також ==
3187 Далянь — астероїд, названий на честь міста.


== Примітки ==


== Посилання ==
Офіційна сторінка міста [Архівовано 6 січня 2008 у Wayback Machine.]
Відкрий Далянь [Архівовано 1 грудня 2021 у Wayback Machine.]
Карти Даляню [Архівовано 5 листопада 2006 у Wayback Machine.]
Інструкції жителям-новачкам міста Далянь
citypopulation.de [Архівовано 24 березня 2022 у Wayback Machine.] (англ.)