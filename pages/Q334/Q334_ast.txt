La República de Singapur (n'inglés Republic of Singapore en mandarín 新加坡共和国 Xīnjīapō Gònghégúo; en malayu Republik Singapura; en tamil சிங்கப்பூர் குடியரசு, Cingkappūrā Kudiyaracu) ye un país d'Asia, allugáu 137 km al norte del Ecuador. Tien una superficie de 647,8 km² y ta formáu por 64 islles, siendo la más importante la que-y da nome al país.
Singapur foi ún de los principales centros comerciales y alministrativos del imperiu colonial británicu nel sieglu XIX. Tres d'un periodu curtiu d'aunión con Malasia, conoció un crecimientu económicu espectacular, que lu fizo pasar del tercer al primer mundu en malapenes 30 años.


== Xeografía ==

La islla de Singapur ta allugada ente Malasia (al norte), ya Indonesia (al sur). Dos pontes comuníquenla cola ciudá de Johor Bahru na Península de Malaca.
Formen tamién parte de Singapur otres 64 islles, siendo les más importantes Jurong, Pulau Tekong, Pulau Ubin y Sentosa. 
L'altura media ye de 10 m, siendo'l puntu cimeru'l monte Bukit Timah, de 164 m. 
La costa, baxa y arenosa, tien en dellos llugares una barrera de coral.
Hai varios ríos, bastante curtios toos ellos. Los principales son el Saletar, el Singapur y el Rochor.


== Economía ==


== Cultura ==
Singapur ye un país pequeñu y relativamente modernu, qu'axunta poblaciones d'orixe chinu, malayu y indiu. Nun esiste específicamente una cultura de Singapur, yá que los diferentes grupos étnicos siguen conservando les sos cultures respeutives.
Como exemplu d'esta diversidá cultural, considérense festivos tantu l'añu nuevu del calendariu gregorianu como l'añu nuevu chinu, l'Hari Raya musulmán o'l Deepavali hindú.
Singapur tien cuatro llingües oficiales: inglés, malayu, chinu mandarín y tamil.
Historicamente l'idioma de Singapur ye'l malayu, pero dende los años 70 l'inglés ta imponiéndose como la llingua de la enseñanza, de los negocios y del gobiernu. La influyencia de les otres llingües dio llugar a una variante específica, conocida como singlish.
L'estatutu de llingua común pa la población d'orixe chinu de la que goza'l mandarín ta desplazando a los otros dialeutos chinos (Min Nan, Hakka y Cantonés).
El tamil ye la llingua d'alredor del 60% de la población d'orixe indiu.
Según les estadístiques de 2000, les llingües usaes en familia yeren el mandarín (35 %), otros dialeutos chinos (23,8 %), l'inglés (23 %), el malayu (14,1 %) y tamil (3,2 %).


== Referencies ==


== Enllaces esternos ==