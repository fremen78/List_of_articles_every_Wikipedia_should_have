Singapuri ni nchi ndogo katika Asia ya Kusini-Mashariki.


== Jiografia ==
Eneo lake ni kisiwa kwenye ncha ya kusini kabisa ya Rasi ya Malay pamoja na visiwa vidogo vya kando. Kisiwa kimetenganishwa na bara kwa mfereji mwembamba wa Johor.
Kuna mji mmoja tu: ni jiji la Singapuri lilipopo kisiwani, hivyo huhesabiwa pia kati ya dola-miji. 


== Historia ==
Kisiwa kiliwahi kuwa na makazi mbalimbali katika historia. Mji wa kisasa ulianzishwa mwaka 1819 na Waingereza kama kituo cha biashara ikawa bandari muhimu ya eneo. 
Uingereza uliipa uhuru kama sehemu ya shirikisho la Malaysia. Lakini matatizo ya kuelewana yalionekana haraka kati ya wanasiasa Wamalay wa bara na wenzao Wachina wa kisiwani.
Mwishowe Singapuri ikafukuzwa katika shirikisho ikawa nchi ya kujitegemea tarehe 9 Agosti 1965. Mwanasiasa Lee Kuan Yew alikuwa waziri mkuu wa kwanza akaendelea na cheo hiki hadi mwaka 1990 akaongoza Singapuri kuwa kati ya mataifa matajiri ya Asia.


== Wakazi ==
Kati ya wakazi milioni tano na nusu walio wengi (74.3%) ni wa asili ya China. Mababu wao walihamia huko wakitafuta kazi bandarini. 
Wengine ni wakazi asilia Wamalay (13.5%) na Watamil na wengineo waliotokea Uhindi (9%). 
Kuna lugha 24 ambazo huzungumzwa nchini Singapuri. Lugha rasmi ni Kiingereza (48.3%), Kichina (38.6%), Kimalay (9.2%) na Kitamil (2,5%).
Upande wa dini, 31.1% ni Wabuddha, 18.9% ni Wakristo, 15.6% ni Waislamu, 8.8% ni Watao, 5% ni Wahindu.


== Uchumi ==
Uchumi wa Singapuri unategemea zaidi biashara, hasa benki pamoja na viwanda. 
Imekuwa kitovu cha uchumi na biashara kwa Asia ya Kusini.


== Tazama pia ==
Orodha ya nchi kufuatana na wakazi


== Viungo vya nje ==

(Kiingereza) Tovuti rasmi
Serikali
Singapore Government Directory Interactive
Singapore Government Online Portal
Gateway To All Government Services Archived 16 Septemba 2018 at the Wayback Machine.
Singapore National Service Portal Archived 31 Oktoba 2010 at the Wayback Machine.
Singapore Accounting and Corporate Regulatory Authority
Singapore Economic Development Board
Taarifa za jumla
Singapore entry at The World Factbook
Singapore Archived 7 Juni 2008 at the Wayback Machine. from UCB Libraries GovPubs
Singapuri katika Open Directory Project
Singapore profile from the BBC News
Singapore at Encyclop√¶dia Britannica
Singapore: Background and U.S. Relations Archived 20 Aprili 2014 at the Wayback Machine. Congressional Research Service
Singapore Infomap

Wikimedia Atlas of Singapore
WikiSatellite view of Singapore at WikiMapia
Official Gateway To Singapore Archived 5 Juni 2010 at the Wayback Machine.
Official Singapore Tourism Website
Key Development Forecasts for Singapore from International Futures
Biashara
World Bank Summary Trade Statistics Singapore