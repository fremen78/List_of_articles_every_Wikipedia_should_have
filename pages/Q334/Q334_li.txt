Dit artikel is gesjreve (of begós) in 't Valkebergs. Laes hie wie v'r mit de versjillende saorte Limburgs ómgaon. 

Singapore ies 'n sjtadsjtaat in Zuud-Oas-Azië. 't Besjteit oet ein aantal eilande, woavan 't belangriekste ouch Singapore hèt.


== Geografie ==
Singapore liegk tösje Maleisië en Indonesië en ies op twiè punte mèt 'n brök verbónge mèt 't Maleisisch sjiereiland. Boete 't groatste zint d'r nog 64 eilendsjes, woavan de belangriekste Jurong, Pulau Tekong, Pulau Ubin en Sentosa zin. De oorsjpronkelike begreujing waor tropisch regewoud, meh dao ies weinig miè van euvergebleve.


== Bevolking ==
Singapore haet nao Monaco de hoagste bevolkingsdiechheid van de waereld. 85 % van de inweunersj woont in appartementegeboewe van 'n euverheidsinsjtèlling, de zoagenaamde Housing and Development Board. 
De bevolking kènt me roewweg verdeile in drie groepe, de Sjineze (76,8 % van de bevolking), de Maleisiërsj (de oorsjpronkelike beweunersj, 13,9 % van de bevolking) en de Indiërsj. 


== Taal ==
Singapore haet veer officieel tale: Maleis, Ingelsj, Sjinees en Tamil. Door de regering weurt me gestimuleerd öm 't Ingelsj es dagelikse umgangstaal te gebruke. 't Maleis ies vanwege historische rae de symbolische nationaal taal en weurt gebruuk in 't volksleed. De regering haet um de Sjinese cultuur te promote campagnes opgesjtart um 't gebruuk van 't (Mandarien)-Sjinees te bevordere.