Singapua, atau rasminyo Republik Singapura, adolah suatu pulau nagara-kota di Asia Tenggara nan talatak di ujuang selatan Samananjuang Malaya, 137 kilometers (85 mi) di sabalah utara garih katulistiwa. Sabagai ciek nagara pulau nan sadonyo tadiri dari 63 pulau-pulau gadang ketek, inyo tapisah dari Malaysia dek Salaik Johor di sabalah utaranyo jo dari Kapulauan Riau Indonesia dek Salaik Singapua di sabalah salatannyo. Nagara ko sabana tinggi tingkek urbanisasinyo, sarato lah saketek bana rimbo ujan primer nan tasiso. Sungguahpun baitu, nagara ko maadoan paroyek reklamasi tanah untuak mancukuiki patumbuahannyo. Singapura adolah pusek kauangan terdepan katigo di dunia dan sabuah kota dunia kosmopolitan nan mamainkan paran pantiang dalam perdagangan jo kauangan internasional. Palabuahan Singapura adolah ciek dari limo palabuahan tasibuk di dunia.
Singapura mampunyoi sijarah imigrasi nan panjang. Panduduaknyo nan baragam bajumlah kiro-kiro 6 juta jiwa, tadiri dari Urang Tionghoa, Melayu, India, Arab, babagai katurunan Asia, jo Kaukasoid. Sabanyak 42% panduduak Singapura adolah urang asiang nan bakarajo jo manuntuik ilimu di sinan. Pakarajo asiang mambantuak 50% dari sektor jasa. Negara ini adalah yang terpadat kedua di dunia setelah Monako. A.T. Kearney manyabuik Singapura sabagai negara paliang terglobalisasi di dunia dalam Indeks Globalisasi tahun 2006.
Sabelum merdeka tahun 1965, Singapura adolah palabuhan dagang nan baragam dengan PDB per kapita $511, tatinggi katigo di Asia Timur pado maso itu. Sasudah merdeka, investasi asing langsung dan usaho pamarintah untuak industrialisasi badasarkan rencana bekas Deputi Perdana Menteri Dr. Goh Keng Swee mambantuak ekonomi Singapura maso ini.
Economist Intelligence Unit dalam "Indeks Kualitas Hidup" manempatkan Singapura pado paringkek satu kualitas hidup terbaik di Asia dan kasabaleh di dunia. Singapura mampunyoi cadangan devisa terbesar kasambilan di dunia. Negara iko mampuyoi pulo angkatan bersenjata nan maju.
Sasudah PDB-nya berkurang -6.8% pado kuartal ke-4 tahun 2009, Singapura mendapatkan gelar pertumbuhan ekonomi tercepat di dunia, dengan pertumbuhan PDB 17.9% pada pertengahan pertama 2010.


== Etimologi ==
Namo Singapura barasa dari bahaso Melayu (Sanskrit सिंहपुर "Kota Singa"). Maso kiniko, Singapura kadang dijuluki sabagai Kota Singa. Studi sijarah mambuktikan bahwasanyo singo kamungkinan indak pernah ado di pulau itu; makhluk nan diliek dek Sang Nila Utama, pandiri jo pambari namo Singapura, bisa jadi saikua harimau.


== Sijarah ==


=== Sabalum abaik ka-19 ===

Catatan partamo pamukiman di Singapura barasa dari abaik ka-2 Masehi. Temasek dalam bahasa Jawa bararti 'kota laut'. Antaro abaik ka-16 jo awa abaik ka-19, Singapura manjadi bagian dari Kesultanan Johor. Tahun 1613, parompak Portugis mambaka pamukiman di muluik Sungai Singapura dan pulau iko manjadi indak talalu diparahatian sampai duo abaik salanjuiknyo.


=== Kakuasaan kolonial Britania ===
Pado 28 Januari 1819, Thomas Stamford Raffles mandarat di pulau utamo di Singapura. Inyo ditugaskan dek Perusahaan Dagang Hindia Timur Britania (East Indian Company, EIC) untuak mancari lokasi strategis untuak mambangun palabuhan di muluik Selat Malaka, manandiangi dominasi Belanda, nan katiko itu sadang malamah sairiang batubi-tubinyo pagantian kakuasaan sajak bangkrutnyo VOC, panduduakan Prancis hinggo tagakmyo nyo Kerajaan Belanda.

Di pulau tasabuik, inyo sampai ka sabuah kampuang suku Melayu nan dipimpin dek Tumenggung Abdu'r Rahman, nan mearupoan wilayah kakuasaan Kesultanan Johor, nan katiko itu sadang ado konflik parabutan kakuasaan antaro Sultan Johor Abdul Rahman jo kakak tirinyo, Tengku Hussein Shah (Tengku Long) nan hiduik di pangasingan di Kepulauan Riau. Maliek paluang rancak, baiak sabagai pos dagang strategis untuak kawasan Asia Tenggara, maupun kasempatan untuak mamparoleh dukuangan dari panguasa satampek, Raffles mambujuak Tumenggung Abdu'r Rahman untuak manyalundupkan Tengku Hussein ka Singapura, dan mambantunyo marabuik haknya ateh tahta Kasultanan Johor. Sasudah batamu Tengku Hussein, Raffles pun mambuek kasapakatan bahwasanyo Inggris, dalam hal ini EIC, basadio mambantu Tengku Hussein marabuik tahta jo maagia tunjangan tahunan dengan imbalan dibarikan hak khusus untuak mambangun pos dagang jo palabuhan di bagian salatan pulau Temasek di sisi timua Sungai Singapura kiniko. Kasempatan tasabuik ditandotangani pado tanggal 6 Februari 1819. Sasudah panadotanganan kasepakatan iko, Raffles pun mamproklamirkan namo baru untuak bandar nan akan inyo dirikan, yaitunyo Singapura.
Raffles baliak ka Bengkulu sasudah panandatonganan pajanjian jo Sultan Johor tasabuik sarato manugaskan Mayor William Farquhar untuak mamimpin pamukiman baru tasabuik dengan jabatan Residen, dengan babarapo mariam jo 1 resimen infantri tentara India. Mambangun sabuah palabuhan niaga dari nol adolah sabuah tantangan nan barek. Farquhar hanyo manarimo dana nan indak banyak, samintaro inyo dilarang untuak mamunguik pajak palabuhan untuak maningkatkan pandapatan lantara Raffles alah mamutuskan bahwasanyo Singapura akan manjadi pelabuhan bebas.
Farquhar mangundang pandatang-pandatang untuak datang ka Singapura, dan inyo manempatkan saurang patugas di Pulau Saint John (atau P. Sekijang Bendera), 6,5 mil selatan kampuang Temasek, untuak mangundang kapa-kapa nan malinteh untuak singgah di Singapura. Berita tentang palabuhan bebas nan baru dengan capek manyeba ka saluruah kapulauan seantero Asia Tenggara, padagang-padagang Bugis, China, jo Arab badatangan ka pulau tasabuik, barupayo manghindari pambatasan dagang Balando. Dalam tahun partamo bandar iko baoperasi, pardagangan nan malalui Singapura alah mancapai nilai $400,000 (dollar Spanyol). Pado tahun 1821, populasi panduduaknyo alah maningkek hinggo mancapai sakitar 5.000 orang, dan volume pardagangan alah mancapai nilai $8 juta. Populasi manembus angko 10.000 urang pado tahun 1825, dan volume pardagangan senilai $22 juta, Singapura malampaui palabuahan Penang nan labiah dulu badiri.
Raffles baru baliak ka Singapura pado tahun 1822 dan inyo mangkritik kabijakan-kabijakan nan dibuek Farquhar, talapeh dari kasuksesan Farquhar mamimpin bandar baru itu di maso-maso awa nan sulik. Contohnyo, dalam rangka manghasiakan pandapatan nan sangaik mandasak, Farquhar alah malakukan panjualan lisensi pajudian jo padagangan opium, nan dipandang Raffles sabagai panyakik sosial nan babahayo. Kaduo komoditas itu pulo nan mambuek muncuanyo kriminalisme, tamasuak datangnyo bajak-bajak lauik dari Chino jo Filipina, salain Inggris jo negara-negara Eropa Barat lainnyo. Salain itu di Singapura tumbuah pasa budak. Takajuik jo kacaunyo situasi di koloni tasabuik, Raffles manyusun draft kabijakan baru untuak pamukiman. Inyo mangorganisir pulo Singapura dalam pambagian badasarkan fungsi jo kalompok etnis di bawah Raffles Plan of Singapore. Hari, jajak-jajak pambagian asabuik masih dapek dijumpoi di kota tuo Singapura.
Awaonyo Farquhar indak manarimo kabijakan baru Raffles tasabuik. Raffles mamecat jo mamintak Farquhar untuak pai dari Singapura. Farquhar manolak pamecatan itu dan bslakangan msnuntuik Raffles ateh tindakannyo nan basipek tiran. Dan konflik iko balanjuik hinggo kapaian Raffles pado Oktober 1823 dan indak pernah baliak lai hinggo wafat di usia 44 tahun pado tahun 1826. Sadangkan Farquhar baru pai maninggaan kota nan inyo bangun sapanuahnyo dari nol tasabuik pado 28 Desember 1823, manetap di Inggris hinggo pensiun dengan pangkek tarakhir Mayor Jenderal dan wafat di Perth, Skotlandia pado tahun 1839.
Jabatan Residen Inggris di Singapura diisi dek John Crawfurd, saurang administrator nan efisien jo hemat, dengan jabatan baru Gubernur. Pada 7 Juni 1823, John Crawfurd manandotangani pajanjian kaduo jo Sultan dan Temenggong, nan mampalueh kakuasaan Inggris ka hampia saluruah pulau. Sultan jo Tumenggong manuka hak-hak administratif mereka di pulau tasabuik, tamasuak pamungutan pajak palabuahan dengan tunjangan bulanan saumua hiduik, masiang-masiang sabanyak $1500 jo $800. Pajanjian iko manyababkan pulau tasabuik masuak jurisdiksi Hukum Inggris, dengan katantuan nan akan tetap mampahituangkan budaya, tradisi jo agama urang Melayu. Pada tahun 1824, Singapura diserahkan salamo-lamonyo kapado EIC dek Sultan.


=== Pariode Perang Dunia II jo pascaparang ===

Salamo Parang Dunia II, Angkatan Darat Kekaisaran Jepang manjajah Malaya, barakhia pado Partempuran Singapura. Pihak Britania dikalahkan dalam anam hari dan manyerahkan benteng nan saharusnyo indak takalahkan kapado Jenderal Tomoyuki Yamashita pado 15 Februari 1942. Panyarahan iko disabuik dek Perdana Menteri Britania Raya, Winston Churchill sabagai "bencana taburuak sarato panyarahan paliang gadang dalam sijarah Britania Raya". Pambantaian Sook Ching tahadok etnis Tionghoa sasudah Singapura ditaklukkan mamakan korban antaro 5.000 djo 25.000 jiwa. Japang meagganti namo Singapura manjadi Shōnantō (昭南島), dari kata-kata Jepang "Shōwa no jidai ni eta minami no shima" ("昭和の時代に得た南の島"), atau "pulau selatan yang diperoleh pada periode Shōwa", dan mendudukinya sampai Britania manguasai baliak pulau iko pado 12 September 1945, satu bulan sasduah panyarahan Japang.
Sasudah parang, pamarintah Britania Raya mangizinkan Singapura mangadaoan pamiliahan umum partamonyo tahun 1955 nan dimanangkan dek kandidat pro-kemerdekaan, David Saul Marshall, ketua partai Front Buruh nan kamudian manjadi Menteri Utamo.
Demi manuntuik pamarintahan surang sacaro panuah, Marshall mamimpin delegasi ka London, tatapi ditolak dek Britania. Inyo mangundurkan diri sasudah baliak ka Singapura dan digantian dek Lim Yew Hock, nan kabijakannyo kamudian mayakinkan pihak Britania. Singapura diagia hak pamarintahan internal surang sacaro panuah dengan perdana menteri jo kabinetnyo mangawasi sagalo urusan pamarintah kacuali partahanan jo urusan lua nagari.
Pamiliahan diadoan pado 30 Mei 1959 dengan Partai Aksi Rakyat mamanangkan pemilu. Singapura langsuang manjadi negara dengan pamarintahan surang di dalam Persemakmuran pado 3 Juni 1959, jo Lee Kuan Yew disumpah sabagai perdana menteri partamo Singapura. Kamudian Gubernur Singapura, Sir William Almond Codrington Goode, manjabat sabagai Yang di-Pertuan Negara partamo hinggo 3 Desember 1959. Inyo digantian dek Yusof bin Ishak, kamudian Presiden Singapura partamo.
Singapura mangumumkan kamardekaannyo dari Britania sacaro unilateral pado Agustus 1963, sabalum bagabuang jo Federasi Malaysia pado September basamo jo Malaya, Sabah jo Sarawak sabagai hasia dari Referendum Panggabuangan Singapura 1962. Singapura dikaluaan dari Federasi duo tahun sasudah konflik ideologi nan mamaneh antaro pamarintah PAP Singapura jo pamarintah federal di Kuala Lumpur.


=== Kamerdekaan (sejak 1965) ===

Singapura sacaro resmi mamparoleh kadaulatan pado 9 Agustus 1965. Yusof bin Ishak disumpah sabagai presiden, dan Lee Kuan Yew manjadi perdana menteri partamo Republik Singapura.
Tahun 1990, Goh Chok Tong manggantian Lee sabagai perdana menteri. Salamo maso pamarintahannyo, negara iko manghadapi Krisis Keuangan Asia 1997, wabah SARS, jo ancaman teroris dek Jemaah Islamiyah. Tahun 2004, Lee Hsien Loong, putra sulung Lee Kuan Yew, manjadi perdana menteri Singapura. Di antaro kaputusannyo nan terkenal adolah rencana mambukak kasino untuak mandorong pariwisata.


== Geografi ==

Singapura tadiri dari 63 pulau, tamasuak daratan Singapura. Pulau utamo acok disabuik Pulau Singapura tatapi sacaro resmi disabuik Pulau Ujong (Melayu: bararti pulau di ujuang daratan (semenanjung)). Tadapek duo jembatan buatan manuju Johor, Malaysia: Jalan Layang Johor–Singapura di utara jo Penghubung Kedua Malaysia–Singapura di barat. Pulau Jurong, Pulau Tekong, Pulau Ubin jo Pulau Sentosa adolah pulau-pulau nan gadang dari babarapo pulau ketek di Singapura. Titik alami tatinggi adolah Bukit Timah Hill nan tingginyo 166 m (545 ft).
Singapura mampunyoi banyak proyek reklamasi tanah dengan tanah diparoleh dari bukik, dasar laut, jo negara tetangga. Hasianyo, daratan Singapura maluweh dari 5,815 km2 (2,245.2 sq mi) pado 1960-an manjadi 704 km2 (271.8 sq mi) pado hari iko, dan akan maluweh lai hinggo 100 km2 (38.6 sq mi) pado 2030. Proyek iko kadang mangharuskan babarapo pulau ketek digabungkan malalui reklamasi tanah untuak mambantuak pulau-pulau gadand nan baguno, contohnyo Pulau Jurong.


=== Iklim ===
Dalam sistem klasifikasi iklim Köppen, Singapura mampunyoi iklim tropik khatulistiwa tanpa musim nan nyato babeda, kasamoan suhu, kelembapan tinggi, jo curah hujan nan malimpah. Suhu bakisar antaro 22 to 34 °C (71.6 to 93.2 °F). Rato-rato kelembapan relatif bakisar antaro 90% di pagi hari jo 60% di sore hari. Pado cuaca hujan nan bakapanjangan, kalembapan relatif dapek mancapai 100%. Suhu tarandah jo tatinggi nan tacatat dalam sijarah maritim Singapura adolah 194 °C (381.2 °F) jo 358 °C (676.4 °F).
Bulan Mei jo Juni marupoan bulan tapaneh, sadangkan November jo Desember marupoan musim muson basah. Dari bulan Agustus hinggo Oktober, acok kali tadapek kabuik, takadang cukuik mangganggu hinggo pamarintah mangaluakan paringatan kasehatan kapado publik, hal ini disebabkan dek kabakaran semak-belukar di negara tatangganyo, Indonesia. Singapura indak manggunoan waktu musim panas atau parubahan zona waktu musim panas. Jarak waktu hari hampia samo sapanjang tahun dikaranoan latak Singapura nan badekatan jo garis khatulistiwa.
Sakitar 23% daratan Singapura tadiri dari hutan jo cagar alam. Urbanisasi alah manghapus banyak daerah nan dulunyo marupoan hutan hujan utama, tingga manyisoan wilayah utamo di daerah Cagar Alam Bukit Timah. Babagai taman alah dijago, sarupo Kebun Botani Singapura.


== Politik ==


=== Pamarintahan ===
 

Singapura adolah sabuah republik parlementer dengan sistem pamarintahan parlementer unikameral Westminster nan mawakili babagai konstituensi. Konstitusi Singapura manatapkan demokrasi perwakilan sabagai sistem politik negara iko. Partai Aksi Rakyat (PAP) mandominasi proses politik dan alah mamanangkan kakuasaan ateh Parlemen di satiok pamiliahan sajak manjadi pamarintahan surang tahun 1959. Freedom House manyabuik Singapura sabagai "sabagian bebas" dalam "laporan Freedom in the World" jo The Economist manempatkan Singapura pado tingkek "rezim hibrida", katigo dari ampek paringkek dalam "Indeks Demokrasi".
Tampuk kakuasaan eksekutif dipegang dek kabinet nan dipimpin dek perdana menteri. Presiden Singapura, sacaro historis marupoan jabatan seremonial, diaagia hak veto tahun 1991 untuak babarapo kaputusan kunci sarupo pamakaian cadangan nasional dan panunjuakan jabatan yudisial. Meski jabatan iko dipiliah malalui pemilu rakyat, hanyo pemilu 1993 nan pernah diselenggaroan sampai pado maso kiniko. Cabang legislatif pamarintah dipegang dek parlemen.
Pemilihan parlemen di Singapura mampunyoi dasar pluralitas untuak konstituensi perwakilan kelompok samanjak Undang-Undang Pemilihan Parlemen diubah tahun 1991. Pamiliahan anggota parlemen iko diadoan 4 tahun sakali.
Anggota parlemen (MP) tadiri dari anggota tapiliah, non-konstituensi dan dicalonkan. Mayoritas MP tapiliah malalui pamiliahan umum dengan sistem partamo-malewati-pos dan mawakili Anggota Tunggal atau Konsituensi Perwakilan Kelompok (GRC).
Singapura babarapo kali masuak sabagai salah satu negara dengan tingkek korupsi tarandah di dunia manuruik Transparency International.
Meski hukum di Singapura diwariskan dari hukum Inggris jo India Britania, dan maliputi banyak elemen hukum umum Inggris, dalam babarapo kasus hukum iko kaluaa dari warisan tasabuik samanjak kamardekaan. Contohnyo adolah pangadilan dek juri dihapuskan.
Singapura mampunyoi hukum jo penalti nan meliputi hukuman korporal yudisial dalam bantuak pencambukan untuak palanggaran sarupo pamerkosaan, kakerasan, karusuhan, panggunoan ubek-ubek talarang, vandalisme properti, dan sajumlah palanggaran imigrasi. Singapura punyo hukuman mati wajib untuak pambunuahan tingkek partamo, panyalundupan ubek-ubek talarang, jo palanggaran sanjato api. Amnesty International mangatoan bahwasanyo "serangkaian klausa dalam Undang-Undang Panyalahgunoan ubek-ubek Talarang dan Undang-Undang Palanggaran Sanjato Api barisi dugaan basalah nan batantangan jo hak dianggap indak basalah hinggo tabukti basalah dan mangikih hak pengadilan nan adil", dan mampakiroan bahwa Singapura mampunyoi "kemungkinan tingkat eksekusi tatinggi di dunia bilo dibandingkan jo jumlah penduduknya". Pemerintah menyatakan bahwa Singapura memiliki hak berdaulat untuk menentukan sistem yudisialnya dan memaksakan sesuatu yang dianggap sebagai hukuman yang pantas. Pemerintah memiliki sengketa dalam beberapa poin laporan Amnesty. Mereka berkata bahwa dalam lima tahun sampai 2004, 101 warga Singapura dan 37 warga asing telah dieksekusi, semuanya kecuali 28 orang disebabkan oleh pelanggaran obat-obatan terlarang. Amnesty menyebutkan 408 eksekusi antara 1991 dan 2003 dari pemerintah dan sumber lain dari jumlah penduduk sebanyak empat juta jiwa.
Sabuah survei nan dilakuan dek Political and Economic Risk Consultancy (PERC) tentang eksekutif bisnis ekspatriat bulan September 2008 manamuan bahwasanyo urang-urang nan disurvei manganggap Hong Kong jo Singapura mampunyoi sistem yudisial terbaik di Asia, dengan Indonesia jo Vietnam nan taburuak: sistem yudisial Hong Kong diberi skor 1.45 dalam skala (0 untuak terbaik dan 10 untuak terburuk); Singapura dengan skor 1.92, diikuti Jepang (3.50), Korea Selatan (4.62), Taiwan (4.93), Filipina (6.10), Malaysia (6.47), India (6.50), Thailand (7.00), China (7.25), Vietnam (8.10) dan Indonesia (8.26).
PERC maagai komentar bahwasanyo karano survei iko malibaikan eksekutif bisnis ekspatriat daripado aktivis politik, kriteria sarupo kontrak jo palinduangan IPR labiah ditakankan: "persepsi umum ekspatriat adolah bahwasanyo politik satampek indak mamanuahi caro hukum padagangan jo kriminal dilaksanaan". PERC mancatat bahwa nilai tarateh Singapura dalam survei tasabuik indak tamasuak aktivis politik nan mangkritik Partai Aksi Rakyat (PAP) karano manggunoan pangadilan untuak mambungkam kritikus.
Pado November 2010, sabuah pangadilan Singapura maagia hukuman pinjaro anam minggu kapado panulih Britania, Alan Sheldrake ateh panghinaan tahadok pangadilan dalam bukunyo, "Once A Jolly Hangman: Singapore Justice In The Dock", manuruik wawancara jo bekas eksekutor pengadilan dan kritik tahadok hukuman mati di negara iko.


=== Hubungan lua nagari ===

Singapura mampunyoi hubungan diplomatik jo 175 negara, meski indak manempatkan saurang komisi tinggi atau kedutaan di babarapo negara. Singapura adolah anggota dari Perserikatan Bangsa-Bangsa, Persemakmuran, ASEAN jo Gerakan Non-Blok. Ateh alasan geografis nan jaleh, hubungan jo Malaysia dan Indonesia adolah nan penting tatapi politik domestik tigo negara acok mangancam hubungan negera tasabuik.


== Caliak pulo ==
Goh Chok Tong


== Rujuakan ==