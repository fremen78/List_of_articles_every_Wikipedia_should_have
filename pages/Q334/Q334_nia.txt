Singapura sambua negara ba Asia Tenggara. Ibu kota fagölö ira döinia ya'ia da'ö; Singapura. Li ni'oguna'ö Li Inggris, Li Melayu, Li Mandarin faoma Li Tamil. Niha mbanua fondrege ato ba da'a, niha Tionghoa, aefa da'ö niha Melayu faoma niha India.
Singapura andre töi sindruhunia ya'ia da'ö Republik Singapura sambua negara pulau ba ujung selatan Semenanjung Malaya, 137 kilometer (85 mi) ba utara khatulistiwa ba Asia Tenggara. Negara da'a molo'ö fetaronia, fabali moroi ba Malaysia so ba gotaluara ba utara gamaudu Selat Johor. Simanö göi moroi ba Kepulauan Riau, Indonesia so ba gotalua Selat Singapura gamaudu selatan. Singapura sambua negara numero si tölu sitobali pusat keuangan dunia ba sambua negara si no tola la faogö ba gangolifa kota global-kota dunia ma sasese latötöi faoma fehede kosmopolitan si no tobali negara ni'erai ba gotalua negara sebua samatörö famawa faoma fa'atefuta gefe (perdagangan dan keuangan internasional). Pelabuhan Singapura ya'ia da'ö sambua pelabuhan numero lima fondrege wa'oya göfa ero inötö na lafaedogö ba pelabuhan ba zi sagörö ulidanö.
Singapura andre negara si so waö-waö imigrasi. Ono mbanua sitoröi ba da'ö so ba zi 6 juta niha, ya'ia da'ö so niha Tionghoa, niha Melayu, niha India, niha Arab, ba ato moroi ba nga'ötö Asia, faoma Kaukasoid. 42% niha mbanua Singapura niha soroi mbanua bö'ö (orang asing) sitohare mohalöŵö ba simöi sekola. Niha sohalöŵö moroi baero Singapura, so ba zi 50% moroi ba halöŵö sektor jasa. Baero da'ö Singapura andre, sambua negara sifasösö niha numero dua aefa Monako. Hiza A.T. Kearney manötöi Singapura andre sambua negara fondrege terglobalisasi ba zisagörö ulidanö ba Indeks Globalisasi döfi si 2006.
Fatua lö merdeka ba ndröfi si 1965, Singapura ya'ia da'ö sambua pelabuhan wamawa soya faoma PDB per kapita $511,salaŵa numero tölu ba Asia Timur meluo da'ö. Meno aefa merdeka, investasi asing langsung ba usaha zamatörö ba wondrou'ö industrialisasi molo'ö si no lafa'anö ondröita Deputi Perdana Menteri Dr. Goh Keng Swee simöi fangazökhi ekonomi Singapura ofeta iada'a.
Economist Intelligence Unit bakha ba "indeks kualitas hidup" molohe Singapura ba wenaeta fondrege zalaŵa ya'ia da'ö numero sara fondrege zi sökhi ba Asia  ba numero felezara ba zi sagörö ulidanö. Singapura andre, numero siŵa fondrege sebua ha wa'ebua cadangan devisa ba zisagörö ulidanö. Baero da'ö, saradadunia fao ba gangolifa zaradadu si no tedou ba ngawalö hadia ia moroi ba negara tanöbö'ö.
Me no aefa PDB alö ba zi -6.8% ba kuartal si-4 döfi si 2009, Singapura sambua negara fondrege zalio ba zi sagörö ulidanö sifakhai ba pertumbuhan ekonomi, ya'ia da'ö PDB 17.9% ba dalu ndröfi 2010.


== Etimologi ==
Töi Singapura andre mobörö moroi ba bahasa Melayu Sanskrit सिंहपुर "Kota Singa". Ba ginötö iada'a, Singapura asese lakaoni faoma Kota Singa. Famahaö sejarah mama'ele'ö wa singo lö irai so ba Singapura; ni'ila Sang Nila Utama, samasindro ba samae'e töi Singapura, tola manö sageu Harimo.


== Umbu ==