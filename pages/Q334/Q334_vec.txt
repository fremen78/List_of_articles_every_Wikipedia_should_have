Singapor o Singapore, ufisialmente, la Republica de Singapore (in cinese senplificà 新加坡共和国; in malese Republik Singapura; in tamil சிங்கப்பூர் குடியரசு) el xe na sità-stato de la Axia sudoriental.


== Zeografia ==
La xe na ìzoła situada su la ponta meridional de la penìzoła malese, a sud del stato malese de Johor e a nord de l'ìzoła indonesiana de Riau.


== Storia ==


=== Antighità ===
Par che i primi insediamenti umani su l'ìzoła i ghe fusse zà inte el II secolo d.C..
Inte el XIII-XIV secolo la jera deventà un inportante sentro comercial, ma dopo la xe 'ndà in declino.
In seguito i la gà ciapà prima i portoghezi e dopo i olandesi, ma Singapore la jera a sto punto solo na ìzołeta de pescadori.
Inte el 1819, l'inglese Sir Thomas Stamford Raffles el xe rivà qua e el gà capìo che l'ìzoła, vista la so posision ziogràfega, l'era perfeta par métar in pié un avanposto comercial longo la via de le spezie e quindi el gà afità el toco pì a sud de l'ìzoła dal Sultan de Johor.


=== Modernità ===
Inte el 1824 tuto quanta l'ìzoła la xe deventà colonia britanica, aministrà da la Conpagnia Inglese de le Indie Orientali, e dal 1867 soto el controlo direto de la Corona britanica.
Inte el febraro 1942 i la gà ocupà i giaponesi. I inglesi, inpreparài par la guera, i se gà rendesto in soli sié dì. I giaponesi i gà massacrà la popolasion cinese. L'ocupasion la xe finìa solo inte el 1945 co la sconfita definitiva del Giapon.


=== Indipendensa ===
Inte el 1963 Singapore gà proclamà l'indipendensa, par unirse poco dopo co la Federasion Malese. Ma dopo no i 'ndasea mia dacordo tra Singapore e Malesia e quindi inte el 1965 Singapore la xe tornà indipendente.


== Economia ==
Singapore la xe na nasion moderna e svilupà, co un alto stàndar de vita e na economia tra le pì forti de la rejon.


== Bandiera ==
La bandiera de Singapore la xe conposta da do fasse orixontali, rosso su bianco. El rosso el indica la fradelansa universal e l'uguajansa tra o òmeni; el bianco, la puressa e la virtù.
In tel canton de sora a la sanca se cata na mezaluna calante co sinque stele messe in sercio. La meza luna calante la rapresenta na zòina nasion in ascesa. Le sinque stele le rapresentano i ideali de democrasia, pase, progresso, justissia ed uguajansa.


== Gałeria de someje ==

		
			
			
		
		
			
			
		
		
			
			
		
		
			
			
		


== Notasion ==


== Altri projeti ==

 Wikimedia Commons el detien imàjini o altri file so Singapor
  el detien schemi gràfeghi so 


== Linganbi foresti ==
(EN) SINGOV Government Information
(IT) Scheda de Singapore dal sito Viaggiare Sicuri Sito curà dal Ministero dei Esteri e da l'ACI in Internet Archive (archivià il 19 de majo 2011).
(EN, IT) Tourist Information on Singapore