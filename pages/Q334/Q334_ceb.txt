
== Gigikanan sa ngalan ==
Ang pangkaron nga tawag (Singgapura) naggikan sa Malayo nga gihulam sa pinulongang Sanskrit nga सिंहपुर, "Siyudad sa Leon". Kini gipangalan dayon dinhi sa maong lugara sa nagtukod, si Sang Nila Utama, nga nakakita kuno og mananap nga giisip niyang leon. Maoy hinungdan nga gitawag usab siyag "Lion City". Apan sa pagdukiduki sa mga istorista, wala tingali nga leon sa maong lugara. Tingali usa ka tigre ang maong daang nakit-ang mananap.
Ang ngalang Singgapura gihatag panahon sa imperyo sa Sri Vijaya. Ang karaang ngalan sa Singapur maoy Temasek (Habanes, "lungsod sa dagat"). 


== Kasaysayan ==


=== Daang Kasaysayan ===
Ang unang gisulat mahitungod sa Singapur gikan pa sa ika-duhang siglo sa anaa si Kristo. Nahimo kini nga lungsod ubos sa kagamhanang Sri Vijaya didto sa silingang pulo sa Sumatra, isip Temasek. Sukad ika-16 nga siglo hangtod sayong ika-19 nga siglo, ang Singgapura mipaubos sa Sultanato sa Johor. Niatong 1613 gisunog sa mga Portuges ang lungsod.     


=== Imperyalismo sa mga Bretanyo ===
Niadtong ika-28 sa Enero 1819, midunggo si Thomas Stamford Raffles sa British East India Company dinhi sa pulo sa Singapur. Sa usa ka kasabotan niadtong ika-6 sa Pebrero, misugot si Sultan Hussein Shah nga magpalambo ang East India Company dinhi sa habagatang bahin sa pulo, isip panimuyoan sa mga Bretanyo.
Gikuha na dayon niadtong ikaduha sa Agosto 1824 sa East India Company ang tibuok pulo, pinaagi sa usa ka kasabotan sa naasoyng sultan nga gipasiugda ni John Crawfurd, nga Ikaduhang Mulupyo sa Singapur. Nahimo siya unya nga apil sa kolonya nga Straits Settlements (uban sa Melaka, Malaya, ug Sarawak).      

Adunay mga 130,263 ka Pilipino ang nanrabaho o namuyo dinhi.

Plantilya:Link FA