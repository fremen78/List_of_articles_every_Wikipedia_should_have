Si Sir Isaac Newton (nianak 25 Disyembre 1642 – 20 Marso 1726/27) et sakey ya Ingles a siyentipiko. Sikatoy manunan kabiangan na Scientific Revolution tan say Kakabatan ya tinmumbok. Say manunan libro to a Philosophiæ Naturalis Principia Mathematica (Mathematical Principles of Natural Philosophy), ya inmunan im-publish nen 1687, so angikonekta ed dakel ya apalabas a resulta tan angiletneg na klasikal a mekanika. Si Newton so angiter met na importantin kontribusyon ed optika, tan kaiba toy Aleman ya matematiko ya si Gottfried Wilhelm Leibniz diad impamawala to na infinitesimal calculus.
Diad Principia, impaliwawa nen Newton iray ganggan nipaakar ed panagbiahe tan grabitasyon na uniberso a nagmaliw ya manunan punto de bista na siensia diad loob na dakel a siglo anggad sinalatan na relativity theory. Inusar nen Newton so mathematical description to ed gravity pian naamtaan iray ley nen Kepler nipaakar ed planetary motion, saray marea, saray trajectory na saray kometa, say precession na equinox tan arum ni ran bengatla, ya angekal ed panduaruwa nipaakar ed heliocentricity na Solar System. Impanengneng to a say iyalis na saray bengatla ed Dalin tan saray tawen a laman et nayarin ipaliwawa ed parehon prinsipyo. Say konklusyon nen Newton a say Dalin et sakey ya oblate a spheroid so tinmumbok a kinompirma na saray geodetic a panagsukat nen Maupertuis, La Condamine, tan arum ni, ya akombinse ed maslak ya scientist ed Europa nipaakar ed inkamapaatagey na mekanika nen Newton ed saray datin sistema.


== Nengnengen met ==
 listaan ya nakaukulan ya artikulo ed balang salita


== Saray reperensiya ==


== Saray gawing ed labas ==
Commons