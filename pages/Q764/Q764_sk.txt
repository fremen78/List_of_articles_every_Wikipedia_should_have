Huby môže byť aj zastaraný názov živočíšneho taxónu hubky, pozri hubky.

Huby (lat. Fungi, staršie Mycetalia, vlastné huby/pravé huby - Eumycota, nesprávne Mycophyta) sú veľký taxón (spravidla ríša) heterotrofných väčšinou nepohyblivých organizmov bez fotosyntetických pigmentov.     
Hoci sa v minulosti zaraďovali medzi rastliny, spôsobom výživy sa huby podobajú skôr na živočíchy, lebo podobne ako ony závisia od vytvárania biomasy rastlinami. Nikdy nie sú schopné fotosyntézy a autotrofie. Živiny získavajú saprofyticky alebo paraziticky, neraz v symbióze s ďalšími organizmami, bez ktorých by prežitie húb nebolo možné. Telo húb sa označuje ako stielka, jej väčšinou najviditeľnejšou časťou býva plodnica . Huby sa dokážu rozmnožovať nepohlavne, napríklad rozpadom stielky alebo pohlavne tvorbou pohlavných výtrusov.
Huby majú pre človeka len veľmi malý význam ako potrava (konzumácia plodníc), ale napriek tomu je ich uplatnenie v potravinárskom priemysle obrovské. Niektoré jednobunkové huby (kvasinky) sa využívajú pri výrobe pečiva, jogurtov, syrov a podobne.
V minulosti sa taxón huby skladal nielen z vlastných húb aj z ďalších taxónov (pozri aj nižšie pod Systematika). Pojem huby v širšom zmysle alebo hubové organizmy je dnes preto súhrnné označenie pre (vlastné) huby a tieto taxóny, ktoré sa v minulosti takisto považovali za huby a stále sú predmet činnosti mykológov. Huby v širšom zmysle zahŕňajú teda tieto dnešné taxóny (podľa [1]):

(vlastné) huby
riasovky (Oomycota)

bunkovčeky (Hyphochytriomycota)
slizovky (Myxomycota) v širšom zmysle, teda:
bunkové slizovky/akrázie (Acrasiales, Acrasiomycetes)
vodné slizovky (Labyrinthulomycota, Hydromyxomycetes)
pravé slizovky (Myxomycetes, Mycetozoa, Myxomycota v užšom zmysle):
Protostelea
Dictyostelea
Myxogasterea - skladá sa z Myxogasteromycetidae a Stemonitomyxomycetidae
nádorovky (Plasmodiophoromycota, Plasmodiophorales, Plasmodiophoromycetes)
Veda, ktorá sa zaoberá hubami a príbuznými organizmami, sa nazýva mykológia.


== Miesto v systéme organizmov ==
Tradične sa začleňovali:

najčastejšie medzi rastliny, presnejšie stielkaté rastliny alebo
ako samostatná ríša (prípadne spolu s Protista pod názvom Protoctista)
Príčina, prečo sa huby zaraďovali medzi nepríbuzné rastliny, boli ich vonkajšie znaky: nepohyblivosť, viazanosť na substrát (pôdu, inú rastlinu...), prítomnosť bunkovej steny, ktorú majú aj rastliny a rozmnožovanie výtrusmi, ktoré je tiež charakteristické pre mnohé nižšie rastliny. 
Podľa viacerých posledných štúdií (zač. 21. storočia) už možno považovať za isté, že sú huby veľmi príbuzné so živočíchmi. Nemožno ich teda v žiadnom prípade považovať za rastliny a podľa štúdie Adl. et al. sa konkrétne zaraďujú vedľa živočíchov pod Opisthokonta.
Na rozhraní medzi nižšími rastlinami a hubami stoja lišajníky, čo sú vlastne organizmy vznikajúce spojením huby a riasy (resp. cyanobaktérie). No nakoľko je huba v tomto zväzku zrejme dominantnejšia, sústava lišajníkov patrí pod sústavu húb.
Pozri aj Systém živých organizmov.


== Početnosť ==
Predpokladá sa, že ríša húb zahŕňa približne 250 000 druhov. Veľkú väčšinu z nich tvoria tzv. nižšie huby, ktoré sa dajú pozorovať len pod mikroskopom. Tzv. vyšších húb s mäsitejšími plodnicami, ktoré môžu zaujímať aj praktických hubárov, je na svete okolo 20 000 druhov.


== Hubárstvo ==
Veda o vplyve húb na rozvoj kultúry národa sa nazýva etnomykológia. Hubárstvo je najrozšírenejšia záľuba dospelých[chýba zdroj]. Na Slovensku sa mu sústavnejšie alebo aspoň príležitostne venuje približne každý desiaty človek.
Na svete existuje približne 20 000 druhov väčších, tzv. mäsitých húb, ktoré sú príťažlivé pre hubárov. Je dôležité, aby neskúsení hubári – začiatočníci zbierali len tie huby, ktoré dobre poznajú. Otravu hubami sprevádzajú žalúdočné kŕče, nevoľnosť a hnačka. Čím je jed nebezpečnejší, tým pomalšie pôsobí. Pri muchotrávke zelenej sa môže prejaviť až po 20-tich hodinách. Príznaky podobné otrave môžu vyvolať aj staré, nahnité alebo zaparené huby, preto je dôležitá aj ich doprava a skladovanie.


== Charakteristika ==


=== Stavba bunky ===
Bunky húb tvorí:

jadro
bunková stena, ktorá obsahuje chitín
vakuoly
Golgiho aparát
endoplazmatické retikulum
glykogén


=== Rozmnožovanie húb ===
Huby sa rozmnožujú pohlavne výtrusmi a nepohlavne delením, pučaním, fragmentáciou. 
Pohlavné rozmnožovanie húb - hyfogamia začne vyklíčením dvoch rozlíšených výtrusov, vzniknú hýfy  s jednojadrovými bunkami, ktoré tvoria primárne podhubie. Spojením dvoj vlákien vzniknú dvojjadrové bunky, ktoré tvoria sekundárne podhubie. Nakoniec sa vytvorí diploidná bunka. Tá sa delí a vzniknú 4 výtrusy (bazídiové huby) alebo 8 výtrusov (vreckaté huby).


== Systematika ==


=== Staršie systémy ===

V starších systémoch do taxónu huby patrili aj niektoré Chromista (bunkovčeky, riasovky a vodné slizovky) a prvoky (slizovky v širšom zmysle okrem vodných slizoviek). Všetky huby okrem:

slizoviek (a prípadne aj lišajníkov)
v niektorých systémoch aj okrem: bunkoviek (chytrídií) a riasoviek (a prípadne aj lišajníkov)
sa potom nazývali vlastné huby alebo pravé huby (Eumycota).
Okrem toho sa v starších systémoch vyskytovala trieda endomycéty (Endomycetes), ktorá spravidla zahŕňala snete a kvasinky, a prípadne aj iné taxóny ako Exobasidiales a grmanníky (Taphrinales). Ide o skupinu definovanú ako huby, ktorých stielka pozostáva z nepravého podhubia rozmnožujúceho sa pučaním alebo len z buniek, ktoré vznikli pučaním. Tieto skupiny dnes netvoria spoločný taxón. 
Staršia trieda prahuby (Archimycetes) dnes prevažne zodpovedá oddeleniu bunkovky (Chytridiomycetes).
V starších systémoch sa zvykla vydeľovať aj trieda lišajníky (lichenizované huby), ktorá bola v niektorých systémoch dokonca umiestňovaná mimo húb. Dnes sú tieto špecifické organizmy rozdelené do viacero taxónov húb, spravidla spolu s "nelichenizovanými" hubami.


=== Mikrosporídie ===
Taxón mikrosporídie sa podľa niektorých štúdií zaraďuje do húb, podľa jednej štúdie z roku 2006 je to sesterská skupina húb. Staršie sa zaraďoval do prvokov a podobne, teda úplne oddelene od húb.


=== Aktuálny systém ===


==== Podľa Adl et al. 2005 ====
Huby = vlastné/pravé huby (Fungi/Mycetalia = Eumycota):

oddelenie bazídiové huby/bazídiomycéty (Basidiomycota - v tomto systéme = Agaricomycetes (Basidiomycetes)
...
oddelenie hrdze (Urediniomycetes)
oddelenie snete (Ustilaginomycetes)
oddelenie vreckaté huby/ askomycéty (Ascomycota)
pododdelenie Neolectomycetes
pododdelenie Taphrinomycotina (Archaeascomycetes)
trieda Pneumocystidomycetes
trieda Schizosaccharomycetes
trieda Taphrinomycetes
trieda Saccharomycetes (Hemiascomycetes)
pododdelenie Pezizomycotina
trieda Arthoniomycetes
trieda Dothideomycetes
trieda Chaetothyriomycetes
trieda Eurotiomycetes
trieda Pezizomycetes
trieda Laboulbeniomycetes
trieda Lacanoromycetes
trieda Leotiomycetes
trieda Lichinomycetes (2004)
trieda Orbiliomycetes (2003)
trieda Sordariomycetes
oddelenie mikrosporídie (Microsporidia, Microsporidiomycota, Microspora)
...
oddelenie Glomeromycota (Glomales, Glomomycetes)
...
oddelenie plesne (Zygomycota)
trieda prаvé plesne/spájavé plesne/zygomycéty (Zygomycetes)
trieda Trichomycetes
oddelenie bunkovky/chytrídiomycéty/chytrídie (Chytridiomycetes)
čeľaď Neocallimastigaceae
(-) bunkovkotvaré/"vlastné" bunkovky (Chytridiales)
(-) pakonárovcotvaré/pakonárovce (Blastocladiales)
(-) jednobrkotvaré/jednobrvky (Monoblepharidales)
(-) Spizellomycetales


==== Podľa Kalina et Váňa 2005 ====
Huby = vlastné/pravé huby (Fungi = Eumycota):

oddelenie bazídiové huby/bazídiomycéty (Basidiomycota)
trieda: Agaricomycetes (Basidiomycetes)
trieda: hrdze (Urediniomycetes)
trieda: sneti (Ustilaginomycetes)
oddelenie vreckaté huby/ askomycéty (Ascomycota)
pododdelenie Taphrinomycotina
trieda Pneumocystidomycetes
trieda Taphrinomycetes
trieda Schizosaccharomycetes
trieda Neolectomycetes
poddodelenie Saccharomycotina
trieda Saccharomycetes
poddodelenie Pezizomycotina (Ascomycotina)
trieda Eurotiomycetes
trieda Pezizomycetes
trieda Lecanoromycetes (len lišajníky/lichenizované huby)
trieda Leotiomycetes
trieda Sordariomycetes
trieda Laboulbeniomycetes
trieda Dothideomycetes
trieda Arthoniomycetes
trieda Chaetothyriomycetes
oddelenie bunkovky/chytrídiomycéty/chytrídie (Chytridiomycota)
oddelenie mikrosporídie (Microsporidiomycota) - zaraďované aj medzi prvoky alebo rastliny
trieda: Dihaplophaseomycetes
trieda: Haplophaseomycetes
oddelenie plesne (Zygomycota)
trieda prаvé plesne/spájavé plesne/zygomycéty (Zygomycetes)
trieda Trichomycetes
pomocné oddelenie nedokonalé huby, mitospórické huby (Deuteromycota, Fungi imperfecti)
pomocná trieda: Blastomycetes
pomocná trieda: Hyphomycetes
pomocná trieda: Coelomycetes
pomocná trieda: Agonomycetes


==== Podľa Tree of Life (2007) ====
Huby = vlastné/pravé huby (Fungi = Eumycota):

oddelenie bazídiové huby/bazídiomycéty (Basidiomycota)
(-) Agaricomycotina
(-) Pucciniomycotina
(-) Ustilaginomycotina
(-)? Entorrhizomycetes
(-)? Wallemiomycetes
oddelenie vreckaté huby/ askomycéty (Ascomycota)
pododdelenie Taphrinomycotina
trieda Neolectomycetes
trieda Pneumocystidomycetes
trieda Schizosaccharomycetes
trieda Taphrinomycetes
(-)
(-) Saccharomycotina
(-) Pezizomycotina (Ascomycotina)
čeľaď Geoglossaceae
trieda Arthoniomycetes
trieda Dothideomycetes
trieda Chaetothyriomycetes
trieda Eurotiomycetes
trieda Pezizomycetes
trieda Laboulbeniomycetes
trieda Lacanoromycetes
trieda Leotiomycetes
trieda Lichinomycetes (2004)
trieda Orbiliomycetes (2003)
trieda Sordariomycetes
oddelenie Glomeromycota (Glomales, Glomomycetes)
...
oddelenie plesne (Zygomycota):
rad Mucorales
rad Zoopagales
rad Entomophtorales
rad Endogonales
rad Dimargaritales
rad Kickxellales
rad Harpellales
oddelenie bunkovky (Chytridiomycetes)
...


=== Systém podľa Hibbett, 2007: A Higher-Level Phylogenetic Classification of the Fungi ===
[2] Archivované 2009-03-26 na Wayback Machine


=== Systém podľa The Species 2000 & ITIS Catalogue of Life ===
[3] Archivované 2007-05-13 na Wayback Machine


== Externé odkazy ==
systém podľa Kalina et Váňa 2005 "Sinice, řasy, houby, mechorosty a podobné organismy v současné biologii" možno nájsť tu:
neúplný Archivované 2007-01-20 na Wayback Machine
dolnej časti s neprehľadnou úpravou Archivované 2007-09-27 na Wayback Machine
sčasti tu (spolu so systémom podľa Dictionary of the Fungi, 2001 a rozsiahlym komentárom): [4]
systém podľa Adl et al. "The new higher level classification of eukaryotes with emphasis on the taxonomy of protists",Journal of Eukaryotic Microbiology: Vol. 52  je tu: [5] Archivované 2007-06-10 na Wayback Machine
systém podľa Tree of Life: [6]
ukážky starého systému:
Biopedia Archivované 2015-04-27 na Wayback Machine
zoznam druhov húb založený na Dictionary of the Fungi
www stránka nahuby.sk
www stránka huby.sk


== Iné projekty ==

 Commons ponúka multimediálne súbory na tému Huby
 Wikidruhy ponúkajú informácie na tému Huby