La prehistoria ye la dómina histórica que trescurre ente la apaición del primer ser humanu y el descubrimientu de la escritura, por tantu les sos llendes tán lloñe de ser nidies.
Per un llau, les primeres etapes de la prehistoria tan claramente enraigonaes na paleontoloxía, col estudiu de los primeros homínidos, la so rellación colos nuesos parientes los primates antropoides y tolos nuesos antepasados comunes.
Mui emparentada cola prehistoria, como disciplina, y actuando mutuamente como disciplines auxiliares, podemos considerar l'antropoloxía física y l'estudio de los pueblos primitivos d'anguaño, como una de las especialidaes de la etnografía.
Per otra parte, los últimos estadíos de la prehistoria, la protohistoria, suelen incluyise tanto nel estudiu de la prehistoria como nos primeros momentos de la historia antigua.
La prehistoria, a la vegada, pue subdividise en periodos:

Paleolíticu
Mesolíticu y Epipaleolíticu
Neolíticu
Calcolíticu
Edá del Bronce
Edá del Fierro
Nómase protohistoria a aquella parte final de la prehistoria de la que se tien dalguna pero mui poques referencies escrites y cuyo estudiu, polo tanto, ta prauticamente en manes de l'arqueoloxía.
Al periodu de tiempu anterior a la apaición del home conozse-y como historia xeológica.


== Referencies ==


== Enllaces esternos ==
North Pacific Prehistory