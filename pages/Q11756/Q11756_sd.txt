نمر باقر النمر شیعہ مسلڪ جو عالم آهي، جيڪو سعودي عرب جي شهر العواميه ضلعي القطيب ۾ 1379 هجري قمري 1968ع  ۾ هڪ اهل علم ۽ ديندار گهراڻي ۾ پيدا ٿيو. سندس والد جو نالو آيت الله شيخ محمد بن ناصر آل نمر هو. سندس ڏاڏي جو نالو حاجي علي بن ناصر آل نمر هو. جن جي صحبت ۾ شيخ نمر وڏو ٿيو.


== مقدماتي تعليم ۽ تعليم لاءِ هجرت ==
شيخ نمر سندس ابتدائي تعليم پنهجي آباڻي شهر العواميه مان حاصل ڪئي ۽ اوهان کي انقلاب اسلامي جي ڄاڻ ملي، پاڻ سن 1400 هجري قمري 1989ع  ۾ پنهجي ديني تعليم کي حاصل ڪرڻ جي لاءِ ايران جي تهران شهر ڏانهن  سفر ڪيو.
شيخ نمر حوزه علميه حضرت  قائم ۾ ڏهه سال علم پرايو ۽ ان کان پوءِ شام جي شهر سوريه جو راهي ٿيو ۽ اتان جي وڏن عالمن کان علم پرايو.


== شيخ نمر جي استادن جا نالا ==
شيخ نمر تهران ۽ سوريه مان جن عالمن کان علم حاصل ڪيو انهن جان نالا هيٺ ڏنل آهن.

آيت الله سيد محمد تقي وٽ تهران شهر ۾ درس خارج جي تعليم حاصل ڪئي.
آيت الله عباس مدرسي ۽ آيت الله خاقاني]] وٽ سوريه ۾ درس خارج جي تعليم مڪمل ڪيائين.
فقه جو ڪتاب اللمعته الدمشقيه کي علامه شيخ وحيد افغاني وٽ پڙهيو.
اخلاقي تعليم آيت الله شيرازي وٽ حاصل ڪئي.


== شيخ نمر جو مدرسو ==
شيخ نمر سن 1422 هجري 2011ع ۾ سعودي عرب ۾ واپس آيو ۽ پنهجي آباڻي شهر العواميه ۾ هڪ مدرسي جو بنياد رکيائون، جنهن جو نالو مدرسه القائم رکيائين.


== سياسي تحريڪون ==


=== سن 2006 ===
شيخ نمر باقر النمر کي سڀ کان پهري سن 2006ع ۾ سعودي عرب جي پوليس گرفتار ڪيو کين ظلم هيٺ آندو هن جو مقصد هو تهشیعہ عقيدي کي سعودي عرب ۾ مذهبي طور سڃاتو وڃي ۽ سعودي عرب جي تعليمي نصاب ۾ تبديلي آندي وڃي.


=== سن 2008 ===
ٻئي ڀيري هن کي 23 آگست 2008ع تي القطيب شهر مان گرفتار ڪيو ويو، هن تي الزام لڳايو ويو ته پاڻ شيعن کي سعودي عرب ۾ پنهجي حقن جي بچاءُ ڪرڻ لاءِ ٻاهر نڪرڻ ء سعودي عرب جي حڪومت کان جدا ڪرڻ جو حڪم ڏنو آهي.


=== سن 2009 ===
مارچ جي مهيني ۾ هن کي ٽيون ڀيرو گرفتار ڪيو ويو، هن ڀيري، هن کي مظاهرن جي اڳواڻي ڪرڻ جي ڪري گرفتار ڪيو ويو.


=== سن 2012 ===
هن جي تحريڪ کي حڪومت برداشت نه ڪيو ۽ هن کي گرفتار ڪيو ويو.


== شيخ نمر جا خطبا ==
شيخ نمر جيڪي خطبا ء تقريرون ڪيون تن جو نچور هيٺ ڏنل آهي.

شیعہ آبادين کي حق ڏنا وڃن.
القطيب شهر ۾ جمعي جي نماز پڙهڻ ڏني وڃي.
موروثي بادشاهت ختم ڪئي وڃي.


== آخري وقت ==
هن کي سعودي عرب جي حڪومت جي مخالفت ڪرڻ جي ڏوهه ۾ 42 ساٿين سان گڏ 2 جنوري 2016ع تي موت جي سزا ڏني وئي.


== شيخ نمر کان پوءِ ==
شيعا عالم شيخ نمر جي ڦاهي جي معاملي تي سعودي عرب ۽ ايران جي وچ ۾ وڌندڙ ڇڪتاڻ اڃا گهٽ نه ٿي هئي ته هاڻي شيخ نمر جي ڀائيٽي علي النمر کي ڦاهي ڏيڻ واريون خبرو هلي رهيون آهن.
شيخ النمر جي زندگي تي هڪ نظر


== حوالا ==