Prehistoria (di latin: præ-, "antes di", i di historia, "historia, investigashon, notisia", e último prosedente di griego: ιστορία) ta un periodo den e historia di e ser humano. Segun e definishon tradishonal e ta for di e tempu ku e promé hominidonan, antesesornan di Homo sapiens, a aparesé te e tempu ku a haya prueba di eksistensia di dokumentonan skirbí, algu ku a sosodé promé den Medio Oriente serka di 3300 a.K., i despues den resto di e planeta. No opstante prehistoria, den su sentido klásiko, tin un konekshon ku un prehistoria ligá na historia natural. Segun otro outornan, den algun region di mundu prehistoria lo a termina mas promé; esta for di e aparishon di sosiedatnan kompleho, ku na nan turno a duna lugá na e promé estado i sivilisashonnan.