Le Secunde Guerra Mundial es le conflicto armate le plus importante que le humanitate ha cognoscite: illo costava le vita de circa 2% del population mundial del epocha (quasi 55 millones de personas), in majoritate civiles. Le conflicto mundial comenciava le 1 de septembre 1939 (ben que in su fronte asiatic on declarava le guerra le 7 de julio 1937) e concludeva officialmente le 2 de septembre 1945. Le conflicto comprehendeva principalmente duo gruppos de adversarios: le Alliatos e le Axe.

Le Axe: le tres potentias del Axe esseva Germania, Italia e Japon. Altere paises affiliate al Axe esseva Slovachia, Finlandia, Hungaria, Romania, Bulgaria, Croatia e Thailandia. Austria e le Republica Chec habeva essite annexate per Germania alcun menses ante le initio del guerra.
Le Alliatos: In principio le potentias alliate que decideva facer fronte a Germania esseva Francia e Regno Unite. Le aggressiones del Axe etiam involvite in le guerra sub le bandiera alliate: Polonia, Danmark, Norvegia, Belgica, Paises Basse, Luxemburgo, Yugoslavia e Grecia. Etiam participava le paises del Commonwealth como Australia, Canada, India, Africa del Sud e Nove Zelanda. Le union del Axe con Japon propitiava le alliantia con China. Finalmente se univa le URSS, post le invasion german le 22 de junio 1941, e le Statos Unite post le 7 de decembre 1941 e le attacco japonese a Pearl Harbor (Hawaii).
Paises neutral: in Europa sex paises se manteneva officialmente neutral: Irlanda, Espania, Portugal, Svedia, Switza e Turchia.
Alcunes de iste paises neutral manteneva un certe condescendentia con le Axe. Le Espania de Franco variava inter le neutralitate e le non-belligerentia. Switza, pro su parte, ni hesitava guardar le aureo procedente del spoliation del judeos, ni proteger le financias del negotiantes nazi.
Le Secunde Guerra Mundial es tristemente celebre pro le summa de suffrimento a que le humanitate se videva submittite: le deportation in campos de concentration e de labor, commandos in Europa per Germania (contra judeos, homosexuales, handicappatos, slavos, gitanos, Testes de Jehovah, communistas, etc) cognoscite como le holocausto, e in le Statos Unite contra lor citatanos del ascendentia japonese e in altere paises de America; le massacros massive del population e del combattentes perpetrate per le fortias japonese principalmente in China; le experimentationes scientific super esseres human exequite per medicos nazi e japonese; le bombardamento aeree massive de civiles initiate per le Axe in Rotterdam, London e altere urbes britannic; e depost per le Alliatos a un scala multo plus large, includite le uso de napalm (Tokio, Dresden e Hamburgo inter alteres). Nonobstante, pro le prime e unic vice, le bomba atomic esseva utilisate in combatto: duo bombas jectate per le Statos Unite explodeva con tres dies de intervallo, in Hiroshima e Nagasaki.


== Galeria ==

		
			
			
		


== Vide etiam ==
Puerto Ricanos in le Secunde Guerra Mundial
Hannah Szenes


== Referentias ==