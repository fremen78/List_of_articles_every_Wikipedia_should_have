Porang dunia pa II ima sada porang na tarjadi sacara global na marlangsung ma samuloi on sian taon 1939 sampe do tu taon 1945. Pambaen nip orang on tarlibat ma gok negara I dunia on tarmasuk juo ma sude kakuantan na godang na i ujungna mambaen dua aliansi militer na saling martontangan. Negara na tarlibat I porang dunia na padua on ima tarbagia tu dua blok sekutu dohot blok poros sekutu, blok sekutu ima samuloi on Inggris, Perancis, Uni Soviet, China, dohot Amerika Serikat. Baru nung I blok Poros tardiri ma sian on Jerman, Jepang, dohot Italia. I kaadaan porang total on negara-negara na godang mamaksimalkon saluruh kamampuan na samuloi on Ekonomi, Industri, dohot lmiyahna baen kaporluan ni porang on. Arani on i tandaima dohot kajadian na paling ponting ima mambaen hamatean na sacara godang halak isi (kematian secara massal), tarmasuk ma Holocaust dohot pamakena ni sanjata nuklir ibagasan ni paporangan on. Arani porang on sampe mambaen korban sangagape hamatean sagok 50 juta sampe 70 juta halak arani on mambaen porang dunia na pa dua on manjadi konflik na paling mamateon ima I saonok sajarah ni umat manusia on.


== Alasan ni Porang on ==
Adong pe alasan na mambaen porang dunia na padua on ima arani Nazi (jerman) kehe marporang sangape I saro Indonesia na ima invasi, on tarjadi arani parintah ni Hitler. i taon 1933 Hitler manjadi Kanselir ni jerman, baru nung i Hitler on mangangkat diri manjadi Fuehrer (pamimpin na paling ginjang) sataon nung i baru ma godang pikiran nia dohot tardorong dohot gagasan superioritas ras Jerman na idokon nia dohot “arya”.
Hitler on porcaya bahaso porang ima na manjadi sada-sadana cara anso bisa mandapotkon Lebensraum na mararti tompat mangolu, on I porluon anso alai ras jerman bisa markembang. Ipartongaan ni 1930 muloi ma iya sip-sip mamparsiapkon pasukan dohot senjata ni jerman. On ma na manjadi palanggaran parjanjian Versailles. dungdo manandatangani aliansi nia sian italia dohot jepang malawan Uni Soviet, Hitler on mangirim pasukan nia anso manjuguki Austria ima I taon 1938 dohot taon salanjut na mancaplok sangape mambuat Cekoslowakia. Akresi tarbuka Hitler inda bisa tarkendalion halak arani Amerika Serikat dohot Uni Soviet tarkonsentrasi tu politik internal pas maso i. 


== Tompat paporangan ==
Eropa Barat
Tompat paporangan Eropa Barat on muloi sian panyorangan na copat sian on Jerman tu Denmark, Norwegia, Belgia, Belanda, dohot Luxemburg. Baru nung i Jerman malanjutkon tu Perancis dohot marhasil ma manguasai satoga sian Perancis. Tai tong usaha naget manyorang inggris gagal ma arani parthanan ni Inggris lobi malo sian on toru kapamimpinan perdana Mentri Wiston Churchil.

Eropa Timur
Paporangan i Eropa Timur on I muloi sian Jerman tu Polandia sampe mandapotkon Rumania, Hogaria, Bulgaria, dohot Yugoslavia. Negara-negara on itarik ma tu bagasan ni blok Jerman.
Blok Jerman arani Yogoslavia mambaen parlawanan gerilya, on ma mambaen payah mandapotkon Jerman, Parhatian Jerman nung I maralih tu Rusia tai inda mangigit parjanjian pardamaian na mandung rap isepakati sabolumna.

Eropa Selatan sampe Afrika Utara
Paporangan on I muloi sian panyorangan on blok Sentral anso manguasai Mesir. Taitong, serangan on marhasil igagalkon inggris. Jadina Italia marhasilma mundur, kakalahan ni Italia on i pacopat dohot mandaratkon tentara Amerika Serikat i Maroko.  

Asia sampai Afrika
Margabung ma Jepang ima 27 September 1940, i bagasan blok Sentral itandaima dohot parjanjian Pakta Tia Negara, ima Jepang, Italia, dohot Jerman. Parjanjian on pe itanda juo do dohot As Roberto (Roma-Berlin-Tokyo) namarisi ma songkono na itoru on:
Marjanji anso sarap manolong sian politik, ekonomi, dohot militer antartolu negara on. Adong pe artina sian saro Indonesia ima "Berjanji untuk saling membantu dengan sarana politik, ekonomi, dan militer antartiga negara tersebut". 


== Sumberna ==