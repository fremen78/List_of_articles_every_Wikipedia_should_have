Caro-Kannova obrana vzniká po ťahoch

1. e4 c6.
Najrozšírenejšie pokračovanie je

2. d4 d5.
V klasifikácii ECO má kódy od B10 do B19.
Otvorenie vzniklo v 19. storočí. Autorom bol rakúsky šachista Marcus Kann, podrobne ho analyzoval nemecký šachista Horatio Caro. Názov sa po prvýkrát spomína v roku 1886. Veľkú popularitu si toto otvorenie získalo až po 2. svetovej vojne.
Caro-Kannova obrana sa presadila hlavne svojou spoľahlivosťou. Čierny má síce mierne pasívnu, ale obvykle veľmi pevnú obranu, proti ktorej nie je ľahké útočiť. Ťah 1. ... c6 sa niekedy považuje za najspoľahlivejšiu odpoveď na 1. e4. Hlavnou prednosťou Caro-Kannovej obrany oproti „príbuznej“ Francúzskej obrane je to, že čierny väčšinou nemá problémy so svojim bielopoľným strelcom.
Najdôležitejšie varianty Caro-Kannovej obrany sú:


== Bronštejnov-Larsenov variant ==
1. e4 c6
2. d4 d5
3. Jc3 dxe4
4. Jxe4 Jf6
5. Jxf6
Z dvoch možností čierneho sa častejšie hráva 5. ... exf6. Po 5. ... gxf6 má biely lepšiu hru.


== Gurgenidzeho variant ==
Niekedy nazývaný aj Moderný Caro-Kann.
Má dve podoby:

a) 1. e4 c6
2. d4 d5
3. Jc3 g6
Biely má teraz tieto možnosti: 4. Jf3, 4. h3, 4. e5, 4. f3 alebo 4. Se3.

b) 1. e4 c6
2. d4 d5
3. Jd2 g6
A teraz 4. Jgf3, 4. c3, 4. e5 alebo 4. h3.


== Hra dvoch jazdcov ==

1. e4 c6
2. Jc3 d5
3. Jf3 Sg4
4. h3 Sxf3
5. Dxf3 Jf6
6. d3 e6
A teraz 7. Sd2, 7. a3, 7. g3, 7. Se2.
Čierny môže vo štvrtom ťahu hrať aj

4. ... Sh5
5. cxd5 cxd5
A teraz buď 6. Sb5+ alebo g4.


== Londýnsky variant ==
Nazývaný aj Klasický alebo Capablancov variant je jedným z najspoľahlivejších variantov Caro-Kannovej obrany.

1. e4 c6
2. d4 d5
3. Jc3 dxe4
4. Jxe4 Sf5
5. Jg3 Sg6
V tomto variante sa často stáva, že obaja hráči robia dlhú rošádu, čo je v šachu pomerne zriedkavý prípad.
Najpoužívanejším pokračovaním je:

6. h4 h6
7. Jf3 Jd7
8. h5 Sh7
9. Sd3 Sxd3
10. Dxd3
Čierny má na výber tri často používané ťahy. 10. ... Dc7, 10. ... Jgf6 a 10. ... e6
V 6. ťahu má biely ešte niekoľko ďalších možností:

a) 6. Jf3 vedie obvykle s prehodením ťahov k predchádzajúcemu variantu.
b) 6. Sc4 e6
7. J1e2 a teraz 7. ...Jf6 alebo 7. ... Sd6
c) 6. J1e2 e6
7. Jf4 Sd6
8. Sc4 Jf6
9. Sb3, 9. O-O, 9. c3 alebo 9. h4.
d) 6. Jh3
e) 6. f4 e6
7. Jf3 Jd7
f) 6. c3 e6
7. Jf3 Jd7


== Nimcovičov variant ==

1. e4 c6
2. d4 d5
3. Jc3 dxe4
4. Jxc4 Jd7
Tento variant Caro-Kannovej obrany je pre čierneho riskantnejší, ako Londýnsky variant, na druhej strane má čierny väčšie možnosti protihry. Variant často hráva napr. bývalý majster sveta Anatolij Karpov. Biely má na výber tri možné pokračovania.

a) 5. Jf3 Jf6
a1) 6. Jxf6+ Jxf6
7. Sc4 Sf5(ale nie 7. ... Sg4?? 8. Sxf7+! Kxf7 9. Je5+ a biely vyhrá)
8. O-O e6
9. c3, 9. Je5, 9. Ve1, 9. Sg5 alebo 9. Sf4.
a2) 6. Jg3 e6
7. Sd3 c5
8. O-O cxd4 alebo Se7
b) 5. Sc4 Jgf6
6. Jg5 e6
7. De2 Jb6!
8. Sd3 alebo 8. Sb3
c) 5. Jg5
To je móda posledných dvadsiatich rokov. Čierny musí hrať veľmi pozorne. V roku 1997 prehral v tomto variante čiernymi Garri Kasparov s počítačom Deep Blue už v 19. ťahu.

5. ... Jgf6
6. Sd3 e6
7. J1f3 Sd6!
8. De2 h6
9. Je4 Jxe4
10. Dxe4 Jf6 alebo Dc7


== Panovov útok ==

1. e4 c6
2. d4 d5
3. exd5 cxd5
4. c4 Jf6
5. Jc3
Čierny má tri možnosti:

a) 5. ... e6
6. Jf3
a1) 6. ... Sb4
7. cxd5 Jxd5
8. Sd2 alebo Dc2
a2) 6. ... Se7
7. cxd5 Jxd5
8. Sd3 Jc6
9. O-O O-O
10. Ve1 alebo a3, otvorenie prešlo do Semi-Tarraschovej obrany (Dámsky gambit).
b) 5. ... Jc6
6. Jf3 Sg4
7. cxd5 Jxd5
8. Db3 Sxf3
9. gxf3 e6 alebo Jb6
Namiesto 6. Jf3 môže hrať biely
6. Sg5 čierny má na výber 6. ... e6, 6. ... Se6, 6. ... dxc4, 6. ... Da5.
c) 5. ... g6
6. Db3 alebo cxd5


== Zatvorený variant ==

1. e4 c6
2. d4 d5
3. e5 Sf5
Variant sa hrával už v 19. storočí a je pomerne obľúbený až dodnes.
Zatvorený variant je veľmi rozvetvený, už vo 4. ťahu má biely na výber množstvo pokračovaní. 4. Jc3, 4. Jf3, 4. Sd3, 4. c4, 4. c3, 4. h4, 4. g4, 4. Je2, 4. Se3, 4. f4, 4. Se2, 4. Jd2. Čierny často vyvíja svoju dámu na b6 a snaží sa podnikať útoky na bielych centrálnych pešiakov a na dámskom krídle. Biely zasa vyvíja aktivitu na kráľovskom krídle.
Najdôležitejšie varianty sú:

a) 4. Sd3 Staré, pre čierneho nie veľmi nebezpečné pokračovanie.
4. ... Sxd3
5. Dxd3 e6
Teraz má biely zasa viac možností:
6. Jf3, 6. Je2, 6. f4, 6. Jc3, 6. c3.
Po 6. Jf3 alebo 6. f4 môže čierny použiť manéver, ktorý zaviedol šachový veľmajster a teoretik Aaron Nimcovič.
6. ... Da5+
7. c3 Da6 dáma stojí veľmi aktívne a ak ju biely vymení(8. Dxa6 Jxa6), nebude mať žiadne výhliadky na útok.
Ak hrá biely v 6. ťahu niečo iné, čierny prejde do protiútoku podľa schémy Db6 - c5 - Jd7 - Je7 →Jf5. Napríklad:
6. Jc3 Db6
7. Jge2 c5
8. dxc5 Sxc5
9. O-O Je7
10. Ja4 Dc6 atď.
b) 4. Jc3 (dnes sa používa najčastejšie)
4. ... e6
5. g4 Sg6
6. Jge2 c5
7. h4 h6
c) 4. Jf3 e6
5. Se2 c5
6. Se3 Jd7 alebo cxd4, alebo Db6
d) 4. h4!? autorom je Michail Taľ. Biely sa pokúša preraziť ostrým útokom. Čierny má dve dobré možnosti:
d1) 4. ... h6
5. g4 Sd7!
d2) 4. ... h5 (používa sa častejšie, čierny bráni postupu g2-g4.
5. c4 e6
6. Jc3 a teraz 6. ... Jd7, 6. ... Se7, 6. ... dxc4, 6. ... Je7.