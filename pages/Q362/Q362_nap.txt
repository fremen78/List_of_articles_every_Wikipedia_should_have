'A seconna uerra munniale vere apponerse, nfra 'o 1939 e 'o 1945, ll'accussidditte putiere 'e ll'Asse e ll'Alliate ca, comme già abbenuto ê belligerante d''a primma uerra munniale, se cummattetteno ncoppa granne parte d''a chianeta. 'O scuntro avette nnizio 'o 1º settembre 1939 cu ll'attacco d''a Germania nazzista â Pulonnia e cunchiudette, dint''o triato auropeo, l'8 majo 1945 cu 'a rennetura turesca e, dinto chello asiateco, 'o successevo 2 settembre cu 'a rennetura d''o mpero giappunese aroppo 'e bummardamiente atomice d'Hiroshima e Nnagasaki 'a parte d''e State Aunite.
È stato 'o cunflitto armato cchiù granne e nzanguinato d''a storia e ccustaje a ll'umanità seje anne 'e sufferienze, ddestruzzione e mmassacre, cu na stima tutale 'e muorte ca oscilla ntra ê 55 e 'e 60 meliune 'e nnividue. 'E ppupulazione civile se truvajeno cuinvolte dinto ll'operazione dinto na mesura nsino a allora scanusciuta, e ffujeno anzi bersaglio dechiarato 'e bummardamiente, rappresaglie, ppersecuzione, ddepurtazione e stermine. mParticulare, 'o Terzo Reich purtaje annanze cu mmetude ngegneristice l'Olucausto p'arreducere a nniente, ntra ll'ate, 'e ppupulazione 'e rìggene o etnia giureja, persequitanno pure na puliteca 'e riurganezzazione etneco-puliteca 'e ll'Auropa cientro-orientale ca prevedeva 'a destruzzione o deportazzione 'e ntiere ppupulazione slave, d''e popule rom e 'e tutte chille ca 'o regime nazzista reteneva "ndesiderabbile" o nemmice d''a razza ariana.
Ô tèrmene d''a uerra, ll'Auropa, arreduciuta a nu cùmmolo 'e sfravecatura, cumpletaje 'o pruciesso 'e nvoluzione nniziato cu 'a primma uerra munniale e perze definitivamente 'o primato puliteco-ecunomeco munniale, ca fuje assunto dinto bona parte dê State Aunite d'Ammereca. A lloro se cuntrappose ll'Aunione Suvieteca, ll'ata granne superputere forgiata dô scuntro, dinto nu tesante equilibrio giupuliteco nternazziunale ca fuje definito 'n seguito uerra fredda. 'E immense ddestruzzione d''a uerra portajeno â nasceta 'e ll'Organizzazzione d''e Nnazzione Aunite, abbenuta ô tèrmene d''a Cunferenza 'e San Francisco 'o 26 jugno 1945.


== 'O cuntesto stureco ==


=== Ll'espansionisemo giappunese dinto ll'Asia ===

'A fase successeva â primma uerra munniale vere 'a cumpleta affermazione d''o Mperio giappunese comme granne putere: aroppo avé inglubato parte d''e culonie turesche 'e ll'Oceano Pacifeco e avé assunto 'o cuntruollo 'e devierse lucrose rotte cummerciale dint''o bacino, cu 'o trattato navale 'e Washington d''o 6 frevaro 1922 'o Giappone uttene 'o reritto 'e tenere d''a frotta 'a vattaglia terza cchiù granne d''o munno, na cunnizione ca 'e garanteva na superioretà militare, veruto ca 'e cuntendiente cchiù forte suje ('e State Aunite e 'o Regno Aunito) aveveno a ddividere 'e frotte lloro ntr''o Pacifeco e ll'Atlanteco. 'O scuoppo d''a granne depressione dint''o 1929 vuttaje 'o pajese a ccagnà 'o focus ecunomeco suojo, primma cuncentrato dint''e scagne cummerciale cu 'e State Aunite, e a uardà cu cchiù nteresse ê mercate asiatice; escluso dê spartizzione culoniale d''o XIX sèculo, 'o Giappone se retene privato 'e ll'accesso ê ricche resuorse 'e ll'Asia dê putiere auropeje e ddeciduto 'e cumpenzà chesto stato 'e ccose cu na serie d'aggressive manopere d'espansionisemo territoriale.


=== L'espansionisemo germanese dinto ll'Auropa ===
'O trattato 'e Versailles d''o 1919, conclusivo d''a Granne Uerra, mpose ppunizione estremamente dure p''e scunfitte germanise, nfra cui: cessione 'e ll'Alsazia-Lorena â Franza e 'e vaste zzone orientale âPulonnia, cuncessione d'autonomia â cità portuale 'e Danzica, passaggio d''a reggione d''o Schleswig â Danemarca, smantellamento 'e ll'aviazione, divieto 'e possedere miezze curazzate dinto n'eserceto 'e nun cchiù 'e 100 000 effettive, cunzigna d''a frotta e ppavamento 'e nu risarcimento 'e 132 meliarde 'e marche 'n oro. Ccunnizione estremamente punitive pe na nazziona ca â fine 'e ll'ostilità aveva truppe ancora attestate ncopp''o territorio franzese, e cca cuntribuetteno a ccrià 'o mito secunno cui a ffà perdere 'a uerra ô Mperio Germanese fosseno state poche "traditure" ntierne nun nazziunaliste (ll'accussidditta "stuccata ê spalle"). Chesto mito e 'a pessima situazione ecunomeca d''a Repubbreca 'e Weimar rata dê cunseguenze d''o caruto d''a borza stataunitense d''o 1929, fuje mpurtante pe ll'affermarse d''o Partito Nazziunalsucialista Turesco d''e Fatecature d'Adolf Hitler: aroppo 'a vittoria dinto ll'elezione federale turesche d''o 1933, nu parlamiento cuntrollato dê nazziste cunciesse ô leader nazzista putiere dittaturiale e ll'anno aroppo, cu 'a morta 'e ll'ormai d'aità <i id="mwaQ">Reichspräsident</i> Paul von Hindenburg, Hitler assurpaje 'a carreca 'e Führer.

Cu Hitler ô putere nniziajeno buono priesto reiterate vviolazione d''a pace d''o 1919: aroppo ll'asciuta d''a Germania d''a Sucietà d''e Nnazzione dint''o 1933 fuje reintrodutta 'a cuscrizione furzeva vene posta ô cummanno d'Hermann Göring na nova forza aerea, 'a Luftwaffe; dint''o màrzo d''o 1936, poi, 'e fforze turesche remilitarizzajeno 'a Renania. Nniziaje a ffurmarse nu buttone ntra 'a Germania nazzista e 'o Regno d'Italia, remanuto isolato dê ex alliate anglo-franzise a sseguito d''a decisione soja 'e mmadere e annetterse l'Etiopia, sfruttanno pure 'a cummunanza ideologgeca ntra 'o regime hitleriano e chello fascista 'e Benito Mussolini, ô putere dint''a Talia nfino dô 1922. Chesto ottimo rappuorto fuje rafforzato 'a ll'intervento commune italo-turesco a ffavore d''e fforze nazziunaliste 'e Francisco Franco durante 'a uerra civile spagnola, pe ppoi cuncretizzarse dinto n'allianza militare ntra 'e ddoje nnazzione (ll'accussidditto "Asse Roma-Berlino").

Tramente 'o riarmo germanese cuntinuava, Hitler attuaje 'e chiane suje pe n'espansione territoriale d''a Germania, dinto modo ca essa uttenesse chello spazzio vitale (Lebensraum) 'e cui, secunno quanto asserito dint''o Mein Kampf, teneva assuluto besuogno pe ssazià 'e nnecessità d''a crescente pupulazzione soja. Sfruttanno 'o fatto ca ll'anglo-franzise nun mmustaveno desiderio 'e scatenà n'ata uerra munniale e attesaveno a rrecanoscere alcune ccuncessione â Germania (ll'accussidditta puliteca 'e ll'appeasement), dint''o màrzo 1938 ll'Austria fuje pacifecamente annessa ô Reich turesco, abbenché 'o divieto 'e n'aunione austro-turesca cuntenuto dint''o trattato 'e Versailles. Cchiù resistenza apponette 'a Ceccosluvacchia, ato Stato criato dint''o aroppuguerra, a ccedere 'a reggione d''e Sudite, zona 'e cunfine pupulata a mmaggioranza 'a ppupulazione turesche; 'a nnizione 'e na cunferenza a Mmonaco 'e Baviera dint''o settembre 1938 ntr''e turesche, vretannice, franzise e ttaliane portaje â resoluzione pacifeca 'e chesta cuntroverzia: dinto n'urtemo gala d'appeasement, ll'anglo-franzise accunsentetteno a ll'annessione d''e Sudite â Germania. L'accuordo 'e Monaco nun abbastaje tuttavia a ssazià 'e designe d'Hitler, e ppoche mise aroppo, dint''o màrzo 1939, quanto remaneva d''a Ceccosluvacchia cessaje d'esistere: 'a Buemia e 'a Muravia fujeno dechiarate "prutettorato d''o Reich", tramente dintoSluvacchia fuje istituito nu guvierno mammuòcciolo d''a Germania.


== 'A Uerra ==


==== 'A Mmasione d''a Pulonnia ====

Ê 4:45 d''o 1º settembre 1939, autilizzanno comme peléja 'o ncidente 'e Gleiwitz urganizzato dê servizie secriete germanise , 'a Germania ràje nnizio a ll'operazione militare cuntro 'a Pulonnia: cinco armate d''aWehrmacht forte 'e 1 250 000 uommene, 2 650 carrarmate e 2 085 apparècchie d''a Luftwaffe mmasetteno 'a Pulonnia cu n'attacco a ttenaglia, mpieganno l'innuvateva tatteca militare d''a uerralampo o Blitzkrieg. L'eserceto pulacco cuntava nu melione 'e uommene, devierse centenara d'autublinno e ccarrarmate 'e mudielle lieggie o antiquate, cu ll'appuojo 'e sejeciento apparècchie 'e mudesta qualetà; 'a resistenza d''a Pulonnia fuje perciatevo e capatosto, ma nun bastantemente cunsistente e ccuordinata: 'e gennerale pulacche d'aità ammarrunajeno 'e dessipà ll'eserceto luongo ll'estensione ntera d''a fruntiera cu 'a Germania, rennennose vulnerabbile ê rapide sfunnamiente d''e panzer turesche ca riascetteno a sfunnà dint''e retrovie nemmiche comprenno manopere d'accerchiamento larghe.

Ll'8 settembre 'e primme carrarmate germanise jognetteno ê porte 'e Varsavia ranno 'o via a na vattaglia feroce, tramente 'a maggiore parte 'e ll'eserceto pulacco veneva metodecamente ntorniato dinto sacche isolate e arreducere a nniente dint''o giro 'e dduje o treje semmane. Dint''o timore 'e n'attacco d''a Franza 'a punente, 'e turesche decidetteno d'accelerà 'e tiempe d''a scunfitta pulacca e ccummenzajeno a ccurpì Varsavia cu na serie 'e bummardamiente a ttappéto; comme cunsequenza, dinto cuorso 'e vinte juorne 'a cità cuntaje quase 26 000 muorte e otra 50 000 ferute ntra 'a pupulazzione civile. 'A chello mumento, 'o cunflitto assumette 'o carattere 'e na uerra tutale: militare e ccivile fujeno uggualmente cuinvolte, cummattenno desperatamente p''a vittoria e a ccampà.
'O 17 settembre, 'n linea cu quanto previsto dint''o patto Molotov-Ribbentrop, l'Aunione Suvieteca mmadette 'a Pulonnia 'a ll'est ncuntranno scarsa resistenza. L'attacco suvieteco segnaje definitivamente 'o destino d''a Pulonnia: cu 'a pupulazzione civile arreduciuta ô stremo, Varsavia s'arrennette ê germanise 'o 27 settembre 1939; ll'eserceto pulacco fuje cumpletamente desarmato entro 'o 6 ottovre, pure si alcune afficie riascetteno a scappà via Rumania dint''a Franza arrò, 'o 30 settembre, s'era custituito nu guvierno 'n esilio d''a Pulonnia. 'E territorie pulacche finetteno spartute ntra turesche e ssuvietice, 'e quale istituetteno durissime rieggime d'occupazione respunsabbile 'e diece 'e migliare 'e muorte.


==== 'A uerra dinto ll'Afreca e ddint''o Mediterranejo ====
'O tràseto dinto uerra 'e ll'Italia portaje a ll'apertura di diversi triate bellice dinto ll'Afreca e ddinto ll'area d''o mare Mediterranejo. 'A Regia Marina taliana avette comme comprito prencipale chello 'e cuntrastà 'a presenza navale vretanneca dint''o Mediterranejo, rappresentata dâForce H 'e base a Ggibilterra e ddâ Mediterranean Fleet dislucata a Alessandria 'e Naggitto; tanto 'e vretannice ca 'e taliane cuncepevano 'o cunflitto navale comme recerca e ccunnuzione 'e na vattaglia deciseva ntra 'e nucleje centrale d''e ddoje frotte, ma arremannetteno buono priesto deluse: 'o primmo 'e chiste scuntre, 'a vattaglia 'e Ponta Stilo 'o 9 juglio 1940, fuje n'azzione fugace e assolutamente nun resoluteva pure p''a prurenza d''e respettive cummannante, ca nun vuleveno azzardà perdute catastrofeche.


=== 1941 ===


==== 'E Balcane ====
'O 28 ottovre 1940, ncoppa nniziateva perzunale 'e Mussolini e ssenza cunziglià ll'alliato turesco, ll'Italia attaccaje 'a Grecia partenno dê base dinto ll'Albania. 'A nniziativa nasceva prencipalmente dê besuogne 'e prestigio d''o Duce, ossia uttenere nu succiesso militare 'a apponere ê triunfe d'Hitler. L'attacco â nazziona greca era basato ncopp''o presuppuosto ca 'a Grecia fosse caruta senza cummattere; organizzato frettolosamente, cu mmiezze e truppe insufficienti e sferrato in condizioni climatiche pessime, l'attacco se revelaje defficile cchiù assaje d''o previsto: 'e griece nun sulo se defennetteno feroce ma, sfruttanno 'e caratteristeche d''o terrieno, respingetteno 'e truppe taliane e ppassajeno ô cuntrattacco regettannole ô ntierno 'e ll'Albania, arrò 'o fronte se stabilizzaje.


==== Pearl Harbor ====

'O scuoppo d''a uerra dint''o settembre 1939 aveva spiazzato 'o Giappone. 'A stipula d''o patto Molotov-Ribbentrop renneva mmo mpussibbile p''e giappunise penzà a na uerra cuntro l'Aunione Suvieteca, e 'o guvierno 'e Tokyo se premetteno 'e stemperà 'o stato 'e tensione ntra 'e ddoje nnazzione; abbenché 'o Giappone avesse riaffermato ll'allianza soja cu Ggermania e Ttalia firmanno 'o 27 settembre 1940 'o patto tripartito, 'o 13 abbrile 1941 vene firmato a Mmosca nu patto giappunese-suvieteco 'e nun aggrisso, cui 'e giappunise tennetteno fere pure aroppo 'o nnizio 'e ll'attacco turesco a ll'ARSS.


=== 1942 ===


==== 'E cunquiste giappunise ====

L'attacco giappunese a Ppearl Harbor fuje immediatamente seguito 'a na mpressionante serie d'offenseve simultanee cuntro 'e pussedimiente stataunitense e auropeje dinto ll'Asia orientale.

 Purtale Storia: 
Trase ê vvoce 'e Wikipedia ca parlano 'e  Storia