Etanolis, arba etilo alkoholis – alkoholių klasės junginys (C2H6O arba C2H5OH), turintis du anglies atomus. Šis cheminis junginys savo fizikinėmis savybėmis labai panašus į vandenį, todėl jį išgryninti labai sunku, ir grynas etanolis (absoliutus spiritas) praktiškai niekur nenaudojamas. Distiliacijos būdu gaunamas etanolis yra 96,5 % pagal tūrį, todėl šis procentingumas yra plačiai žinomas ir yra konstanta. 
Etanolis yra natūralus cheminis junginys, todėl nuo seno yra žinomas jo biologinis aktyvumas ir atsiradimo būdai. Dabar spirito gamybai plačiau taikomas biologinės fermentacijos būdas, o ne cheminė sintezė, nes yra pigesnis ir geriau atitinka „maisto“ stereotipą. Nustatyta, kad etanolis gaminasi glikolizės reakcijos metu anaerobinėmis sąlygomis, dalyvaujant įvairiems fermentams. Gėrimas, pagamintas iš etanolio, vandens ir kitų priedų, kurio alkoholio koncentracija 38-40 %, yra vadinamas degtine.


== Naudojimas ==
Etanolis naudojamas maisto pramonėje (kaip maisto priedo E numeris – E1510), farmacijoje, medicinoje. Vartojant reguliariai gali sukelti priklausomybę. 
Etanolis taip pat yra naudingų savybių turintis raketinis kuras, naudotas pirmosiose raketose (tokiose kaip V-2). Jis tinka kaip kitokių variklių kuras, taip pat kaip kuras maisto gaminimui, laboratoriniams eksperimentams.
Galima pagaminti prietaisus, kurie etanolio cheminę energiją tiesiogiai verčia elektra (angl. ethanol fuel cell).
Siekiant apriboti naudojimą gėrimui (ar gauti iš to papildomų valstybės pajamų), geriamas etanolis dažnai papildomai apmokestinamas ir todėl yra brangus. Kad kitiems tikslams skirtas etanolis netiktų gerti, jis denatūruojamas, pridedant nuodingų medžiagų (tokių kaip metanolis).


== Gamtinis paplitimas ==
Žmogaus kraujyje, kurio organizme vidutiniškai apie 5 l, etanolio natūraliai yra 0,001−0,1 g/l (promilės, ‰) 


== Išgavimas ==
Etanolis yra gaminamas dviem būdais: biocheminiu ir cheminiu. Biocheminis būdas – bulvėse, grūduose esantis krakmolas yra veikiamas fermentais, dėl to šis rūgsta ir virsta alkoholiu.


== Biologinis poveikis ==
Priklausomai nuo etilo alkoholio koncentracijos kraujyje, stebimi skirtingi simptomai bei poveikis centrinei nervų sistemai.
Žemiau pateikta orientacinė stadijų lentelė suaugusiam 50−100 kg kūno masės asmeniui. Joje apatinė riba atitinka alkoholio poveikį jo nevartojančiam asmeniui, viršutinė − nereguliariai alkoholį vartojančiam sveikam ir priklausomybės neturinčiam suaugusiajam, su didesne tolerancija šiai cheminei medžiagai. Žemiau pateiktus lygius pakankamai lengva pasiekti, o mirtiną dozę įmanoma suvartoti individui dar jaučiantis blaivam ar vos lengvai apgirtusiam, kadangi alkoholio įsisavinimas vyksta su pakankamu uždelsimu. 


== Šaltiniai ==