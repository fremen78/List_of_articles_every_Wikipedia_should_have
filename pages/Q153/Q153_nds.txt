Ethanol oder  Ethylalkohol, ook Äthanol oder Äthylalkohol, in de Ooldagsprake ook (gemene) Alkohol, is een aliphaatsche, eenweerdig, primär Alkohol mit de Summenformel C2H6O.
Die iedel Stoff het bi Ruumtemperatuur kene Klöör, is licht in brennbaar, het enen scharpen Smack un enen rükt scharp un sööt. De Droge, de een Gift för de Lebber is, stikt in Geneetmiddels so as Wien, Beer un Snaps.
Zucker to Ethannol to vergeren is ene mang den öldsten biocheemschen Reaktschonen, de de Minscheheid bruukt het. Sind den 19. Jaarhunnerd bruukt ook de Industrie Ethanol, to’n Bispeel as Löösmiddel för vele Stoffe, so as Duftstoffe, Aromen, Farvstoffe oder Heel- un Desinfektschoonsmiddels.
Ethanol is ook een Biokraftstoff, to’n Bispeel in Bioethanol. 


== Systematik ==
Ethanol (C2H5OH) tellt to den linearen n-Alkanolen. Ethanol leid sik van de Alkan (sadigt Kolenwaterstooff) Ethan (C2H6) af, in den formaal de funktschoonelle Hydroxygruppe (–OH)  an de Steed van een Waterstoffatoom steit. För den Naam hängt een achter  Ethan dat Suffix -ol. De Summenformel för Ethanol na den Hill-System is C2H6O, de Schreivwiese C2H5OH is kene Summen-, man ene Halvstruktuurformel.
Alkohol is in de Olldagssprake dat Woord för Ethanol; de cheemsche Begreep Alkohol is man heel ene Gruppe uut verscheden orgaansch-cheemschen Verbünnen, de een Rüstwärk uut Kolenwaterstoof un as funtschoneel Gruppe faken ene Hydroxygruppe besitt, wo an de Kolenstoffatoom mit de Hydroxygruppe bi keen högerwertig Substituent liggt.


== Literatur ==
Allinger, Cava, de Jongh, Johnson, Lebel, Stevens: Organische Chemie. 1. Auflage, Walter de Gruyter, Berlin 1980, ISBN 3-11-004594-X, S. 125–127.
Beyer, Walter: Lehrbuch der Organischen Chemie. 19. Auflage, S. Hirzel Verlag, Stuttgart 1981, ISBN 3-7776-0356-2, S. 115–117.
Morrison, Boyd: Lehrbuch der Organischen Chemie. 3. Auflage, VCH, Weinheim 1986, ISBN 3-527-26067-6, S. 526–527.
Beilstein: Handbuch der Organischen Chemie. 1. Band, S. 292–314 (ext. Link).


== Weblinks ==
Literatur von und über Ethanol im Katalog der Deutschen Nationalbibliothek
Was ist eigentlich Ethanol? Beitrag vom 18. Mai 2020 bei Espresso
Wie wirkt Alkohol im Gehirn? Beitrag vom 10. Februar 2004 bei Quarks & Co.
„Alkohol“ Ethanol. Ein Artikel zum Thema von Peter Bützer (PDF-Datei; 966 kB).


== Nawiese ==