Ankresyans yn provians goos dhe geher an golon yw shora kolon. Y hanow Sowsnek medhegel yw myocardial infarction. 
An skila moyha menowgh rag shora kolon yw lett yn gwythi bras an golon, an gwythi a led dhyworth tell an golon dhe geher an golon, po an myocardium. Kawsys yw an lett gans nivelow kolesterol ow tisplegya y'n gwythi, ha furvya mol.
Sevurder an shora a greg war dhesedhans kewar an mol; mar po lettys goos dhe rann vyghan a'n keher, an shora a alsa bos unn byghan, heb dhe'n perthyans wodhvos a-dro dhodho hogen. Mes mar po lettys goos dhe rann veur a'n keher, hemm a yll ledya yn skon dhe shora kolon ha mernans. 
Dres 300,000 a bobel a wodhev shora kolon pub bledhen y'n Ruvaneth Unys, ha hanter anedha a verwis, mes y halsa erbysi moy a vewnansow dre dhyghtyans skon a CPR. 
An arwodhow moyha kemmyn a gomprehend:

kudyn anella
golok diliw po loos, yeynder ha hwysa
payn yn kres an brest, a yll ystyna dhe'n dhiwvregh, war woles dhe'n torr po a-ugh dhe'n dhiwar.
hwyja
omglewans ollgemmyn a gleves
omglewans bos mernans yn ogas