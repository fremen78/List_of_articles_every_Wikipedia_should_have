El software, despess ciamad programa (anca se, in gergh, el gh'ha 'n olter signifegad) o programadura, a l'è l'insema di component che inn no materiai de 'n computer, de meter invers ai component fisegh, o ben l'hardware.
A segonda de quell che fann e comé, a l'è possibel partì inscì i software:

Aplicazzion, o ben un software che 'l permet de doperà un calcolator oltra i so fonzionalità de bas: di esempi poden vesser i video-sgioeugh o i programa de videoscritura
Software de sistema, o ben un software che 'l da al calcolator i so fonzionalità de bas, doperabel de l'utent e di aplicazzion
Sistema operativ, una collezzion de component essenziai che permeten a 'n calcolator de fonzionà: ne fann part robe compagne del bootloader, del kernel, de la shell, del supervisor e del sistema di fenestre
Driver, un software che 'l permet de interfaccià el calcolator a 'n dispositiv hardware
Utility, un software che 'l juta l'utent a doperà e a tegnì net el computer
Malware, un software pensad per bordegà e fà de dagn a 'n sistema


== Riferiment ==
Britannica


== Alter proget ==

 Wikimedia Commons el gh'ha dent imagin o alter archivi su prugramadura


== Vos corelade ==
Licenze software
Architetura del software