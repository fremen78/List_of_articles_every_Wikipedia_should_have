O software o l'é l'informaçion ò e informaçioin - deuviæ da un ò ciù scistemi informatichi - memorizæ in sce un ò ciù sopòrti informatichi che peuan ese un ò ciù programmi ò dæti, òpure 'na conbinaçion de questi doî. 
O termine o l'é deuviòu in òpoxiçion a hardware (a conponente fixica de 'n scistema de calcolo), ch'o rende poscibile l'ezegoçion do software. Co-o pasâ do tenpo son stæti deuviæ atri termini pe descrive i conponenti de 'n computer, comme firmware. O sufisso -ware (o quæ scignificâto o l'é «conponente») o vegne adeuviòu in âtre pòule ascì pe indicâ particolâ tipi de programmi in fonçion do ròllo chi gh'an inte 'n scistema de calcolo (prezenpio middleware), do tipo de licensa co-i quæ vegnan distriboîi (freeware, shareware), ò de l'ediçion e ancón âtro.


== Âtri progètti ==

 Wikimedia Commons a contêgne di files in sce software