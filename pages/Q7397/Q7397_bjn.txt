Pakakas bayut atawa pakakas linak (basa Inggris: software) adalah istilah husus gasan data nang dipurmat wan disimpan sacara digital, tamasuk pamarugram kumputar, dukumintasinya, wan bamamacam maklumat nang kawa diwaca, wan ditulis ulih kumputar. Lawan kata lain, palihan sistim kumputar nang kada baujut. Istilah ngini manunjulakan pabidaan lawan pakakas karas kumputar.
Paulahan pakakas bayut ngitu saurang mamarluakan "basa pamarugram" nang ditulis ulih saikung pamarugram gasan imbahnya dikumpulakan lawan aplikasi kumpilar sampai jadi kudi nang kawa dipinandui ulih masin hardware. Pakakas bayut kaya Windows atawa Linux kawa disambat jadi nyawa matan kumputar, di mana lamun kada dipuruk sistim uparasi ngitu maka kumputar kada kawa dijalanakan. Pakakas bayut sistim uparasi rancaknya tasimpan di Partisi C jadi wayah kumputar maalami masalah, Partisi C nang takana imbas. Pakakas bayut lain tasimpan jua di Partisi C nang apabila kumpunin kada lagi bajalan maksimal kawa dipacul pamurukan wan dipuruk baasa. Data-data lain tabaik disimpan di partisi D jadi wayah pakakas bayut takana virus atawa kada bajalan biasa pulang maka kawa dipuruk baasa wan data panting kawa disalamatakan.


== Jujuhutan ==