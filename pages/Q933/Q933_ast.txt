El Polu Sur xeográficu alcuéntrase nel estremu meridional d'un planeta, equivalente a la llatitú 90°S, au converxen tolos meridianos. Defínese como'l llugar nel que l'exe de rotación interseuta a la superficie y son aplicables iguales observaciones que pal Polu Norte.


== Polu Sur ==
Na Tierra alcuéntrase sobro L'Antártida, a aproximadamente 2.600 quilómetros del polu sur magnéticu. L'esplorador noruegu Roald Amundsen foi'l primer home en llegar al llugar, el 14 d'avientu de 1911.
Ensin considerar les Islles Sandwich del Sur, el país más averáu al Polu Sur ye Chile (3.718 km). La ciudá más averada ye Ushuaia, asitiada n'Arxentina (3.910 km) y el pueblu más averáu ye Puerto Williams, Chile (3.895 km). La bas d'investigación científica Amundsen-Scott, de los Estaos Xuníos, alcuéntrase práuticamente nel Polu Sur xeográficu (89° 59' 51" de llatitú Sur, a unos 270 m).
La distancia ente'l Polu Norte y el Polu Sur xeográficos (siguiendo la corvadura la tierra) ye d'unos 20.000 km.


== Polu sur magnéticu ==
El polu sur magnéticu defínese como'l llugar au'l campu magnéticu del planeta ye perpendicular a la superficie, y ye un llugar peraveráu al polu sur magnéticu y al polu sur xeográficu, magar que nun sen estrictamente magnéticu ye un polu norte, p'hacia'l qu'apunten los polos sur de les aguyes imantaes de les brúxules.
Na Tierra alcuéntrase a 82º 06’ S 54º 58’ E, anque camuda de continuu, llegando a camudar la so posición nel planeta, daqué que diose yá en numberoses ocasiones como consecuencia de les propiedaes del campu magnéticu terrestre.
Una brúxula que s'alcuentre nel polu sur magnéticu nun apunta p'hacia denguna direición concreta.


== Ver tamién ==
Polu Norte
Círculu polar antárticu


== Referencies ==


== Enllaces esternos ==
 Wikimedia Commons acueye conteníu multimedia sobre Polu Sur.