O polo sud ye o punto mas a lo sud d'a superficie d'o planeta Tierra y puede definir-se de cuatro trazas diferents.

O polo sud cheografico, tamién conoixito como lo sud verdadero, ye o punto mas a lo sud definito como lo punto d'a superficie terrestre en o cual ye l'eixe de rotación d'a Tierra.
O polo sud magnetico ye o punto d'o sud en o cual lo campo cheomagnetico apunta verticalment.
O polo sud cheomagnetico ye o polo d'o campo cheomagnetico terrestre mas amanato a lo sud verdadero.
O polo sud d'inaccesibilidat se define como lo punto de l'Antartida mas luent d'a costa, y se troba en as coordenadas 85°50'S, 65°47'E.
Nomás as dos primeras definicions son a sobén conoixitas. Siga como siga, o polo sud siempre ye situato en l'Antarctida.
Ta la navegación, o polo sud se buscaba antigament a partir d'a posición d'as estrelas, seguntes o polo sud celeste, que en a nuestra era ye de pior identificar que no lo polo norte celeste.


== Se veiga tamién ==
Estrela polar
Polo celeste
Polo norte
Antarctida
Cerclo polar antarctico