De Amerikaanske dollar is sûnt 1785 de nasjonale muntienheid fan de Feriene Steaten. Ek yn inkele oare lannen wurd de munt brûkt as muntienheid. De wikselkoers tusken de euro en de dollar is bygelyks €1,- tsjin $1,29. De offisjele ISO-4217-kôde fan de dollar is USD.
Fan de Twadde Wrâldkriich ôf is de dollar de saneamde ‘anker-faluta’. Dit hâld yn dat de priis fan wichtige grûnstoffen as goud, sulver en oalje yn dollars út drukt wurdt. Sûnt de resesje dy’t de wrâld yn 2002 trof komt hjir feroaring yn. De euro wurdt wrâldwiid hieltyd in wichtiger munt, en ek it Sineeske renminbi is dwaande in wichtige muntienheid te wurden. 


== Lannen mei de Amerikaanske dollar as muntienheid ==
Ek de oerseeske gebieten fan de Feriene Steaten brûke de Amerikaanske dollar. Dit binne:

 Amerikaanske Famme-eilannen
 Amerikaansk-Samoä
 Gûam
 Noardlike Marianen
 Porto Riko
Net allinnich de Feriene Steaten brûke de Amerikaanske dollar. Ek in ferskaat oan oare lannen hat dizze munt as muntienheid ynfiert. Dizze lannen binne:

 Britske Famme-eilannen
 East-Timor (njonken eigen jild)
 Ekwador (njonken eigen jild)
 El Salvador
 Karibysk Nederlân
 Marshalleilannen
 Mikroneezje
 Palau
 Panama (njonken eigen jild)
 Turks- en Kaikoseilannen


== Fêste wikselkoers ==
Der binne fierders 29 muntienheden dy't in fêste wikselkoers mei de dollar hawwe, d.w.s. dy't oan 'e dollar fêstmakke binne en dêrom ôfhinklik fan 'e dollarkoerts binne:

 Antiljaanske gûne (noch yn gebrûk yn Kurasau en Sint-Marten)
 Arûbaanske floryn
 Bachreinske dinar
 Bahamaaanske dollar
 Barbadyske dollar
 Belizaanske dollar
 Bermudeeske dollar
 Dzjibûtiaanske frank
 Easttimoreeske sintavo
 Ekwadoraanske sintavo
 Emiratyske dirham
 Eritreeske nakfa
 Fenezolaanske bolivar
 Hongkongske dollar
 Iraakske dinar
 Jemenityske rial
 Jordaanske dinar
 Kaaimaneilânske dollar
 Katareeske rial
 Koeweityske dinar
 Kubaanske ynwikselbere peso (net te betiizjen mei de Kubaanske peso)
 Libaneeske pûn
 Omaanske rial
 Panameeske balboä
 Saûdyske rial
 Sierraleöanske leöane
 Simbabwaanske obligaasjedollar
 Trinidadske dollar
 Wytrussyske roebel (ek ferbûn oan 'e euro en de Russyske roebel)


== Munten en bankbiljetten ==
Ien dollar is ferdield yn hûndert sinten. Der binne munten fan 1, 5, 10, 25 en 50 sint. Ek is der in ien dollar munt, mar dizze wurdt relatyf net safolle brûkt.
Op de munten fan 25 sint, ek wol ‘Quarters’ neamd, dy’t tusken 1998 en 2008 drukt wurde stiet in opdruk fan in staat fan Amearika, lykas by de euro. 
Bankbiljetten binne der fan 1, 2, 5, 10, 20, 50 en 100 dollar. Yn de Feriene Staten ha der oant 1969 ta ferskeidene biljetten beston mei in nominale wearde fan somtiden wol 100.000 dollar. Mar dizze binne út de merke helle. It dollarbiljet fan 2 dollar wurd hast net mear brûkt, dizze liket folle op it biljet fan 1 dollar en de buorgers binne bang foar betizing.


== Sjoch ek ==
Dollar foar oare lannen dy't ek in muntienheid ha mei de namme 'dollar' mar wêrby it wol om in oare muntsoarte jit.


== Keppeling om utens ==
Amerikaanske dollar (Bankbiljetten) (in) (dú)