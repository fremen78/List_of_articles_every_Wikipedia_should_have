Adam Smith (Kirkcaldy, Fife, Scotia, le 16 de junio 1723 St.N. (5 de Junio 1723 St.V.) â€“ Edimburgo, Scotia, le 17 de julio 1790) esseva un philosopho scote de ethica, un pionero del economia politic, e un figura clave in le Illuminismo scote. Ille es cognoscite pro duo obras classic: Le Theoria del Sentimentos Moral (anglese: The Theory of Moral Sentiments; 1759) e Un Investigation super le Natura e le Causas del Ricchessa del Nationes (anglese: An Inquiry into the Nature and Causes of the Wealth of Nations; 1776). Iste secunde libro, comunmente cognoscite simplemente como Le Ricchessa del Nationes, es considerate como su obra de maestro e como le prime obra moderne del economia politic.
Smith establiva le fundationes del classic theoria economic del mercato libere. In Le Richessa del Nationes e altere obras, Ille exponeva super como rational interesse personal e competition pote conducer al prosperitate economic.