Adam Smith (5. (16.) kezäkuudu) 1723 – 17. heinykuudu 1790) on šotlandielaine ekonomistu, filosouffu-etiekku, eräs nygyaigazen ekonomiekan teourien alguhpanii. Smith oli enzimäzii, ken kiändyi David Humen opastuksih. 
Smith 14-vuodizennu rubei opastumah Glazgon yliopistos. Vuozinnu 1740-1746 häi oli Oksfordan yliopiston opastujannu, kus tuttavuigi David Humen filosouffieh. Vuvvennu 1751,  jälles anglielazen literatuuroin luvendoloin piendiä, häi rubei opastamah Glazgon yliopistos lougiekkua, sit moralistu filosouffiedu. 
Moralizien tundoloin teourii -kniigu, kudai nägi päivänvalgien Londonas vuvvennu 1759, on eräs kuulužimis da tärgielöis Smithan tevoksis.  
Vuvves 1763 Smith matkustelou Jevroupas. Frantsies häi tuttavui da äijän vastavui Dalamberon, Gol’bahan, Gel’vetsien, Vol’teran kel, ekonomistoinke – fiziokrattizen teourien alguhpanijoinke. Vuozinnu 1960 Smith kirjutti äijän filosouffizii, niilöin joukos naturfilosouffizii probliemoi koskijoi kuvauksii. Net nähtih päivänvalgien vaste Smithan kuolendan jälles. 
Šotlandieh tulduu Smith kirjutti oman tärgevimän ruavon ”Kanzoin rikkahuon luonnon da syylöin tutkimus”, kudai piäzi ilmah Londonas vuvvennu 1776.
Vuvves 1777 algajen Smith oli kuningahan sluužbas tullikomissien ruadajannu.
Kuoli Edinburgas.