Ture Nerman, född 18 maj 1886 i Norrköping, död 7 oktober 1969 i Stockholm, var en svensk journalist, radikal politiker (socialdemokrat och tidvis kommunist), antimilitarist och poet. Under hela sitt vuxna liv var han dessutom vegetarian och nykterist.[källa behövs]


== Biografi ==
Ture Nerman var son till bokhandlaren Janne Nerman och Ida, född Nordberg, bror till konstnären Einar Nerman och arkeologen Birger Nerman samt far till Bengt Nerman. Han gifte sig 6 december 1921 med Nora Charlotta Hedblom (1896–1984).
Nerman blev filosofie kandidat vid Uppsala universitet 1908 och satsade därefter på en karriär som socialistisk journalist, först i Sundsvall och senare i Stockholm. Han var redaktör för Nya Samhället i Sundsvall 1910–1915. Nermans radikala skrivande innefattade en egenkomponerad stavningsreform. Ord som till exempel Sverige blev i Nermans tappning ”Svärge”, ljus blev ”jus”, hjärta blev ”järta” och så vidare.
Han arbetade också som redaktör för Stormklockan och Politiken.


== Politik ==
Nerman var politiskt radikal och växlade partitillhörighet mellan Socialdemokraterna och Sveriges kommunistiska parti. När första världskriget bröt ut 1914 blev Nerman en förkämpe i Zimmerwaldrörelsen, den socialistiska internationella grupp som kämpade emot kriget. Han var tillsammans med Zeth Höglund en av grundarna av den svenska kommunistiska rörelsen 1917 och i april det året välkomnade han de ryska bolsjevikledarna Lenin och Zinovjev på deras genomresa genom Stockholm. Han reste själv till Sovjetunionen tre gånger, 1918 (med Anton Nilson), 1920 och 1927 och träffade många av de främsta bolsjevikledarna, som Trotskij, Zinovjev, Kamenev, Bucharin, Kollontaj och Radek. Nerman hyllade Lenin och den ryska oktoberrevolutionen, men han fördömde stalinismen och den senare utvecklingen i Sovjetunionen.
Nerman satt i riksdagen för Socialistiska partiet 1930–1937 (det partiets nazistvänliga orientering inträdde först från 1939, när Nerman hade lämnat partiet) och för Socialdemokraterna 1946–1953. Sitt kraftiga motstånd mot nazismen demonstrerade han där vid ett flertal tillfällen; när de svenska tidningarna rapporterade om den tyska judeförföljelsen och köpbojkotten med början mars 1933 förvägrades Nerman att ställa en interpellation till ecklesiastikminister Arthur Engberg. Nermans fråga gällde huruvida regeringen skulle göra något för Tysklands förföljda judiska forskare och konstnärer och ge dem asyl i Sverige. Omröstningen i första kammaren den 20 april 1933 resulterade i att Nerman förvägrades begära interpellationen med röstsiffrorna 62 mot 59, vilket väckte stor debatt.
Mot slutet av sitt liv bytte Nerman delvis ideologisk inriktning. Han blev anhängare av ett svenskt Natomedlemskap och stödde Sydvietnam och USA i Vietnamkriget.
Nerman var också Israelvän och ingick i den första styrelsen för Samfundet Sverige–Israel i samband med organisationens bildande 1953.


== Redaktör ==

Under andra världskriget gav Nerman ut den kraftfullt antinazistiska tidningen Trots allt! Namnet till tidningen hade han lånat från Karl Liebknechts text "Trotz Alledem!" Tidningen utgavs 1939–1945, men flera nummer beslagtogs av censuren och i rättegång 1939 dömdes Ture Nerman till tre månaders fängelse för att i en tidningsartikel ha kritiserat Adolf Hitler. Nerman hade skrivit en artikel den 10 november med rubriken "Hitlers helvetesmaskin", och den skarpa ordalydelsen i artikeln ansågs inte acceptabel av de svenska myndigheterna. Nerman skrev själv om dess olika "brott" i en ledare i Trots allt! den 9 juni 1944 och menade att den socialdemokratiska partistyrelsen utdömt tidningen bland annat för att de ansåg att den haft för avsikt att skada partiet och för att den anklagat partivänner för att vara nazister.
Samtliga ledare, även de som beslagtagits, publicerades 1946 i boken För människovärdet.
Ture Nerman var också engagerad i flera antinazistiska organisationer. Han grundade Förbundet Kämpande Demokrati, en antinazistisk organisation som hade över 2 000 medlemmar. Han var också medlem i organisationen Tisdagsklubben.


== Författarskap ==
Som poet debuterade Nerman 1909 och gav totalt ut arton diktsamlingar samt några romaner. Hans mest kända dikt är troligen "Den vackraste visan om kärleken" (skriven 1916, publicerad 1918, tonsatt 1939 av Lille Bror Söderlundh), som handlar om första världskrigets meningslöshet. Han skrev också revykupletter åt Ernst Rolf under dennes tidiga karriär på 1910-talet.
Ture Nermans självbiografi i tre delar heter Allt var ungt, Allt var rött och Trots Allt!
Han skrev och översatte under hela sitt liv politiska skrifter, men kunde också ägna sig åt händelser i svensk historia såsom Fersenska mordet. Under åren 1935–1947 tillkom också en rad minnesskrifter över olika fackförbund.


=== Revolutionär diktning ===
Ture Nermans stora passion var diktandet, sina egna alster, och andras. Han skrev huvudsakligen två typer av dikter, kärleksdikter och politiska dikter. Här följer en sådan dikt, "Till Bärget", en hyllningsdikt till den ryska Oktoberrevolutionen 1917, publicerad i den kommunistiska tidningen Politiken den 11 november. Titeln syftar på den franska revolutionens yttersta vänsterparti, med vilket Nerman vill jämföra bolsjevikerna. (Se Bergpartiet.) Dikten inleds:

Om Nermans apostasi skaldar tidigare partikamraten Arthur Magnusson år 1934 i en dikt kallad "NU!", som är en parafras på Nermans egna dikt med samma namn:


== Eftermäle ==
Ture Nerman har fått en liten gata uppkallad efter sig på Kungsholmen i Stockholm, Ture Nermans gränd. I Bergen, Norge, finns sedan 1964 Ture Nermans vei.


== Bibliografi ==


=== Skönlitteratur ===
 Nidvisor och solsalmer : tillägnade Gud, Eva och härr Bourgeois. Sundsvall: [s.n.]. 1909. Libris 935496 
 Olov Edes vaxduksbok : en upsalahistoria. Sundsvall. 1909. Libris 2932979 
 Kvinnokväden : översättningar och eget. Stockholm: Fram. 1910. Libris 726273 
 De röda rosornas folk. Stockholm: Fram. 1911. Libris 935501 
 Farbröder : riksdagsprofiler och enfacer / av Brutus ; den vanvördiga versen däremot av Lucie Fehr. Sundsvall: Nya samhället. 1912. Libris 1633131  - Brutus = Ivar Starkenberg.
 Farbröder : parlamentariska nidvisor / med små dekorationer av I. Stbg. Stockholm: Fram. 1913. Libris 1637601 
 I brynja och brånad : värs. Stockholm: Bonnier. 1913. Libris 1637602 
 Olympen : ett gammalt Upsalahus. Stockholm: Tiden. 1913. Libris 1637604 
 Sånger om John Finkelman : propagandavärs. Stockholm: Fram. 1915. Libris 1637605 
 I fiendeland : dikter till det första världskriget. Stockholm: Tiden. 1916. Libris 31217 
 Nyår 1917 : prolog vid skandinaviska fredsveckan julen 1916-trettondedagen 1917. Fredsskrifter, 99-1589493-7 ; 48. Stockholm: Svenska freds- och skiljedomsfören. 1916. Libris 1652016 
 Fruntimmer : ett poesialbum. Stockholm: Bonnier. 1918. Libris 1656480. https://litteraturbanken.se/f%C3%B6rfattare/NermanT/titlar/Fruntimmer/sida/I/faksimil?om-boken 
 Massornas dag : kampdikter. Stockholm: Fram. 1918. Libris 1656485 
 Soldatsång. Karlskrona. 1918. Libris 2932988 
 Karl Liebknecht och Rosa Luxemburg : en minnesdikt. Stockholm: Fram. 1920. Libris 1656484 
 Rösta ja! : [nykterhetsdikter]. Stockholm. 1922 
 Fem friska : tids- och sedeskildringar från det lilla landet. Samlade skrifter, 99-0760188-8 ; 11. Stockholm: Tiden. 1924. Libris 1475744 
 Lögnen. Göteborg. 1924. Libris 1475747 
 Kupletterna ur Pansarkryssaren Per Albin : flottrevy "omedelbart och i ett sammanhang" med körer, kupletter, malajer, skönshinglade sjömän, försvarsberedning och militär sakkunskap. Stockholm: Fram. 1927. Libris 1332604  - Tillsammans med Gustav Johansson.
 Nog föder Gud höken. Stockholm: Fram. 1927. Libris 1340817 
 Kupletterna ur Hoppla, va'dom lever eller på kryss med "Per Albin"- med Hårleman i kölvattnet : studiecirkel i ekonomisk, industriell, social och kulturell demokrati i två sammanträden och 20 lektioner : idéer och teser från Moskva : musiken exproprierad genom K. Socialiseringsnämnden, Stockholm. Stockholm. 1928. Libris 2728845  - Tillsammans med Gustav Johansson.
 Ur Svenska blå blusens visor och kupletter. Göteborg: H. Struve. 1928. Libris 1331770  - Tillsammans med Gustav Johansson.
 För eller mot?. Stockholm: Holmström. 1939. Libris 1180795 
 Prolog vid invigningen av Statens historiska museums [Stockholm] nybyggnad den 17 april 1943. Stockholm. 1943. Libris 2932981 
 Prolog vid Stockholms rörarbetarefackförenings 50-årsjubileum i Konserthuset lördagen den 30 september 1939. Stockholm. 1939. Libris 2932982 
 Prolog vid Svenska beklädnadsarbetareförbundets 50-årsjubileum söndagen den 20 augusti 1939. Stockholm. 1939. Libris 2932983 
 Prolog vid Svenska grov- och fabriksarbetareförbundets 50-årsjubileum 1941. Stockholm. 1941. Libris 2932984 
 Prolog vid Svenska murareförbundets jubileumskongress 1941. [Stockholm]. 1941. Libris 2932985 
 Dikt i dag. Stockholm. 1944. Libris 1181292 
 Kärleksdikter och andra vers i våren. Stockholm: Folket i bild. 1946. Libris 1180798 
 Typografiska föreningens i Stockholm 100-årsjubileum den 9 november 1946 : Kantat. Stockholm. 1946. Libris 2932989 
 Kampdikter. Stockholm: Folket i Bild. 1947. Libris 751314 
 Minnenas kavalkad : sång och talspel : SSU:s 30-årsjubileum. Stockholm: Sveriges socialdemokratiska ungdomsförbund. 1947. Libris 2077141 


=== Varia ===
 Festskrift utg. i anledning av statsrådet Gustaf Albert Peterssons 60 års födelsedag / av minnesgoda offer. Stockholm: Fram. 1911. Libris 1633168  - Utgiven anonymt.
 Kina åt kineserna : tankar om nationalism och nationella värden. Stockholm. 1914. Libris 1274563 
 Förnuftig svensk skrift : ett inlägg i stavningsstriden. Stockholm: Tiden. 1917. Libris 1656481 
 Folkhatet : en värdskrigsstudie. Stockholm: Sv. andelsförl. 1918. Libris 1656479 
 Svarta brigaden. Stockholm: Fram. 1918. Libris 1318830 
 Cyrano de Bergerac : hans liv och diktning : [en studie]. Stockholm: Svenska Andelsförlaget. 1919. Libris 625728 
 Humanister, fram! : tankar om våldet i politiken. Stockholm: Fram. 1919. Libris 1656482 
 Karl Liebknecht och Rosa Luxemburg : En minnesskrift. Stockholm: Fram. 1919. Libris 1656487  - Tillsammans med Zeth Höglund.
 Den röda ungdomens väg. Stockholm: Fram. 1919. Libris 1656478 
 Borgarkulturens undergång. Röd kultur. Stockholm: Fram. 1920. Libris 659517 
 Ska vi vänta --?. Stockholm. 1922. Libris 2932986 
 Arbetarnas bildningsarbete. Stockholm: Fram. 1923. Libris 1382446 
 Farfars fästmansbrev : ur en fattig pastorsadjuncts kärlekssaga från 1830-talet. Uppsala: Lindblad. 1926. Libris 1340814 
 Klasskamp eller knäfall? : arbetarklassen och religionen. Stockholm: Fram. 1929. Libris 2236611 
 I vilda östern : bolsjevikliv skildrat i resedagböcker 1918, 1920, 1927. Samlade skrifter ; 9:1. Stockholm: Ljungberg. 1930. Libris 741918 
 Otto Lindblad : ett sångaröde : efter självbiografiska anteckningar och gamla brev. Uppsala: Lindblad. 1930. Libris 1340818 
 Småskrifter. Samlade skrifter ; 6. Stockholm. 1930. Libris 3060483 
 Mänskligheten på marsch : en världshistoria i fickformat. Samlade skrifter, 99-0760188-8 ; 10. Stockholm: Ljungberg. 1931. Libris 889512 
 Menneskeheden paa Vandring : en Verdenshistorie / paa Dansk ved Carl Thomsen. Köbenhavn. 1948. Libris 2932976 
 Poet och grälmakare. [1]-2. Samlade skrifter ; 7. Stockholm: Ljungbergs förl. 1932. Libris 741923 
 Boxarnäsan : uppsatser i kulturella ämnen. [1]-2. Samlade skrifter ; 8. Stockholm: Ljungberg. 1933–1935. Libris 741919 
 Fersenska mordet : historiskt reportage från Stockholm den 20 juni 1810. Stockholm: Saxon & Lindström. 1933. Libris 1349632. https://litteraturbanken.se/f%C3%B6rfattare/NermanT/titlar/FersenskaMordet/sida/I/faksimil 
 Politisk skymningsbal : "Demokratin försvarar demokratin". Stockholm: Partiförlaget. 1933. Libris 1349634 
 I vilda västern : en Amerikatripp i världskrigstid. Stockholm: Ljungberg. 1935. Libris 1349633 
 50 års bygge : Stockholms byggnadstimmermans- och byggnadssnickarefackföreningars historia 1885–1935. Stockholm: Tryckeri Boken. 1935. Libris 1349631 
 Järnbärarna : en arbetarkårs historia. Stockholm: Tidens. 1936. Libris 8202915 
 Röda resor. Sthlm. 1936. Libris 31238 
 Vill du fred för Sverges folk? : Ture Nermans svar till Bagge och Sandler : ett tal som icke fick radieras. Sundsvall: Nord. centraltr. 1936. Libris 1373895 
 Med nål och tråd : historik över Svenska beklädnadsarbetareförbundets avdelning 1, Stockholm, 1881–1931. Stockholm: Arbetarnes tr. 1937. Libris 8219242 
 Wilhelm von Braun. 1-2. Samlade skrifter, 99-0760188-8 ; 12. Stockholm: Ljungberg. 1937–1938. Libris 904451 
 Crusenstolpes kravaller : historiskt reportage från Stockholm sommaren 1838. Stockholm: Saxon & Lindström. 1938. Libris 1373888. https://litteraturbanken.se/f%C3%B6rfattare/NermanT/titlar/CrusenstolpesKravaller/sida/I/faksimil?om-boken 
 Svensk arbetarrörelse under hundra år. Stockholm: Tiden. 1938. Libris 8198555 
 Europa 1940. Stockholm: Trots allt!. 1939. Libris 1373889  - Konfiskerad utan rättegång.
 Stockholms rörarbetare 1889–1939 : historik. Stockholm. 1939. Libris 8219244 
 Svenska beklädnadsarbetareförbundet 1889–1939 : historik. Stockholm: Förb. 1939. Libris 8215090 
 Stockholms hissmontörer : historik över Svenska elektriska arbetareförbundets avdelning 34. Stockholm: Arbetarnes tr. 1940. Libris 8219243 
 Stockholms postmän : historik över Stockholmskretsen av Svenska postmannaförbundet 1890–1940. Stockholm: Tiden. 1940. Libris 1373892 
 Svensk och människa. Stockholm: Trots allt!. 1940. Libris 1373894  - Konfiskerad utan rättegång. - En förkortad upplaga Vår censurerade framtid utkom samma år.
 Svenska murareförbundet 1890–1940. Stockholm: Förbundet. 1941. Libris 1291582 
 K.J. Gabrielsson (Karolus). Märkesmän i svensk arbetarrörelse, 99-3073835-5 ; 1. Stockholm: Tiden. 1942. Libris 8215376 
 Sverige i beredskap. Stockholm: Trots allt. 1942. Libris 1411712 
 Svenska bokbindareförbundet 1893–1943 : historik. Stockholm: [Svenska bokbindareförbundet]. 1943. Libris 8207120 
 Vad är demokrati?. Stockholm: Trots allt. 1943. Libris 1236261 
 Släkterna Nerman. Karlstad: Nermans trycksaker. 1945. Libris 1411711 
 För människovärdet : Trots allt!-artiklar 1939–1945. Stockholm: Trots allt!. 1946. Libris 247086 
 Svensk och ryss : ett umgänge i krig och handel. Stockholm: Saxon & Lindström. 1946. Libris 889179 
 Allt var ungt : minne och redovisning. Stockholm: KF:s bokförlag. 1948. Libris 863784. https://litteraturbanken.se/f%C3%B6rfattare/NermanT/titlar/AlltVarUngt/sida/I/faksimil?om-boken 
 Kommunisterna : från Komintern till Kominform. Stockholm: Tiden. 1949. Libris 28231 
 En skandinav i motvind : Orvar Odd om tyskar, frihet och smör. Stockholm. 1949. Libris 2932987 
 Allt var rött : minne och redovisning. Stockholm: Kooperativa förbundet. 1950. Libris 660458. https://litteraturbanken.se/f%C3%B6rfattare/NermanT/titlar/AlltVarR%C3%B6tt/sida/I/faksimil?om-boken 
 Arbetarsångaren Joe Hill : mördare eller martyr?. Stockholm: Federativs förlag. 1951. Libris 1444304 
 Joe Hill : mördare eller martyr? ([Ny utg.][efterskrift av Hans Haste]). Solna: Pogo press. 1979. Libris 7639441. ISBN 9173860468 
 Studiecirkeln : historik kring ett halvsekelminne. Stockholm: Eklund. 1952. Libris 523136 
 Troll i ord : inrim och uddrim i svensk vers. Stockholm: Tiden. 1954. Libris 683214. https://litteraturbanken.se/f%C3%B6rfattare/NermanT/titlar/TrollIOrdInrimOchUddrim/sida/I/faksimil?om-boken 
 Trots allt! : minne och redovisning. Stockholm: Kooperativa förbundets bokförl. 1954. Libris 368335. https://litteraturbanken.se/f%C3%B6rfattare/NermanT/titlar/TrotsAllt/sida/I/faksimil?om-boken 
 Rädda framtiden!. Stockholm: Westerberg. 1955. Libris 1444305 
 Hjalmar Branting : kulturpublicisten. Stockholm: Tiden. 1958. Libris 467817 
 Hjalmar Branting - fritänkaren. Socialistisk bokklubb, 99-0593241-0. Stockholm: Tiden. 1960. Libris 68655 
 Vi bygger : Stockholms byggnadstimmermans- och byggnadssnickarefackföreningars historia 1885–1960. Stockholm: [fören.]. 1960. Libris 747282 
 Demokrati och diktatur. Folkbildningsserien, 99-0144049-1. Stockholm: Liber. 1961. Libris 8075224 
 Svenska murareförbundet 1941–1960 : historik. Stockholm: förb. 1961. Libris 8212456 
 Tre vänner om Carl Lindhagen / Ture Nerman, Ellen Hagen, Birger Nerman. Stockholm: Natur o. kultur. 1961. Libris 1975774 
 Borgerlig begravning : en handledning / utarbetad av Ture Nerman och Per Anders Fogelström. Stockholm: Förbundet för religionsfrihet. 1962. Libris 800757 
 Clarté : en studie i studentpolitik. Stockholm: Natur & kultur. 1962. Libris 442468 
 Första internationalen 1864–1876 : en jubileumshistorik. Stockholm: Arbetarnas kulturhistoriska sällskap. 1964. Libris 119458 
 En oscarians bekännelser. Stockholm: Bok o. bild. 1965. Libris 629579 
 Arbetarrörelsens nykterhetspolitik : [uttalanden och historik]. Stockholm: Arbetarnas kulturhistoriska sällskap. 1966. Libris 748831 
 Akademikerna i arbetarrörelsen. Stockholm: Rabén & Sjögren. 1967. Libris 8076906 
 Sverige på glid. Stockholm: Andromeda. 1967. Libris 8390039 
 Överheten möter arbetarna : 1800-talets framväxande arbetarklass och arbetarrörelse sedda i landshövdingarnas femårsrapporter : en orientering. [Stockholm]. 1967. Libris 688355 
 Tre brev om moral. Stockholm: Andromeda. 1968. Libris 1966435 
 En bok om Blidö. Stockholm: Rabén & Sjögren. 1978. Libris 7234238. ISBN 91-29-51159-3 


=== Samlade upplagor och urval ===
 Samlad vers. 1-2. Stockholm: Tiden. 1922. Libris 54672 
 Samlade skrifter. 1-12. Stockholm: Ljungberg. 1930–1938. Libris 741917 
 Den vackraste visan... : och 79 andra dikter utgivna till Ture Nermans åttioårsdag. Stockholm: Rabén & Sjögren. 1966. Libris 1912125 
 Dikter. Stockholm: Sober. 1993. Libris 7632595. ISBN 9172962933 
 Brandtal mot nazismen / urval och redigering: Per Leander. [Johanneshov]: Bokförläggarna Röda Rummet. 2019. Libris 6hwjc3dq44pwcsjg. ISBN 9789198328370 


=== Översättningar i urval ===
Knut Hamsun: Svält (Sult) (Sundsvall: Nya samhället, 1910–1911)
H. G. Wells: Funderingar över skodon (This misery of boots) (Tiden, 1915)
Robert W. Service: Guldgrävardikter (Bonnier, 1917)
Rosa Luxemburg: Massaktion och revolution (Fram, 1917)
Maksim Gorkij: Småborgaren och revolutionen (Fram, 1920)
Lev Trotskij: Arbetarklassen och världsläget (den nya etappen) (Fram, 1923)
Upton Sinclair: Det tusenåriga riket: en historia från år 2000 (The millennium) (Holmström, 1924)
Heinrich Heine: Ungdomsdiktning (Tiden, 1926)
Egon Erwin Kisch: Har äran presentera paradiset Amerika (Egon Erwin Kisch beehrt sich darzubieten: Paradies Amerika) (Tiden, 1930)
Willy Brandt: Norge kämpar: nordisk anda mot främmande bajonetter (Trots allt!, 1941)
Poul Ørum: Den gyllene bärnstenen (Det gyldne rav) (Tiden, 1958)
Franz Mehring: Gustaf II Adolf (Gustav Adolf: ein Fürstenspiegel zu Lehr und Nutz der deutschen Arbeiter) (Arkiv för studier i arbetarrörelsens historia, 1979)
Joe Hill: Svarta präster (1911):


== Källor ==

Artikel i Nationalencyklopedin, bd 14 (1994), s. 116
Birger Nerman: Ture Nerman i Svenskt biografiskt lexikon , bd. 26 (1987–1989), s. 516-528]. Läst 18 juni 2014
Ture Nerman, 1886–1969 av Staffan Vahlquist i Svenskt översättarlexikon. Läst 18 juni 2014


== Vidare läsning ==
Ahlund, Claes (2007). Diktare i krig : K.G. Ossiannilsson, Bertil Malmberg och Ture Nerman från debuten till 1920. Skrifter utgivna av Avdelningen för litteratursociologi vid Litteraturvetenskapliga institutionen i Uppsala, 0349-1145 ; 55. Hedemora: Gidlund. Libris 10595931. ISBN 978-91-7844-747-3 
Ilshammar, Lars (2012). ”Poeten som smädade Hitler: Ture Nerman”. Faror för staten av svåraste slag : politiska fångar på Långholmen 1880–1950 (Stockholm):  sid. 194-203.  Libris 12731984
Kumm, Evert (1944). I rök och damm : kämpande demokrati, Trots allt! och Radikala partiet. Stockholm: Sveriges socialdem. arbetareparti. Libris 1418185 
Leander, Per (2006). Ture Nerman : kommunistisk agitator med eller utan Moskva, 1929–1937. Stockholm: Univ. Libris 10407931 
Leander, Per (2019). Ture Nerman - Brandtal mot nazismen. Stockholm: Bokförläggarna Röda Rummet. Libris 6hwjc3dq44pwcsjg 
Leander, Per (2021). Lenins kostym - De svenska socialisterna och ryska revolutionen. Stockholm: Carlsson bokförlag. Libris n1t949bkl9dk54tb 
Nerman, Bengt (1986). ”Ture Nerman : överlöpare”. Arbetarhistoria (Stockholm : Arbetarrörelsens arkiv och bibliotek, 1984-) 1986 :39-40 (Årg. 10),:  sid. 18-31 : ill. ISSN 0281-7446. ISSN 0281-7446 ISSN 0281-7446.  Libris 3000569
Petterson, Lars (1982). Ture Nerman och Proletkult : en studie av en studie. Uppsala: Univ. Libris 9759350 
Runeby, Nils (1990). ”"Den intellektualistiska ökentorkan" : idealister, radikaler och intellektuella under tidigt svenskt 1900-tal”. Kungl. Vitterhets historie och antikvitetsakademiens årsbok (Stockholm : Almqvist & Wiksell International, 1926-) 1990,:  sid. 121-132. ISSN 0083-6796. ISSN 0083-6796 ISSN 0083-6796.  Libris 2105137
Fürstenberg Wulff, red (1969). Till Ture Nermans minne. Stockholm. Libris 1940009 
Västberg, Mauritz (1945). ”Ture Nerman”. Blå boken : Tidens kalender : Kalender för idellt och socialt arbete 1946(22),:  sid. 84-88.  Libris 11799026


== Externa länkar ==

Ture Nerman (1886–1969) hos Litteraturbanken
Ture Nerman i Libris