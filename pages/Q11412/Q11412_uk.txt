АТ "Об'єднана гірничо-хімічна компанія" (UMCC Titanium) — компанія, що займається видобуванням та збагаченням концентратів титанових руд і є одним з найбільших у світі гірничих підприємств у цій галузі.
З 2019 року перебуває в управлінні Фонду державного майна України. Входить до 100 найбільших платників податків України.


== Історія ==
Акціонерне товариство "Об'єднана гірничо-хімічна компанія" утворено 2014 року. Компанія об'єднала потужності Вільногірського гірничо-металургійного комбінату в Дніпропетровській області та Іршанського гірничо-збагачувального комбінату в Житомирській області.


== Виробництво ==
На двох філіях ОГХК, Вільногірській та Іршанській, здійснюється видобуток і збагачувальне виробництво концентратів титанових руд.
Процедура їх отримання включає в себе – зняття поверхневого шару землі, розкривні роботи та видобуток продуктивного пласту рудних пісків, транспортування первинної сировини на фабрики для виконання наступних кроків: знешламлення, класифікації, гравітаційного збагачення, сушіння колективного концентрату. У ході виробництва на ОГХК застосовується найпотужніша техніка та спеціальні технології.
Розкривні роботи здійснюють роторними екскаваторами та екскаваторами з прямою лопатою. Для видобутку рудних пісків використовують крокуючі екскаватори, а для селективного виділення цінних мінералів з колективного концентрату і доведення моноконцентратів — методи електричної і електромагнітної сепарації.


== Структура ==
- Вільногірський гірничо-металургійний комбінат
- Іршанський гірничо-збагачувальний комбінат


== Філія Вільногірський гірничо-металургійний комбінат (ВГМК) ==
Провідний український комбінат з виробництва концентратів кольорових та рідкісних металів. Основним структурним підрозділом ВГМК є гірниче виробництво, за якого здійснюється відпрацювання родовища відкритим способом з подальшою рекультивацією земель; дезінтеграція; знешламлення розсипів, гравітаційне, електростатичне і магнітне збагачення.
Місто Вільногірськ засноване 12 серпня 1956. Початок його розбудови напряму пов'язаний зі стартом розробки родовища рідкісних металів, будівництвом і розвитком однойменного гірничо-металургійного комбінату.


== Філія Іршанський гірничо-збагачувальний комбінат (ІГЗК) ==
Провідний український комбінат з видобутку та збагачення титанових руд, спеціалізується на розробленні ільменітової руди. Видобуток сировини ІГЗК здійснюється на розсипних родовищах, що розташовані в радіусі від 6 до 21 кілометра від смт Іршанськ. Технологія виробництва передбачає розкриття, видобуток і збагачення руди.
Саме смт Іршанськ розташоване у Володарсько-Волинському районі Житомирської області.
Заснування селища датується 1960 роком, а його розвиток  напряму пов'язане з розбудовою головного промислового об'єкта місцевості – однойменного гірничо-збагачувального комбінату.


== Керівництво ==
Перелигін Єгор Євгенович — Перший заступник голови правління;
Каландадзе     Дімітрі — Заступник голови правління;
Папенко Валерій Іванович — Член правління;
Захаренко     Валерій Володимирович — Член правління;


== Примітки ==


== Посилання ==
https://www.umcc-titanium.com/
https://www.facebook.com/UMCC.titanium/