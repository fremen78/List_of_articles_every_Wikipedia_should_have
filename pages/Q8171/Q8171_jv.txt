Tembung ing basa Indonésia diarani kata. Tembung iku swara lan campurané swara kang metu saka pocapan. Tembung uga nduwé teges gabungané aksara kang nduwé arti ing sawijining basa.


== Jinis ==
Yèn dideleng saka babagan widya tembung (morfologi), tembung kapérang dadi rong jinis, yaiku:

Tembung Lingga (Basa Indonésia: Kata dhasar)
Tembung Andhahan (Basa Indonésia: Kata jadian)


== Aktif/pasif ==
Miturut aktif utawa orané tembung Jawa kapérang dadi loro, yaiku:

Tembung tanggap (Basa Indonésia: kata pasif)
Tembung tanduk (Basa Indonésia: kata aktif)


== Miturut wewangunan tembung ==
Yèn disawang miturut wewangunané, Basa Jawa iku ana manéka warna tembung, antawisé yaiku:

Tembung Garba
Tembung Saroja
Tembung Èntar
Tembung Camboran
Tembung Rangkep
Tembung Rurabasa


== Golongan ==
Miturut golongané tembung ana 10 warna, yaiku:
Miturut kelas tembung:

Tembung kriya (Basa Indonésia: kata kerja utawa verba), tuladha: maca, nulis, mangan, nyapu
Tembung aran (Basa Indonésia: kata benda utawa nomina), tuladha: méja, lemari, buku.
Tembung sesulih (Basa Indonésia: kata ganti utawa pronomina), tuladha: aku, kula, kowé, panjenengan, iki, iku
Tembung wilangan (Basa Indonésia: kata bilangan utawa numeralia), tuladha: setengah, papat, enem
Tembung sipat/kaanan (Basa Indonésia: kata sipat utawa adjektiva), tuladha: seneng, susah, apik, putih
Tembung katrangan (Basa Indonésia: kata keterangan utawa adverbia), tuladha: kulon, wétan, tengah, ngisor
Tembung ayahan (basa Indonésia: kata tugas)

Tembung pangarep utawa tembung ancer-ancer, (Basa Indonésia: kata depan utawa preposisi), tuladha: ing, sing, saka, menyang
Tembung panyambung utawa tembung panggandhèng, (Basa Indonésia: kata sambung utawa konjungsi), tuladha: lan, sarta, wusana, mulané
Tembung panguwuh (Basa Indonésia: kata seru utawa interjeksi), tuladha: ah. èh, adhuh, wah
Tembung sandhangan utawa tembung panyilah, (Basa Indonésia: kata sandang utawa artikel / artikula), tuladha: Sang, Raden, Hyang, Kyai
Tembung partikel (Basa Indonésia: partikel), tuladha: -kah, -lah, -pun lan -tah


== Rujukan ==


== Deleng uga ==
Aksara
Wanda
Ukara


== Pranala njaba ==
Situs Ki Demang Archived 2010-02-27 at the Wayback Machine.