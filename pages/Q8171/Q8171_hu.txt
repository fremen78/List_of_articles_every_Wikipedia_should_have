A Béres Csepp egy magyar humángyógyászati készítmény védjegyezett neve. A Béres Csepp és a Béres Csepp Extra elnevezéseket 2013-ban felvették a Magyar Értéktárba, majd 2013 szeptemberében bekerültek a hungarikumok közé. A készítményt dr. Béres József alkotta meg 1972-ben. A nyomelemeket és ásványi anyagokat speciális összetételben tartalmazza, a hiányzó nyomelemek pótlásával támogatja az immunrendszert. Hatását semmilyen megbízható külföldi független vizsgálat nem támasztja alá.


== A készítmény neve ==
A Béres cégnek több bejegyzett védjegye van, amelyek a BÉRES CSEPP kifejezést tartalmazzák. A név tehát nem fajtanév, ezért kötőjeles írásmódja helytelen. Helyes írásmódjával szerepel a Magyar Értéktárban is.


== Története ==
Béres József 1972-ben alkotta meg a nyomelemeket komplex formában tartalmazó humángyógyászati készítményt.
Egy szisztematikus kutatás eredményeként jöttek létre a cseppek, aminek fő motivációja testvére daganatos betegsége volt. Azt feltételezte, hogy a beteg szervezetből hiányoznak azok a nyomelemek amiket a csepp tartalmaz, és ez a hiány az immunrendszer működését olyannyira gátolja, hogy sok esetben ez a hiányállapot a felelős a daganatos betegség kialakulásáért. Visszajuttatva az emberi szervezetbe ezeket a nyomelemeket, az immunrendszer képes legyőzni a rákos megbetegedést.
Fia feleségével készült interjúkönyvben ezt részletesen ismerteti.
A cseppek elismertetéséért hosszú ideig küzdött a korabeli hatóságokkal: bár a betegek körében (ekkor kérésre saját maga készítette és ingyen adta) nagy sikert aratott, a hatóságok börtönnel fenyegették, ha terjeszti a készítményt.
Kósa Ferenc filmrendező dokumentumfilmje forgatásakor ötven bizonyító erejű esetet rögzített, (onkológusok által már nem kezelt betegek) a cseppek hatásának igazolására, és a társadalmi jelenség bemutatására. A film befejezését megakadályozták és a leforgatott tekercseket dobozba zárták. 1986-ban engedélyezték a film befejezését, amiben 15 eset részletes bemutatása és a társadalmi háttér is érzékelhető beszélgetések, dokumentumok fényképein keresztül. A film bemutatását követően sok-sok ankéton, beszélgetésen mondta el a rendező és a feltaláló a részleteket. Pár ankétról hang- és a Biokultúra Egyesületben filmfelvétel is készült.
1975-ben kuruzslás vádjával eljárás is indult ellene, de 1976-ban sikerült szabadalmaztatnia, és 1978-ban forgalomba is került gyógyhatású készítményként. 2000-ben hivatalosan is gyógyszerré nyilvánították, de a rák gyógyítását, a nyomelemek hiányát a rák kialakulásában és a visszajuttatás után a gyógyulási hatást nem ismerte el az orvos- onkológus- gyógyszerész-társadalom. Az OEP, egészségbiztosítók a Béres-cseppek szedését nem támogatják. Sok orvos viszont a betegeket biztatja, hogy saját költségükön szedjék.
Összetétele az elmúlt évtizedekben szinte semmit sem változott.
2019-ben mutatták be a Cseppben az élet című négyrészes magyar filmsorozatot, amely Béres József feltaláló életét, és a Béres Csepp megszületésének történetét dolgozza fel, Gyöngyössy Bence rendezésében, Gáspár Tibor főszereplésével.


== Összetétele ==
Hatóanyagok 1 ml Béres Csepp oldatban (18 csepp):

Segédanyagok:

aszkorbinsav
borostyánkősav
borkősav
kálium-nátrium-tartarát
amino-ecetsav (glicin)
nátrium-edetát
glicerin
kénsav
tisztított víz.
Hatóanyagok 1 ml Béres Csepp Extra oldatban (18 csepp):

Segédanyagok:

glicerin
amino-ecetsav (glicin)
borostyánkősav
borkősav
kálium-nátrium-tartarát
kénsav
tisztított víz.


== Javaslatok ==
hiányos táplálkozás, jelentős fizikai igénybevétel esetén,
fáradékonyság, étvágytalanság, elesettség, gyengeség, álmatlanság esetén, illetve e panaszok megelőzésére,
betegségek, műtétek után a felépülés elősegítésére,
kiegészítő kezelésként tumoros betegségben szenvedők általános állapotának, közérzetének és életminőségének javítására is alkalmas, enyhíti a betegség vagy a terápia következtében fellépő panaszokat és mellékhatásokat.
A Béres-csepp használata ellenjavallt a készítmény bármely összetevőjére való allergia esetén (pl. fémallergia).
Kobalt-klorid-hexahidrát tartalma miatt a WADA a sportolók részére tiltott szernek minősítette.


== Jegyzetek ==


== Források ==
https://docplayer.hu/7846624-Szirtfoknak-lenni-riport-beres-jozseffel.html Archiválva 2019. augusztus 7-i dátummal a Wayback Machine-ben
https://tnewmediasnmusic.cf/bases/downloadable-dvd-movies-az-utols%C3%B3-sz%C3%B3-jog%C3%A1n-by-ferenc-k%C3%B3sa-hdv.html
Grinevich IuA, Bendiug GD (1995. május–június). „The mechanism of the immunomodulating action of Béres Drops Plus” (orosz nyelven). Lik. Sprava (5–6), 133–135. o. PMID 8630782. 
Shishkina TI, Zakharash MP (1997. július–augusztus). „The use of Béres Drops Plus, a preparation of trace and macroelements, in the combined therapy of gastric and duodenal peptic ulcer” (orosz nyelven). Lik. Sprava (4), 86–89. o. PMID 9471385.