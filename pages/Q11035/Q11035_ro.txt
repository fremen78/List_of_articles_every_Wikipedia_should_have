Telefonul este un mijloc de comunicare care transmite și recepționează sunete la distanță. Cel mai adesea telefonul este folosit pentru a transmite vocea umană, dar poate fi folosit și la transmiterea altor tipuri de sunete. Cele mai multe telefoane operează prin transmiterea semnalelor electrice de-a lungul a diferite rețele telefonice complexe, fapt care permite aproape fiecărui utilizator al unui telefon să comunice cu aproape oricare alt utilizator al unui telefon conectat la rețeaua mobilă


== Telefonia în România ==
În 1881 a fost instalată prima linie telefonică în Transilvania. Doi ani mai târziu, în București, s-a instalat prima linie telefonică particulară între magazinul și Tipografia „Socec”.
Pe data de 27 iulie 1930 Guvernul a contractat, la International Telephone and Telegraph Corporation din New York, un împrumut de 8 milioane de dolari, cu 8% dobândă, concesionând societății americane serviciul de telefoane.
Această concesiune a durat până în 1941, când a fost răscumpărată de statul român.
Între 1949 și 1989, Ministerul Poștelor și Telecomunicațiilor a înglobat compania de telefoane naționalizată, transformată în Direcție PTT.
Pe data de 2 ianuarie 1990 se înființează ROM-POST-TELECOM, ca operator de stat în domeniul telecomunicațiilor, poștei și broadcasting. În anul 1991, Romtelecom, devine operator de stat în domeniul telecomunicațiilor, cu monopol în domeniul serviciilor de bază. Între anii 1998-2003, OTE, a achiziționat 54,01% din acțiunile Romtelecom de la Statul Român, pentru care a plătit 675 milioane USD.
În prezent societatea este parte a Deutsche Telekom, furnizând servicii fixe sub numele de Telekom Romania Communications.


== Nota ==


== Vezi și ==
Telefon mobil


== Legături externe ==
 Materiale media legate de Telefon la Wikimedia Commons

en  articolul dedicat "telefonului" din Encyclopedia Britannica, 1911, domeniu public
en  Companii de Telecomunicații Arhivat în 27 august 2007, la Wayback Machine. la Open Directory Project (dmoz.org)
en  Telefoane mobile Arhivat în 15 iulie 2007, la Wayback Machine. (specificații într-o mulțime de limbi)
Telefonia în România

În 1940, „în rețeaua «Societății de telefoane» erau 102.288 posturi în toată țara“ Arhivat în 13 decembrie 2013, la Wayback Machine., 17 ianuarie 2010, Oana Rusu, Ziarul Lumina