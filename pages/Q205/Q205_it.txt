Noi siamo infinito (The Perks of Being a Wallflower) è un film del 2012 scritto e diretto da Stephen Chbosky.
Il film è l'adattamento cinematografico del romanzo epistolare Ragazzo da parete, scritto dallo stesso Chbosky.


== Trama ==
Charlie, il primo giorno di liceo,non parla quasi con nessuno a causa della timidezza; riesce in seguito a fare amicizia con una ragazza dell'ultimo anno, Sam, e con il suo fratellastro coetaneo Patrick. Si reca con loro alla festa di inizio anno scolastico e successivamente in una casa privata, dove gli viene offerto un dolce che, a sua insaputa, contiene cannabis. A causa della droga che lo rende più sciolto, Charlie comincia a parlare con gli amici e scopre di avere con loro molte cose in comune. Intanto il ragazzo instaura un buon rapporto col suo professore di lettere col quale condivide la passione per la scrittura.
Charlie aiuta Sam nella preparazione ai test di ammissione universitari; per ringraziarlo, lei gli regala una macchina da scrivere. Entrati più in confidenza, Charlie le confessa di non aver mai baciato una ragazza; Sam dichiara invece che il suo primo bacio le è stato dato dal capo di suo padre, che l'aveva molestata quando aveva 11 anni. Poi bacia Charlie perché vuole che lui riceva il primo bacio da qualcuno che gli voglia realmente bene.
Charlie è innamorato di Sam ma finisce per diventare il ragazzo dell'amica di lei, Mary Elizabeth, con la quale ha recitato in uno spettacolo teatrale. Una sera, durante un gioco tra amici, Charlie bacia Sam svelando i suoi veri sentimenti e mortificando Mary Elizabeth. La cosa finisce per urtare entrambe e Patrick chiede a Charlie di allontanarsi per un po'. Due settimane più tardi anche Patrick rompe con il suo fidanzato segreto Brad, capitano della squadra di football americano. Il padre di quest'ultimo, dopo averli scoperti, ha picchiato Brad che in mensa prima ignora e poi insulta Patrick, proprio per la sua omosessualità. Ne segue una rissa in cui Charlie salva Patrick dal pestaggio. Questo riabilita Charlie agli occhi di Sam, che comunque resta fidanzata con Craig.
L'anno finisce e gli amici di Charlie, diplomatisi, sono pronti per partire verso le rispettive università. Sam, ammessa alla Penn State University, lascia il fidanzato che l'aveva tradita più volte. Per la festa d'addio Charlie le regala alcuni dei suoi libri che definisce parte di lui, dopodiché la aiuta a preparare le valigie. I due si aprono e finalmente Charlie le confessa i suoi sentimenti. Cominciano a baciarsi ma Charlie improvvisamente si sente a disagio e ferma Sam per poi continuare facendo finta di nulla. In realtà il ragazzo inizia a realizzare che sono stati risvegliati in lui ricordi repressi relativi alla zia Helen.
Rimasto solo, con Sam prossima alla partenza, Charlie riprende ad avere delle allucinazioni, come non gli capitava da tempo. Dopo una grave crisi viene ricoverato e sottoposto a cure psichiatriche. Da queste infatti emerge che la zia a cui da piccolo era tanto affezionato e che morì in un incidente stradale, aveva ripetutamente abusato di lui.
Uscito dall'ospedale, oltre all'affetto e alle scuse dei familiari che non avevano mai compreso l'origine dei suoi problemi, Charlie ritrova anche Patrick e Sam, tornati per fargli una sorpresa. Con i suoi amici ripercorre in auto lo stesso tunnel con la stessa canzone di qualche mese prima (Heroes di David Bowie) e, dopo aver baciato Sam, afferma che in quel momento sente che lui e i suoi amici sono "infinito" soltanto per il fatto di essere vivi in quel preciso istante.


== Distribuzione ==
Il film è stato presentato al Toronto International Film Festival l'8 settembre 2012, mentre la distribuzione nelle sale è avvenuta il 21 settembre 2012 negli Stati Uniti d'America. In Italia, invece, il film viene distribuito il 14 febbraio 2013.


== Colonna sonora ==
Atlantic Records ha pubblicato la colonna sonora il 1º agosto 2012, un mese prima dell'uscita del film nelle sale statunitensi. I brani sono stati scelti dal regista del film Stephen Chbosky e dalla responsabile della musica Alexandra Patsavas, mentre la colonna sonora originale è stata composta da Michael Brook. L'album della colonna sonora originale è stato pubblicato il 25 settembre 2012.
Chbosky ha scritto tra le note dell'album: «Le ho condivise con i miei amici. I miei amici hanno condiviso le loro preferite con me. Alcune delle canzoni sono famose, altre non sono conosciute da molti, ma sono tutte fantastiche nella loro peculiarità. Dal momento che hanno significato molto per me, volevo solo che le aveste come colonna sonora per qualsiasi momento della vostra vita ne abbiate bisogno.»

The Samples – Could It Be Another Change

Dexys Midnight Runners – Come On Eileen

Galaxie 500 – Tugboat

New Order – Temptation

The Innocence Mission – Evensong

The Smiths – Asleep

Cracker – Low

Sonic Youth – Teen Age Riot

XTC – Dear God

Cocteau Twins – Pearly-Dewdrops' Drops

Michael Brook – Pouter

David Bowie – Heroes

Air Supply – All Out of Love

Crowded House – Don't Dream It's Over

Imagine Dragons – It's Time


== Accoglienza ==


=== Incassi ===
Con un budget di 13 milioni di dollari, il film ha incassato 17 742 948 dollari solo negli Stati Uniti e 32 198 885 dollari a livello internazionale. In Italia la pellicola ha guadagnato 588 165 dollari nella prima settimana e in totale 1 404 129 dollari, diventando il quarto paese dove il film ha incassato di più preceduto da Stati Uniti, Australia e Regno Unito.


=== Critica ===
Il film ha ricevuto un'accoglienza piuttosto tiepida dalla critica italiana, mentre su Rotten Tomatoes ha ricevuto un ottimo consenso sia da parte dei critici sia da parte degli spettatori, rispettivamente con l'85 e 90% di recensioni positive.


== Riconoscimenti ==
2013 - Independent Spirit Awards
Miglior film d'esordio a Stephen Chbosky, Lianne Halfon, John Malkovich e Russell Smith
2013 - MTV Movie Award
Candidatura Miglior performance femminile
Candidatura Miglior bacio a Emma Watson e Logan Lerman
Candidatura Miglior momento musicale (Come On Eileen) a Emma Watson, Logan Lerman e Ezra Miller
2012 - National Board of Review Awards
Migliori film
2012 - Boston Society of Film Critics Award
Miglior attore non protagonista a Ezra Miller
Candidatura Miglior attrice non protagonista a Emma Watson
2012 - Critics' Choice Movie Award
Candidatura Miglior giovane interprete a Logan Lerman
Candidatura Miglior sceneggiatura non originale a Stephen Chbosky
2012 - GLAAD Media Awards
Miglior film della grande distribuzione
2013 - People's Choice Awards
Miglior film drammatico
Miglior attrice in un film drammatico a Emma Watson
2012 - Phoenix Film Critics Society Awards
Candidatura Miglior film passato inosservato
Candidatura Miglior attore non protagonista a Ezra Miller
Candidatura Miglior attrice non protagonista a Emma Watson
Candidatura Miglior sceneggiatura non originale a Stephen Chbosky
Candidatura Miglior prestazione dietro la cinepresa a Stephen Chbosky
2012 - San Diego Film Critics Society Awards
Miglior cast
Miglior attrice non protagonista a Emma Watson
Candidatura Miglior sceneggiatura non originale a Stephen Chbosky
2013 - Teen Choice Awards
Miglior film drammatico
Miglior attore in un film drammatico a Logan Lerman
Miglior attrice in un film drammatico a Emma Watson
Candidatura Miglior scoppio a Ezra Miller
Candidatura Miglior bacio a Logan Lerman e Emma Watson
2012 - Chicago Film Critics Association Award
Candidatura Miglior film d'esordio a Stephen Chbosky
Candidatura Miglior sceneggiatura non originale a Stephen Chbosky
2013 - Central Ohio Film Critics Association
Candidatura Miglior sceneggiatura non originale a Stephen Chbosky
2012 - Hollywood Film Festival
Miglior esordiente a Ezra Miller
2013 - WGA Award
Candidatura Miglior sceneggiatura non originale a Stephen Chbosky
2012 - Awards Circuit Community Awards
Miglior sceneggiatura non originale a Stephen Chbosky
Candidatura Miglior film a Lianne Halfon, John Malkovich e Russell Smith
Candidatura Miglior cast
Candidatura Miglior attore protagonista a Logan Lerman
Candidatura Miglior attore non protagonista a Ezra Miller
Candidatura Miglior attrice non protagonista a Emma Watson
2013 - Chlotrudis Awards
Miglior film
Miglior attore non protagonista a Ezra Miller
Miglior sceneggiatura non originale a Stephen Chbosky
Candidatura Miglior cast
2012 - Denver Film Critics Society
Candidatura Miglior sceneggiatura non originale a Stephen Chbosky
2012 - Detroit Film Critic Society
Candidatura Miglior attore non protagonista a Ezra Miller
Candidatura Miglior artista rivelazione a Stephen Chbosky
2013 - Gay and Lesbian Entertainment Critics Association
Candidatura Film dell'anno
2013 - Gold Derby Awards
Candidatura Miglior rivelazione a Ezra Miller
Candidatura Miglior sceneggiatura non originale a Stephen Chbosky
2012 - Indiana Film JOurnalists Association
Miglior sceneggiatura non originale a Stephen Chbosky
Candidatura Miglior film
2013 - International Online Cinema Awards
Candidatura Miglior attore a Logan Lerman
Candidatura Miglior sceneggiatura non originale a Stephen Chbosky
2013 - Italian Online Movie Awards
Candidatura Miglior attrice non protagonista a Emma Watson
2013 - North Carolina Film Critics Association
Candidatura Miglior film narrativo
Candidatura Miglior attrice non protagonista a Emma Watson
Candidatura Miglior sceneggiatura non originale a Stephen Chbosky
2013 - Online Film & Television Association
Miglior film d'esordio a Stephen Chbosky
Candidatura Miglior film a Lianne Halfon, Russell Smith e John Malkovich
Candidatura Miglior attore non protagonista a Ezra Miller
Candidatura Miglior performance rivelazione maschile a Logan Lerman
Candidatura Miglior sceneggiatura non originale a Stephen Chbosky
2013 - Santa Barbara International Film Festival
Virtuoso Award a Ezra Miller
2012 - St. Louis Film Critics Association
Candidatura Miglior attrice non protagonista a Emma Watson
Candidatura Miglior sceneggiatura non originale a Stephen Chbosky
2013 - USC Scripter Award
Candidatura Miglior sceneggiatura a Stephen Chbosky
2012 - Utah Film Critics Association Awards
Miglior sceneggiatura non originale a Stephen Chbosky
2012 - Washington DC Area Film Critics Association Awards
Candidatura Miglior performance giovanile a Logan Lerman
Candidatura Miglior sceneggiatura non originale a Stephen Chbosky


== Note ==


== Altri progetti ==

 Wikiquote contiene citazioni di o su Noi siamo infinito


== Collegamenti esterni ==

(EN) Sito ufficiale, su perks-of-being-a-wallflower.com. 
  The Perks of Being a Wallflower, su YouTube, 1º gennaio 2023. 
 Noi siamo infinito, su CineDataBase, Rivista del cinematografo. 
 Noi siamo infinito, su MYmovies.it, Mo-Net Srl. 
 Noi siamo infinito, su Movieplayer.it, NetAddiction S.r.l.. 
 Noi siamo infinito, su FilmTv.it, Arnoldo Mondadori Editore. 
 Noi siamo infinito, su Il mondo dei doppiatori, AntonioGenna.net. 
 Noi siamo infinito, su Badtaste. 
(EN) Noi siamo infinito, su IMDb, IMDb.com. 
(EN) Noi siamo infinito, su AllMovie, All Media Network. 
(EN) Noi siamo infinito, su Rotten Tomatoes, Fandango Media, LLC. 
(EN, ES) Noi siamo infinito, su FilmAffinity. 
(EN) Noi siamo infinito, su Metacritic, Red Ventures. 
(EN) Noi siamo infinito, su Box Office Mojo, IMDb.com. 
(EN) Noi siamo infinito, su TV.com, Red Ventures (archiviato dall'url originale il 1º gennaio 2012). 
(EN) Noi siamo infinito, su AFI Catalog of Feature Films, American Film Institute.