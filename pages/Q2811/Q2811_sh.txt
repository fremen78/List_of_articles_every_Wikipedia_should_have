Za ostala značenja, vidi Podmornica (razvrstavanje).

Podmornica je svako plovno sredstvo koje može da pluta po površini vode i da plovi pod vodom. Podmornice su u ratne svrhe masovno počele da se upotrebljavaju za vreme Drugog svetskog rata. Sada se podmornice sve više koriste u mirnodopskim uslovima npr. za istraživanje mora.


== Istorija ==
1472 - Robert Valturius (vojni inžinjer iz Venecije) u knjizi De ve militari nacrtao je podmornicu.
1580 - Viliam Burne predstavio je prve nacrte podmornice i objasnio način njenog delovanja.
1620 - Cornelius Jacobszoon van Drebbel je sagradio prvu podmornicu.
1773 - Džon Dej je poginuo u prvoj nesreći sa podmornicama
1776 - Američka jednoosobna podmornica "Turtle" na ručni pogon izvršila je prvi napad na neprijateljsko (britansko) plovilo.
1800 - Podmornica "Nautilus" demonstrirala je prvi napad na brod pomoću mine
1864 - Prva uspela vojna primena - južnjačka podmornica CSS Hunley na ručni pogon potopila je sjevernjački brod pomoću mine
1867 - Robert Vajthed konstruisao je torpedo.
1900 - John Phillip Holland konstruisao je podmornicu "Holland" sa pogonom na spaljivanje (na površini) i na električni pogon (pod vodom)
1955 - USS Nautilus - prva nuklearna podmornica (SAD)