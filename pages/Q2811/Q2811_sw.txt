Nyambizi (pia: sabmarini kutoka Kiingereza submarine) ni meli na mara nyingi manowari inayosafiri chini ya maji.
Kuna pia nyambizi zenye shabaha za kisayansi au kibiashara.
Matumizi ya kivita yalianzishwa hasa na Ujerumani wakati wa vita kuu za dunia. 
Tangu miaka ya 1950 nchi nyingi kama Ufaransa, Marekani na Urusi zina nyambizi za pekee ambazo huendeshwa kwa injini za kinyuklia zenye uwezo wa kuzunguka dunia yote chini ya maji. Mara nyingi hubeba makombora ya kinyuklia.