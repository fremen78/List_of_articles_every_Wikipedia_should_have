Kapal salam marupakan kapal nang bagarak di bawah parmukaan banyu, umumnya diguna'akan gasan tujuan wan kapantingan militar. Sapalih ganal Angkatan Laut ba'isi wan ma-uperasiakan kapal salam sakalipun jumbelah wan urangnya masing-masing nagara babida. Salain diguna'akan gasan kapantingan militar, kapal salam jua dipakai gasan ilmu pangatahuan laut wan banyu hambar wan gasan batugas di kadalaman nang kada rasuk gasan panyalam manusia. 
Jerman ba'isi kapal salam nang takanal dikiau U-Boat nang marupakan ringkasan bagi Unterseeboot, mulai ditugasakan dalam Perang Dunia I sabagai sistim sanjata nang mamatikan bagi Angkatan Laut lawan talabih-labih di Perang Dunia II. Sahingga takanal lawan sambatan U-Class. Salain Jerman, nagara nang takanal mangguna'akan kapal salam sabagai kakuatan utama Angkatan Laut adalah Uni Soviet/Rusia.