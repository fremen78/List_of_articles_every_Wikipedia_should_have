L'oltraviolet (breviad UV, de l'ingles ultraviolet) a l'è una forma de radiazzion eletro-magnetega cont una longheza d'onda in tra i 10 nanometer e i 400 nanometer, sita donca apena dopo de la banda de la lus che la se ved, e prima di rasg X. Ciapen el nom del fat che inn apena dopo del violet 'me color. 
Inn assee present in di spere del Sol, e fann su circa el 10% di so emission, ma inn fad su anca di arch eletrigh e di lum specializad compagn di lampade de Wood, di lampade a vapor de mercuri e di lampade bronzant. Anca se inn no considerad di radiazzion ionzant, poden causà di reazzion chimeghe e fà brillà varie sostanze. Donca, a diferenza per esempi di infraross, i so efet in sui vesser vivent a inn pussee grand rispet domà al scoldà, e i lus oltraviolete inn ben cognossude per volzà el ris'c de cancher a la pell e poden vesser doperade per disinfetà, per i dagn che fann a bateri e virus, soratut i radiazzion oltraviolete a bassa longheza, ma inn anca essenziai, in varie bestie, a formà la vitamina D.


== Riferiment ==
Treccani


== Alter proget ==

 Wikimedia Commons el gh'ha dent imagin o alter archivi su oltraviolet


== Vos corelade ==
Infraross
Astonomia oltravioleta
Penna UV