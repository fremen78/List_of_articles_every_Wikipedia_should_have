Galaxie es li maxim grand individui konglomeratione de materie, kontenant steles, gase, polve, e planetes.
Galaxies komensa kom imensi nubes de gase, ek kel steles kondensa. Unesmim galaxie have nonreglari forme; lu kontena grandi quantitates de gase e polve in kel novi steles forma konstantim.
Lu jira e pos miliones de yares evolu en spiral forme. Nusen galaxie li milke-vie have dis forme e nusen sune lia in un spiral-brase.
Pos plusi miliones de yares, li spiral-brase falda vers li nukleus, e li resulte es elipsal galaxie kel kontena multi oldi steles e poki gase o polve. Li final forme de omni galaxie es sfere, pos tum lu pove evolu en nigri true.
Li galaxie maxim proxim nus es Andromeda, anke de spiral forme.
Galaxies emise radio-ondes, e li maxim forti fontes es radio-galaxies. Un grupe de tal galaxies, de spiral forme, es li Seyfert-galaxies nomisat segun li astronome Usani Carl Seyfert.