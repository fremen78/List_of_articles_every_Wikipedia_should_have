Ludwig van Beethoven (Kok-chè Im-phiau: [ˈbeː.to.vən]; 1770 nî 12 goe̍h 17 sé-lé – 1827 nî 3 goe̍h 26) sī Tek-kok ê chok-khek-ka kiam kǹg-khîm-ka. I sī Au-chiu gē-su̍t im-ga̍k ùi Kó͘-tián sî-kî ián-piàn kàu Lô-bān sî-kî ê 1 ê koan-kiān jîn-bu̍t. I ê miâ-siaⁿ kap châi-chêng tùi āu--lâi ê chok-khek-ka, im-ga̍k-ka, thiaⁿ-chiòng ū chin toā ê khé-sī; ta̍h i ê kha-pō͘ ê chok-khek-ka chē-chē lia̍h i chò pí-phēng ê bo̍k-piau.
Beethoven tī Tek-kok Bonn chhut-sì, 20 hoè chhut-thâu poaⁿ khì Tang-kok Wien, tiàm hia toè Joseph Haydn o̍h gē, chiâⁿ kín tō kiàn-li̍p kǹg-khîm tāi-su ê hó miâ-siaⁿ. Beh 30 hoè ê sî, put-hēng khai-sí chhàu-hīⁿ; che pìⁿ-chiâⁿ i kui-sì-lâng tio̍h bīn-tùi ê khùn-jiáu. Chóng--sī i soà-chiap chhòng-chok phín-chit koân ê tāi-chok. 
Beethoven thang kóng sī siōng chá kā ka-kī tòng-chò chū-iû gē-su̍t-ka ê chok-khek-ka. I bô chhiūⁿ chá-chêng ê chok-khek-ka kā ka-kī tēng-ūi sī chè-chō im-ga̍k sán-phín ê sai-hū. I pān im-ga̍k-hoē, bē chok-phín hō͘ chhut-pán-siā, tit tio̍h kúi-ā-ê kim-chú chàn-chō͘, chóng--sī bô chhiūⁿ chiân-poè chiong-sin hō͘ Kàu-hoē ia̍h hoâ-cho̍k chhiàⁿ.


== Chhut-sin ==
Beethoven ê a-kong sī Ludwig van Beethoven, Brabant Kong-kok Mechelen siâⁿ ê im-ga̍k-ka.
Beethoven tī Bonn chhut-sì, chóng-sī bô khak-tēng ê seⁿ-ji̍t kì-lio̍k. I 1770 nî 12 goe̍h 17 ji̍t siū Thian-chú-kàu sé-lé.


== Chú-iàu chok-phín ==
Tē-9-hō Kau-hiáng-khek (Beethoven)