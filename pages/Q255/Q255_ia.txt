Ludwig van Beethoven (Bonn, baptisate le 17 de decembre 1770 - Vienna, le 26 de martio 1827) esseva un compositor e pianista german de musica. Ille es considerate un del compositores le plus grande del musica classic. Ille es mentionate como un del "tres Bs" (con Johann Sebastian Bach e Johannes Brahms). Su contemporaneos le considerava le compositor le plus grande post Mozart.
In 1792 Beethoven moveva a Vienna pro studiar presso Joseph Haydn e deveniva ci cognoscite como virtuoso de piano. Ille viveva in Vienna usque su morte. Circa 1800 ille comenciava devenir surde e non poteva audir durante le ultime dece annos de su vita.
Su production comprehende i.a. novem symphonias, cinque concertos pro piano, 32 sonatas pro piano e 16 quartettos a chordas. Su none symphonia, con le parolas del poeta e philosopho german Friedrich Schiller, ha un melodia que hodie es le hymno del Union Europee.