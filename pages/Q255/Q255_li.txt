Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon. 

Ludwig van Beethoven (Bonn, 17 december 1770 - Wene, 26 miert 1827) waor 'nen Duits-Oosteriekse componis en pianis. Heer weurt algemein gezeen es eine vaan de groetste en geniaalste vernuiers in de meziek en eine vaan de invloodriekste componiste.


== Leve ==

Beethoven, dee z'ne grampeer oet Vlaondere kaom en de Nederlandsen achternaom aonnaom, woort gebore es zoen vaan 'ne musicus aon d'n hoof vaan de käörvoors, vaan ween heer zien ierste lèsse kraog. In 1792 trok heer nao Wene, veur in de lier te goon bij Joseph Haydn. In de ierste ach jaor vaan zie verblief in Wene vestegde heer snel ziene naom es pianis, meh d'n doorbraok es componis kaom pas nao 1800. Vaanaof 1798 woort heer laankzaam douver - allewel tot 't nog bekans twinteg jaor doorde tot heer gaaroet douf gewore waor, mós heer ummer mier zie werk es pianis en dirizjènt vaan zien eige werk opgeve. Veur geld waor heer dèks aofhenkelek vaan aristocratische protégés, umtot zien progressief muziek neet väöl weerklaank voont bij 't groet publiek. Ouch woort heer dèks (miestal oongelökkeg) verleef op vrouwlui oet hoeger klasse, aon wee heer veural väöl pianowerke (wie 't euverbekind Für Elise) opdroog.
E bitteke erkinning kaom in 1815, wie zien Zevende Symfonie in première góng. De mythe vaan d'n douve componis dee toch bleef componere verspreide ziech euver gans Europa, allewel tot ziene meziek nog ummer moderner en moderner woort. Vaanaof 1826 gong zien gezoondheid hendeg snel achteroet en stopde heer mèt componere.


== Werk ==
Vergeleke mèt de mieste achtienden-iewse componiste is 't werk vaan Beethoven besjeie vaan umvang: in naoventrint twie etmale kin 't oetgeveurd weure. Beethoven componeerde relatief laankzaam en verworp hiel väöl. Wat veer vaan häöm höbbe is evels vaan 't groetste historisch belaank.
Zien carrièr weurt meistens in drei stökker verdeild: 1. de liertied (tot 1800), boe-in heer nog veural in de stiel vaan Mozart en Haydn sjrief; 2. de middelperiode, boe-in zien werke moderner en ambitieuzer weure; 3. de late periode, boe-in zien werke ummer langer weure, klassieke vörmsjema's verwatere en e mystiek karakter kriege. In die lèste periode sjreef heer o.a.d. zien euverbekinde Negende Symfonie; boe de Ode an die Freude (Ood aon de Vräög) 't lèste deil vaan oetmaak.
Veranderinge die Beethoven heet doorgezat zien: 't verheffe vaan de symfonie es belangriekste genre oet de instrumentaal muziek, 't touwlaote vaan e koor in de symfonie, 't vrijer genruuk vaan de klassieke vörmsjema's, durchbrochene Arbeit, 't oetbreie vaan 't orkes tot wel twie kier zienen oersprunkeleken umvaank en 't frequent gebruke vaan tertsverwantsjappe.


== Invlood op aander componiste ==
Bekaans alle negentienden-iewse componiste zien door häöm, dèks zwoer, beïnvleujd. Hector Berlioz, Anton Bruckner en Johannes Brahms zien de belaangriekste symfonici die door häöm geïnspireerd woorte; Franz Schubert, Robert Schumann en Johannes Brahms zien häöm sjatpliechteg veur häör kamermuziek. Zie harmonisch en melodisch idioom laog aon de basis vaan de ganse romantiek.


== Composities ==
Hoofartikel: Lies vaan composities vaan Ludwig van Beethoven
Beethoven heet belaankriek minder gesjreve es de mieste groete componiste veur häöm. Dao steit tegeneuver tot 't belaank vaan ein inkel compositie, boe heer dèks väöl tied in staok, zier groet is vergeleke mèt zien veurgengers. Beethoven waor d'n ierste dee al zien groete werke vaan opusnommers veurzaog (wat veur häöm hoegoet bij gedrökde werke gebäörde, en allein incidenteel). Sommege vreug werke woorte pas later gepubliceerd; 't nommer zeet dus neet alles. Zoe is 't octèt opus 103 e jäögwerk, en woort de ierste versie vaan de Leonore-ouvertuur es lèste oetgebrach.
Stökker zoonder opusnommer (jäögwerke en kleinder werkskes) zien opgenome in de catalogus vaan Georg Kinsky en Hans Halm en in die vaan Willy Hess. De lèste catalogus is completer; toch weurt gemeinelek de catalogus vaan Kinsky en Halm gebruuk (mèt 't veurveugsel WoO, 'Werke ohne Opuszahle'). 'nen Daarde catalogus, dee vaan Giovanni Biamonti, is zoe compleet meugelek en umvat alle bekinde werke, inclusief de oondudelekste sjetse.


=== Werke mèt opusnommer ===
Drei klaveertrio's opus 1
Drei klaveersonnate opus 2
Striektrio in Es, opus 3
Striekkwintèt in Es, opus 4 (bewèrking vaan opus 103)
Twie cellosonnate opus 5
Sonnaat veur klaveer quatre-mains in D, opus 6
Klaveersonnaat nr. 4 in Es, opus 7
Serenaad veur striektrio in D, opus 8
Drei striektrio's, opus 9
Drei klaveersonnate opus 10
Klaveertrio in Bes, opus 11 ('Gassenhauertrio')
Drei vioolsonnate opus 12
Klaveersonnaat nr. 8 in c, opus 13 ('Pathétique')
Twie klaveersonnate opus 14
Klaveerconcert nr. 1 in C, opus 15
Kwintèt veur klaveer, hobo, klarinèt, fagot en hore in Es, opus 16 (ouch klaveerkwartèt)
Horesonnaat in F, opus 17 (ouch cellosonnaat)
Zès striekkwartètte opus 18 ('Haydnkwartètte')
Klaveerconcert nr. 2 in Bes, opus 19
Septet in Es, opus 20
Symfonie nr. 1 in C, opus 21
Klaveersonnaat nr. 11 in Bes, opus 22
Vioolsonnaat nr. 4 in a, opus 23
Vioolsonnaat nr. 5 in F, opus 24 ('Vreugjaorssonnaat')
Serenaad veur fluit, viool en altviool in D, opus 25
Klaveersonnaat nr. 12 in As, opus 26
Twie klaveersonnate 'quasi una fantasia' opus 27 (nr. 2 bekind es 'Mondscheinsonate')
Klaveersonnaat nr. 15 in D, opus 28 ('Pastoraol')
Striekkwintèt in C opus 29
Drei vioolsonnate opus 30
Drei klaveersonnate opus 31 (nr. 2 'Der Sturm', nr. 3 'Die Jagd')
Leed An die Hoffnung, opus 32 (ierste zètting)
Zeve bagatelle veur piano in Es, C, F, A, C, D, As, opus 33
Zès variaties op 'n oersprunkelek thema veur klaveer in F, opus 34
Vieftien variaties en fuga op 'n oersprunkelek thema in Es, opus 35 ('Eroicavariaties)
Symfonie nr. 2 in D, opus 36
Klaveerconcert nr. 3 in c, opus 37
Klaveertrio in Es, opus 38 (bewèrking vaan opus 20)
Twie preludes door alle twelf toensoorte veur klaveer, opus 39
Romance veur viool en orkes nr. 1 in G, opus 40
Serenaad veur fluit en klaveer in D, opus 41 (bewèrking vaan opus 25)
Notturno veur altviool en klaveer in D, opus 42
Ouvertuur en ballètmeziek veur Die Geschöpfe des Prometheus, opus 43
Variaties op 'n oersprunkelek thema veur pianotrio in Es, opus 44
Drei marsje veur klaveer quatre-mains, opus 45
Leed Adelaide, opus 46
Vioolsonnaat nr. 9 in A, opus 47 ('Kreuzersonnaat')
Zès lejer vaan Gellert, opus 48
Twie klaveersonnate opus 49
Romance veur viool en orkes nr. 2 in F, opus 50
2 rondo's veur klaveer opus 51
Ach lejer opus 52
Klaveersonnaat nr. 21 in C, opus 53 ('Waldsteinsonnaat')
Klaveersonnaat nr. 22 in F, opus 54
Symfonie nr. 3 in Es, opus 55 ('Eroica')
Tripelconcert veur viool, cello en piano in C, opus 56
Klaveersonnaat nr. 23 in f, opus 57 ('Appassionata')
Klaveerconcert nr. 4 in G, opus 58
Drei striekkwartètte opus 59 ('Rasumovskykwartètte')
Symfonie nr. 4 in Bes, opus 60
Vioolconcert in D, opus 61
Klaveerconcert in D, opus 61a
Corlian-ouvertuur in c, opus 62
[opus 63 en 64 zien oondergesjove]
Aria Ah! Perfido, opus 65
Ach variaties op 'Ein Mädchen oder Weibchen' veur cello en piano in F, opus 66
Symfonie nr. 5 in c, opus 67 ('Noedlotssymfonie')
Symfonie nr. 6 in F, opus 68 ('Pastoraol symfonie')
Cellosonnaat nr. 3 in A, opus 69
Twie klaveertrio's opus 70 (nr. 1 steit bekind es 'Geistertrio')
Blaossextet in Es, opus 71
Opera Fidelio, opus 72
Leonore-ouvertuur nr. 2 in C, opus 72a
Leonore-ouvertuur nr. 3 in C, opus 72b
Klaveerconcert nr. 5 in Es, opus 73
Striekkwartèt nr. 10 in Es, opus 74 ('Harpkwartèt')
Zès lejer opus 75
Zès variaties op 'n oersprunkelek thema veur piano in D, opus 76
Pianofantasie in g, opus 77
Klaveersonnaat nr. 24 in Fis, opus 78
Klaveersonnaat nr. 25 in F, opus 79
Koerfantasie in c veur klaveer, koer en orkes, opus 80
Opus 81:
Klaveersonnaat nr. 26 in Es, opus 81a ('Das Lebewohl')
Sextèt in Es, opus 81b
Veer arietta's en e duèt, opus 82
Drei lejer vaan Goethe, opus 83
Egmont-ouvertuur in f, opus 84
Oratorium Christus am Ölberge, opus 85
Mès in C, opus 86
Trio veur 2 hobo's en Ingelsen hore in C, opus 87
Leed Lebensglück, opus 88
Polonaise, in C, opus 89
Klaveersonnaat nr. 27 in e, opus 90
Wellingtons Sieg veur orkes, opus 91
Symfonie nr. 7 in A, opus 92
Symfonie nr. 8 in F, opus 93
Leed An die Hoffnung, opus 94 (twiede zètting)
Striekkwartèt nr. 11 in f, opus 95 ('Serioso')
Vioolsonnaat nr. 10 in G, opus 96
Klaveertrio in Bes, opus 97 ('Aartshertogstrio')
Leedcyclus An die ferne Geliebte, opus 98
Leed Der Mann vom Wort, opus 99
Leed Merkenstein, opus 100
Klaveersonnaat nr. 28 in A, opus 101
Twie cellosonnate opus 102
Octèt veur 2 hobo's, 2 klarinètte, 2 fagotte en 2 hores in Es, opus 103
Striekkwintèt in c, opus 104 (bewèrking vaan opus 1 nr. 3)
Zès variatiereekse veur klaveer en fluit, opus 105
Klaveersonnaat nr. 29 in Bes, opus 106
Tien volksleedsjes mèt variaties veur fluit en klaveer opus 107
Veerentwinteg Sjotse lejer opus 108 (leedzèttinge)
Klaveersonnaat nr. 30 in E, opus 109
Klaveersonnaat nr. 31 in As, opus 110
Klaveersonnaat nr. 32 in c, opus 111
Cantaat Meeresstile und glückliche Fahrt, opus 112
Buunmeziek Die Ruinen von Athen, opus 113
Marsj en koer bij Die Ruinen von Athen, opus 114
Ouvertuur Zum Namensfeier, opus 115
Tremate, empi, tremate veur sopraan, tenor, bas en orkes, opus 116
Ouvertuur König Stephan, opus 117
Elegischer Gesang veur veer stumme en striekkwartèt, opus 118
Èlf bagatelle in g, C, D, A, c, G, C, C, A, A, Bes, opus 119
33 variaties euver 'ne wals vaan Anton Diabelli in C, opus 120 ('Diabellivariaties')
Opus 121:
Klaveertrio in g/G, opus 121a (variaties op 't leed 'Ich bin der Schneider Kakadu')
Opferlied opus 121b (ouch versies veur zaankstum en klaveer)
Bundeslied veur twie stumme, koer en hermenie, opus 122
Missa Solemnis in D, opus 123
Ouvertuur Die Weihe des Hauses, opus 124
Symfonie nr. 9 in d, opus 125
Zès bagatelle in G, g, Es, b, G, Es, opus 126
Striekkwartèt nr. 12 in Es, opus 127
Leed Der Kuss, opus 128
Alla ingharese quasi un capriccio in G, opus 129 ('Die Wut über den verlorenen Groschen')
Striekkwartèt nr. 13 in Bes, opus 130
Striekkwartèt nr. 14 in cis, opus 131
Striekkwartèt nr. 15 in a, opus 132
Große Fuge in Bes, opus 133
Fuga veur klaveer quatre-mains in Bes, opus 134 (bewèrking vaan opus 133)
Striekkwartèt nr. 16 in F, opus 135
Cantaat Der glorreiche Augenblick veur 4 solostumme, koer en orkes, opus 136
Fuga veur striekkwintèt in D, opus 137
Leonore-ouvertuur nr. 1 in C, opus 138


=== Werke zoonder opusnommer ===
De bekindste zien:

Drei klaveersonnate WoO 47 ('Käörvoorssonnate')
Albumblatt Für Elise, WoO 59


== Extern links ==

Oetgebreide website gewijd aon leve, werk en erfenis vaan Beethoven