Rio de Janeiro hè una cità di u Brasile. Teni 6.775.561 abitanti (2021). Hè una di e più grandi metropoli di u cuntinente americanu. L'abitanti sò chjamati i Cariocas. A cità hè cunnisciuta per u so carnavale, e so marine, u so Pane di Zuccaru, o ancu a so statula di u Cristu Redentore. Rio de Janeiro hè unu di i principali centri culturali, ecunomichi è finanziarii di u Brasile.


== Toponimu ==
Sicondu certi sturiani, u nome iniziale era Ria de Janeiro "cala di ghjennaghju", ma a cunfusione hè ghjunta trà a parolla ria, chì designa una cala, è rio "fiume". Allora u nome divintò Rio de Janeiro "fiume di ghjennaghju". Per d'altri sturiani, era Amerigo Vespucci chì, durante u so terzu viaghju di esplorazione in Sudamerica, averia cunfosu a Cala di Guanabara cù a bocca d'un fiume. Averia dunque datu u nome di u mese di u so viaghju à stu locu.


== Storia ==


=== Epica precolombiana ===
A costa di l'attuale statu di Rio de Janeiro era anticamenti abitata da l’amerindiani di u gruppu linguisticu macro-jê. Poi versu l'annu 1000, a regione hè stata cunquistata da pupulazioni chì venenu da l'Amazonia. Quandu i Purtughesi ghjunghjenu in a regione, si scontranu cù i Tamoios, cunnisciutu ancu Tupinamba.


=== I primi europei ===
Hè à u mese di ghjennaghju di u 1502 chì l'espluratori europei sbarcavanu per a prima volta in u situ attuale di Rio. Sti espluratori eranu i portughesi Gaspar de Lemos è Gonçalo Coelho, accumpagnati da Amerigo Vespucci chì vede a cala cum'è a bocca d'un fiume chì chjamò "u fiumu di Ghjennaghju" : Rio de Janeiro. Ma i Francesi s'interessavanu anc'elli à stu locu. Ci si stallavanu da u 1555 à u 1567, l'annu chì i purtughesi li espulsavanu. Rio de Janeiro hè statu ufficialmente fundatu.


=== Capitale di a culunia ===
A cità stessa hà cuminciatu à cresce trà quattru muntagne principali, chì dopu sò stati demoliti per permette u sviluppu di a cità è a so urbanisazione. À u 17emu seculu, Rio era una piccula cità. Era praticamente solu un locu per cultivà a canna di zuccaru è un portu per a scalata di i schiavi africani. Durante à u XVIIemu seculu sò state custruite parechje chjese cattoliche. À a fine di u 17emu seculu, sò state scuperte mine d'oru è di diamanti in u rughjone. In u 1808, dopu à l'invasione di u Portugallu da Napulione, Rio de Janeiro divintò a capitale di l'Imperu Portughese. A famiglia reale portughese lascia l'Europa è si imbarca in Lisbona per andà in Rio de Janeiro in u 1807. U Portugallu era dunque guvernatu da Rio. Questu hà causatu prublemi di cumunicazione trà i dui cuntinenti.


=== Dopu à l’indipendenza ===
Quandu Don Pedro I dichjarò l'indipendenza di u Brasile, u paese diventò un imperu.


=== U XXemu seculu ===
A u principiu di u XXemu seculu, i sviluppi danu à a cità u so aspettu attuale. Larghi carrughji sò stati disposti, colline arrasate. A Baia di Copacabana hà avutu un grande sviluppu in l'anni 1930. I grandi edifizii sò nati è una passeggiata hè stata creata longu à u mare. A cità si stende constantemente versu u sudu. Rio hà avutu a so ora di gloria trà l'anni 1930 è 1960. U patrimoniu culturale di l’anziani maestri si mischjò cù tradizioni populari di influenze africane. In u 1964, a capitale di u Brasile divintò Brasilia. Rio de Janeiro perse stu titulu ch'ella avia dapoi u 1565.


=== U XXIemu seculu ===
In u 2016, a cità accolse i Ghjochi Olimpichi d'estate. Oghje, Rio de Janeiro hè a siconda cità a più pupulata di u Brasile. Ma 20 à 30% di a pupulazione di a cità campa in e favella. Rio de Janeiro pò esse presentata cum'è a cità simbolica di a custruzzione di a nazione brasiliana.


== Giugraffia ==


=== Tarritoriu ===
A cità si stende nantu à e coste è l'isule di a Cala di Guanabara. I rilievi di granitu, cum’è u Pane di Zuccaru, o ancu u Corcovado, cinghjanu a cità.


==== Rilievu ====

A cima di Tijuca, u Pedra da Gávea (842 m), u Corcovado (704 m), u Dois irmãos (533 m) è u Pane di Zuccaru (395 m) sò i più alti munti di Rio de Janeiro.


==== E piaghje ====
E più famose marine di Rio sò : Ipanema, Copacabana, Praia Vermelha, Barra da Tijuca o ancu Arpoador.


=== U clima ===

A cità di Rio si trova in a zona tropicale. U Tropicu di u Capricornu hè situatu solu à qualchì gradu di u sudu di a cità. Ci hè un clima di savana tropicale cù inguerni secchi. Tutte e temperature mezane minsuali sò sopra à 18 ° C. A temperatura mezana annuale hè di 24 °C è e precipitazione sò di 1.200 mm per annu. Siccomu a cità hè situata in l'emisferu miridiunali, a staghjoni d'estate dura da dicembre à marzu è hè più umida chè l'invernu chì dura da ghjugnu à sittembri. A timperatura a più calda registrata hè di 43,2 °C è a più freta 10,1 °C. A temperatura pò esse differente sicondu l'altitudine.


== Demugrafia ==
Rio de Janeiro conta 6.775.561 abitanti. L'abitanti sò chjamati i Cariocas. U rughjone metropolitanu conta un pocu più di 13 milioni d'abitanti.


=== Evoluzione demugrafica ===
In u 2021, a cità conta 6.775.561 abitanti.

Riferenza : City Population


=== Ripartizione etnica ===
A maiò parte di a pupulazione di a cità vene da u Portugallu o da u cuntinente africanu. Ci era ancu altre immigrazioni, menu significative. Ci sò dunque ghjente d'Italia, di Ghjermania, di u Libanu, di Spagna o ancu di u Ghjappone.


== Tecnulugie ==
Ci sò parechji urganismi tecnulogichi in a cità muderna di Rio de Janeiro. Unu di quessi hè:

u Centro Federal de Educação Tecnológica Celso Suckow da Fonseca


== Da vede dinò ==
Oscar Niemeyer
Clube de Regatas do Flamengo
Arara
Belo Horizonte
Brasilia
Cachoeira do Sul
Campinas
Paulínia
Catalão
Curitiba
Fortaleza
Manaus
Porto Alegre
Porto Velho
Rio Branco
Santos
São José do Rio Preto
Osasco (São Paulo)
São Paulo
Taubaté


== Riferenze ==