Rio de Janeiro (literalment en aragonés "Río de Chinero") ye a segunda ciudat mas gran de Brasil y capital d'o estato de Rio de Janeiro. Estió capital de Brasil dica 1960. Ye famosa por as plachas turisticas de Copacabana y Ipanema, por a estatua chigant de Cristo, o Cristo Redentor, por a montanya Pão de Açúcar ("Pan de Zucre"), y por a famosa celebración d'o Carnaval toz os anyos, en o Carnaval de Rio de Janeiro.
A población d'a ciudat yera de bels 6,0 millons en 2005, encara que l'aria metropolitana teneba una población de 13 millons. Amás d'os suyos atractivos turisticos, ye tamién un gran centro de comercio, servicios y industrias, y tien dos puertos importants ta las exportacions y importacions: o puerto de Rio de Janeiro, localizato en a badía de Guanabara (a l'este d'a ciudat), y o puerto de Sepetiba, localizato en a badía de Sepetiba, a l'ueste.
En l'anyo 2016 estió a seu d'os Chuegos Olimpicos de 2016.


== Esporte ==
En Rio de Janeiro como en a resta d'o país o esporte mes practicato y mes important ye o fútbol. En a ciudat tienen a seu cinco d'os millors equipes de fútbol profesional de Brasil, América Football Club, Botafogo de Futebol e Regatas, Fluminense Football Club, Club de Regatas Vasco da Gama y Clube de Regatas Flamengo que a sobén participan en o Brasileirão, a primera división de fútbol de Brasil.
Tamién son muit populars os esportes de motor.


=== Instalacions esportivas ===
Autodromo de Jacarepaguá.
Complexo Esportivo de Maracaná.


=== Escaicimientos esportivos ===
En o circuito de Jacarepagua conoixito tamién como Autodromo Internacional Nelson Piquet, s'han organizato bellunas d'as mes importants competicions mundials como o Gran Premio de Brasil de Fórmula 1 dende l'anyo 1978 dica 1989, y o Gran Premio de Brasil de motociclismo dende l'anyo 1995 dica 2004.
En l'anyo 2007 fuoron organizatos en a ciudat os Chuegos Panamericans en a suya XV edición, en 2008 estió a seu d'o Campionato Mundial de 1/2 maratón, y el 2 d'octubre del 2009 en Copenaguen fue esleita per o Comité Olimpico Internacional (COI) como a seu d'os Chuegos Olimpicos de 2016.


=== Esportistas naixitos de Rio de Janeiro ===
Nelson Piquet, piloto d'autos, 3 vegatas campión d'o mundo de Formula 1.
Beluns d'os millors futbolistas d'a historia de Brasil:

Manuel Francisco dos Santos, conoixiu con a embotada de Garrincha.
Arthur Antunes Coimbra, conoixiu popularment como Zico.
Romário de Souza Faria, conoixiu como O baixinho per la suya baixa estatura.
Ronaldo Luis Nazário de Lima, Ronaldo.


== Personaches naixitos de Rio de Janeiro ==
Fernando Henrique Cardoso, sociologo y president de Brasil dende 1995 dica 2003.
João W. Nery (1950-2018), psicologo y escritor transgeder.


== Localidaz achirmanatas ==
1996:  Buenos Aires (Archentina).


== Se veiga tamién ==
Centro Federal de Educação Tecnológica Celso Suckow da Fonseca.


== Vinclos externos ==
 Se veigan as imáchens de Commons sobre Rio de Janeiro.
(en) (pt) Pachina web oficial d'os Chuegos Olimpicos de Rio de Janeiro 2016.
(en) 7 days in Rio de Janeiro.
Anvista d'o Autodromo de Jacarepagua en google maps.


== Referencias ==