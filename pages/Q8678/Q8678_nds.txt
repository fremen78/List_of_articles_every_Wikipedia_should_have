Rio de Janeiro (portugeesch [ˈʁi.u d(ʒi) ʒɐˈne(j)ɾu]; œversett „Januarstroom“), afkört bloot Rio, es de Höövdstad van den Bundstaat  Rio de Janeiro un de gröttste Stad in Brasilien. De Weltstad es ook Weltkulturrärve.
De Portugesen gründen de Stad 1565 as den Höövdsitt van den Capitania Rio de Janeiro binnen den portugeeschen Koloniaalriek. Van 1763 an was Rio de Janeiro de Höövdstad van den Staat Brasilien, enen egen Land binen den portugeeschen Riek. 1808, as de köninglike Hovstaat van Portugal na Brasilien toog, was Rio de Janeiro de Sitt van Köningin Maria I. Se bœre Brasilien in den Rang van enen egen Köningriek binnen den Verenigden Köningriek van Portugal, Basilien un Algrave, dat se in Personalunion beheersche. Rio de Janeiro bleev de Höövdstad van de Monarchie bet 1882, as de brasiliaansche Unafhängigheeedskrieg begunn. Dat maket Rio de Janeiro een raar Bispeel för ene Koloniaalmacht, de œre Höövdstad van den Modderland na ene Kolonie verschoov. Rio de Janeiro was denn ook bet 1889 de Höövdstad van’n unafhängien Brasilianschen Riek un van 1889 bet 1960 de Höövdstaad van’r Republik Brasilien, as de Höövdstad na de niege Plaanstad Brasília ümmetoog.
Binnen de Stad sitt vèle Firmen, daar mang ook de gröttsten brasiliaanschen Firmen un ook ene grote Taal Universitäten un Hoogscholen.
Rio de Janeiro es one ene den Städen up’r Süüdhalvkugel, de Jaar up Jaar de meesten Touristen besöket, ümme dat se beröömd es för de Landschap ümmeto, as de Suckerhood un de Strände as de Barra da Tijuca, de Copacabana, Ipanema un Leblon, man ook för den Karneval, den Samba un den Musik- un Dansstiel Bossa Nova. Up’r gansen Welt bekannt es ook de œver de Maten grote Statuur Cristo Redentor („Christus de Heiland“) bòven up den Bärg Corcovado, de ook för een mang den niegen sèven Weltwunders geld. Dat Maracanã Stadium es een van den gröttsten Footbaalstadien weltwied. 2016 was Rio de Janeiro de eerste süüdamerikaansche Stad Olympsche Spele uutrichted het.


== Bilder ==

		
			
			
		
		
			
			
		
		
			
			
		
		
			
			
		


== Nawiese ==


== Weblenke ==

Bürgerportal der Stadtverwaltung, Prefeitura Municipal (portugeesch)
Website des Stadtrats, Câmara Municipal (portugeesch)
Generalkonsulat Bundsrepublik Düütschland
Goethe-Instituut Rio de Janeiro