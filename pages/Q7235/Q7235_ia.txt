Sophocles (in greco antique Σοφοκλής) (497/496 a.Chr. - 406/405 a.Chr.) esseva un dramaturgo del Grecia Antique. Ille es, junctemente con Eschylo e Euripides, un del tres figuras plus distaccate del tragedia grec.
Sophocles scribeva 123 pecias de theatro, del quales solmente septe ha essite conservate completemente. Inter le pecias es "Antigone", "Rege Edipo" e "Electra". Ille influentia le developpamento del theatro e drama per introducer un tertie actor e reducer le importantia del choro traditional sur le scena.
Sophocles esseva le filio de un homine ric, qui produceva armaturas al armea, al exterior de Athenas e esseva ben educate. In le etate de 16 annos ille esseva seligite a conducer le hymno de choro al deos pro celebrar le victoria grec super le persianos. Plus tarde ille esseva empleate presso un del tresoreros de Athenas sub le governamento de Pericles. Sophocles esseva commandante del armea in le expedition militar contra le insula Samos, ubi il habeva un rebellion. Isto es dicite esser le fundo pro "Antigone". In 413 a.Chr., Sophocles esseva eligite commissario.
Ille moriva, secundo le mytho, post le fatiga de recitar un longe phrase ab "Antigone" sin pausa pro respirar.