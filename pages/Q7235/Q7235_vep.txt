Sofokl (amuižgrek.: Σοφοκλῆς Sophoklēs [so.pʰo.klɛ̂ːs]; sünd. 497/496 edel m.e., Afinad, Amuine Grekanma — kol. 406/405 e.m.e. tal'vel, sigä-žo) oli Amuižen Grekanman tragedijoiden koumes kirjutajišpäi, kenen sädused oma eläbad meiden päivil-ki. Kirjuti amuižgrekan kelel.


== Biografii ==
Sofokl oli sündnu Sofillan elokahaze kanzha, Afiniden Kolon-ezilidnha (nüg. mülüb lidnha). Prihastuses sai hüväd opendust. Vspäi 480 EME ühtni lidnan praznikoihe horan ohjandajaks. Tunzi Gerodot-istorikad.
Vl 440 EME lidnalaižed valitihe Sofoklad strategaks realistižen Antigona-tragedijan lavastusen jäl'ghe. Hänen Iofon-poig kändihe tragedijoiden kirjutajan mugažo.


== Sädamine ==
Vodespäi 469 e.m.e. Sofokl kirjuti da lavasti 123 tragedijad Afiniden teatran täht, vaiše kahesa p'jesad jäihe meile täuzin: seičeme tragedijad da üks' satirine dram. Nimetomad biografijad kändihe sädusiden alusikš, biografijad oma kirjutadud edel tragedijan südäint tobman palan.
Kaikiš znamasižemb sädusiden nimikirjutez kaičese Florencijan kirjištos (С. Laurentianus, XXXII, 9).


== Kaičenuded täuzin sädused ==
«Trahinalaižed naižed» (läz 450−435 e.m.e.)
«Ajaks» (mž. «Eant», «Kunutankandai») (kesked 450-nzid — 440-nzid vozid e.m.e.)
«Antigona» (läz 442−441 e.m.e.)
«Edip-car'» (vai «Edip-tiran») (läz 429−426 e.m.e.)
«Elektra» (läz 415 e.m.e.)
«Filoktet» (404 e.m.e.)
«Edip Kolonas» (406 e.m.e., lavastuz: 401 e.m.e.)
«Jäl'gen ecijad» (satirine dram, kirjutandan dat om tundmatoi)


== Homaičendad ==