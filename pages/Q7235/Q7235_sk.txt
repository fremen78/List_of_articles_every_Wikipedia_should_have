Sofokles alebo Sofoklés (starogr. Σοφοκλης – Sofokles/iný prepis Sofoklés) (* 497/496 pred Kr., Kolónos – † 406/405 pred Kr., Atény) bol najväčší grécky dramatik, autor tragédií, 18-násobný víťaz dionýzií, kňaz a politik v Aténach.
Sofokles bol politicky aktívny v roku 443 pred Kr./442 bol pokladníkom atického námorného spolku. V roku 441/440 pred Kr. bol stratégom (spolu s Periklom) vo vojne proti Samu.
Ako kňaz výraznou mierou prispel k zavedeniu Asklépiovho kultu do Atén.


== Diela ==
Sofokles patrí spolu so starším Aischylom a mladším Euripidom medzi najvýznamnejších starovekých dramatikov. Napísal 123 tragédií, ale z nich sa kompletne zachovalo iba sedem, z tích ostatných sa zachovali len niektoré slová a písmená.
Sofokles svojím prístupom zvýšil dramatickosť deja, uvoľnil z trilogickej väzby a zaviedol tretieho herca. Vylúčil zbor z dramatického diania. Zbor iba komentoval a dopĺňal dej, no už do neho nezasahoval. 
Zachované hry (roky sú približné):

Antigona (442 pred Kr.)
Vládca Oidipus (427 pred Kr.)
Oidipus na Kolóne (407 pred Kr.)
Aiás (445 pred Kr.)
Trachiňanky (413 pred Kr.)
Elektra (410 pred Kr.)
Filoktetes (410 pred Kr.)
Ichneutai - Sliediči (zachovalo sa asi 400 veršov)


== Iné projekty ==

 Commons ponúka multimediálne súbory na tému Sofokles
 Wikicitáty ponúkajú citáty   od alebo o Sofokles