Miel es un disolve dulse, spesa, suprasaturada e sucarin, fabricada par abeas per nutri sua larvas e per survive en inverno. Abeas laborante come netar de flores e converti lo a miel en sacetas en sua esofagos. La miel es gastada e conservada en favos en sua nidos. Miel de abea es un ingrediente xef de la dieta de multe animales e es comable par umanas.
Miel abeal es composada de frutosa, glucosa e acua en proportios variosa; lo conteni multe enzimas e olios. La color e sabor depende de la eda de la miel e de la fonte de la netar. Mieles de color pal es usual plu alta en cualia ca mieles plu oscur. La miel per la mercato es usual caldida e versada en contenadores per preveni cristali.