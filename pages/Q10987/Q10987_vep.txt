Mezi om maged saged söndprodukt äniknektaraspäi i erasiden kazmusiden sahareritusišpäi.
Mezjäižed da heiden heimgavedid tehtas met. Mez' otab met mezjäižil vaiše paloin, gavedid kävutadas tošt ičeze elämižen i äikerdoičendan täht.


== Mail'man tehmine ==

Meden mail'man tehmine om 1,4 mln tonnoid, niišpäi 400 tuhad mäneb eksportaks. Londuseline mezi om üks' kaikiš enamba globaliziruidud söndtavaroišpäi, i ližatas sen korktan ladun standartoid voz' voden jäl'ghe.
Vl 2013 kaikiš järedambad tegijad oliba Kitai, Turkanma, Argentin, Ukrain, AÜV; Venäma oti seičement sijad. Järedad importörad oma AÜV, Saksanma, Japonii, ned vedadas 250 tuhazesai tonnoid verhiš maišpäi joga vodel.


== Mülünd ==
Produkt mülütab nenid substancijoid: erazvuiččed saharad — 75..80%, vezi — 13..22%, erased vitaminad (B1, B2, B6, C, E, K), karotin, foliimuiktuz.


== Toižendad ==
Erištadas met neniden tundusiden mödhe:

botanine augotižlibund;
geografine augotižlibund;
tavarnägu;
sageduz (konsistencii);
muju i irguz;
magu i haju.


== Kävutand ==
Ottihe met päižeks mageduzsubstancijaks venälaižes, evropižes da toižiš keitandoiš edel saharan tehmižen zavodindad.
Mezi om bakterijan- i senüdenvastaine. Effektivine abutuz spravitamha satatesid i rügišt. Tehtas meziterapijad.
Allergii oleskeleb erasil ristituil meden ližadusidenke taguiči.


== Medehe sidodud vepsän muštatišed ==

Huled — medes, ka tervehtajid om, a tegesoiš tervas — ka ei linne.
Kelen päl om met, a kelen al — jäd.


== Homaičendad ==