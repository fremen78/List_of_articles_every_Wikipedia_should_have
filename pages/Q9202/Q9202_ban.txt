Patung Liberty inggih punika silih tunggil patung raksasa sané ageng tur magenah ring Pulo Liberty, New York Harbor, Amérika Serikat. Patung punika kaicén olih negara Perancis majeng ring negara Amérika Serikat mangda kaanggén pinaka cihna ngaturang rahajeng rauh ring para tamiu wisatawanné sané rauh mrika duk abad ka-19. Patung Liberty karesmiang ring tanggal 28 Oktober warsa 1886 ri tatkala rahina wanti warsa negara Amérika Serikat sané kaping satus tur satmaka sarana ngrumaketang pasawitran kakalih negara punika. Sang sané ngaryanin patung punika mawasta Frederic Auguste Bartholdi miwah Gustave Eiffel (sané taler ngaryanin Menara Eiffel). Duk warsa 1984, Patung Liberty kasurat pinaka silih tunggil tetamian jagat UNESCO.


== Pustaka ==