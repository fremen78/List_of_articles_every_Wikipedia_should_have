Charles-Édouard Jeanneret-Gris, herakuãvéva Le Corbusier ramo (La Chaux-de-Fonds, Suísa; 6 jasypa 1887-Roquebrune-Cap-Martin, Hyãsia; 27 jasypoapy 1965), ha'e akue jogapokuaahára ha táva guasu ombohaperãva Suísa pegua oñemohetãygua Hyãsia-pe. Omba'apo avei ta'anga apohápe ha pandára ramo.
Herakuã porãite ojehechakuaágui chupe oĩha omba'apo hetavéva jogapokuaa ko'ãgaguápe apytépe (Frank Lloyd Wright, Oscar Niemeyer, Walter Gropius, Alvar Aalto, Richard Neutra, Ludwig Mies van der Rohe ha Theo van Doesburg ykére) ha peteĩ umi jogapokuaaháragui hembiapo ipokatuvéva saro'y XX pukukuégui. Hi'arive Le Corbusier, peteĩ umi jogapokuaa ombopyahuvévagui, hemimo'ã rupive tuichaite omokyre'ỹ avano'õ, hekove pukukuévo upéicha oiko. Iñaranduka ha ikuatiañe'ẽnguéra rupive oiko chugui herakuã iñe'ẽñorãirõva, umíva rupive hetaite mba'e pyahu oheja oipytyvõ hag̃ua jogapokuaa ko'ãgaguápe.
Ára 15 jasyapy 2016-me, oike Yvypóra reko rembiejakue rysýipe pe «Le Corbusier hembiapo jogapokuaápe – Ñepytyvõ iporãitereíva jogapokuaa ko'ãgaguápe», oiko pe tysýipe peteĩ arandupy rembiapo ramo, hembiapo pokõi tetãme: Alemáña, Arhentína, Véyhika, Hyãsia, Índia, Hapõ ha Suísa— oñeñangareko hag̃ua 17 tekoha ha'e omopu'ã akue.


== Mandu'apy ==


== Joajuha ==
 Wikimedia Commons oguereko ta'ãnga Le Corbusier reheguaCommons.
Fondation Le Corbusier (Hyãsiañe'ẽme ha ingleñe'ẽme)