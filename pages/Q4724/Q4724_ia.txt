Charles-Édouard Jeanneret-Gris, qui prefereva esser cognoscite como Le Corbusier (La Chaux-de-Fonds, Switza, le 6 de octobre 1887 – Roquebrune-Cap-Martin, Francia, le 27 de augusto 1965) esseva un architecto, designator, urbanista, autor, e pictor switze-francese, famose pro esser un del pioneros de lo que hodie es nominate architectura moderne o le stilo international. Ille nasceva in Switza ma deveniva citatano francese in su annos 30.
Ille esseva un artista del designo moderne de classe alte, e esseva dedicate a meliorar le conditiones de vita del habitantes de citates densemente populate. Su carriera se extendeva trans cinque decennios, con su edificios construite in tote Europa central, India e Russia, e duo alteres in America del Nord e del Sud. Ille etiam esseva urbanista, pictor, sculptor, autor, e designator de mobiles moderne.