Hiel Charles-Édouard Jeanneret-Gris, kel ävälom oke nemi: Le Corbusier (1887 tobul 6 - 1965 gustul 27) äbinom bumavan ä penan in Jveizän pämotöl, kel famom kodü keblünots okik utose, kelosi anu nemoy Bumav Nulädik. Ävedom sifan Fransänik bäldotü yels za kildegs.

Äbinom pionir pö studs teorik disina nulädik ed ädedietom oki ad labükön lifastipis gudikum lödanes zifas menafulik. Karierk omik ädulon degyels lul, dü kels bumots patädik oma päbumons da Zäneda-Yurop, Lindän, Rusän (e bumot bal in Nolüda-Merop, e nog bal in Sulüda-Merop). Äbinom i zifidesinan, pänan, skulturan, lautan e disinan möbas nulädik.