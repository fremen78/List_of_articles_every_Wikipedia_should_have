Le Korbyuze (haqıyqıy atı: Charles-Édouard Jeanneret; 6 oktyabr, 1887 – 27 avgust, 1965) — shveycariyalı arxitektor, dizayner, jazıwshı hám súwretshi bolg'an. Ol búgingi kúnde kópshilikke belgili bolǵan xalıqaralıq stil - modernizm arxitekturasınıń tiykarın salıwshılardan esaplanadı. Shveycariyada tuwılıp, 1930-jıllarda Franciya puqaralıǵın alǵan. Onıń dóretiwshiligi yarım ásirge sozılǵan bolıp, onıń jaratqan imaratların Oraylıq Evropa, Hindistan, Rossiya, Arqa hám Qubla Amerikada tabıwǵa boladı. Ol úlken qalalarda jasawshılar ushın jaqsıraq sharayatlarǵa iye bolǵan úylerdi qurıw haqqında kóp oylaǵan hám bul jóneliste kóp jumıslar islegen. Le Korbuzye sonday-aq súwret salıwdı jaqtırǵan hámde mebellerdiń dizaynın jaratıwda óz uqıpların kórsetken.