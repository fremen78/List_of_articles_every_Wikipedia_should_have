Nkek ukwuuk ìre inu unye unye ya òchichit nriro òkup me emen lek inu ògat ugwem. Nkek ukwuuk môkọt ikup me emen lek mè ìyaka ire me inyọn̄ lek. Me lek ebi kè <mammals>, mè ebilene si, îre ukwuuk ogbaan̄ irọ nkek ukwuuk kiban̄. Nkek ukwuuk kiban̄ ìkikup me emen lek, òrere me irak akpalek mè irak ufuk unye mè irak <tissues> cha òkup me akpalek. Îre nkek ukwuuk yi okibeme akpalek mè ufuk unye mè <tissue> cha, mè otutuuk nriro cha òkup me emen lek ene. Ọmọ okikput lek nden̄, ejit mè òfùfuk [lungs]. Mebe ebilene kpekaan̄ nkek ukwuuk, kè akpalek kiban̄ òkup akpakpa. Îre ọmọ okirọ akpalek ibene igwuun̄.
Inu ògat ugwem kire ebi kè <mammals>, unọn inyọn̄, <reptiles> mè irin̄, ekaan̄ nkek ukwuuk kiban̄ me emen lek. Sà usini inu ògat ugwem kire atat, eferen̄, olọnjin mè uka ekaan̄ nkek ukwuuk kiban̄ me inyọn̄ lek. Me lek inu kechi, îre nchiaak nchiaak inu mè ikpọk ore nkek ukwuuk kiban̄.
Me lek ebilene, gwun̄ emanbe ayaya ìkikaan̄ ukwuuk 300, ire ike ema ekimin inin̄ ene, usini ukwuuk cha mêgbaan̄ igọm, inenire ukwuuk 206.