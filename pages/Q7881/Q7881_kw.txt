Kesweyth a eskern a-ji dhe'n korf yw korf eskern. Yma dhodho deyr sodhogeth. Ev a yll oberi avel defens dhe'n korf: an grogen benn, rag ensampel, yw defens dhe'n ympynnyon. Ev a yll bos framweyth dhe'n korf may hyllyn sevel yn ewn. An tressa yw bos keher stag war an eskern ha mellow yn agan eskern, ha drefen henna ni a yll gwaya agan korf. 
An korf eskern a ober war-barth ha'n keher, may hyll korf den po eneval gwaya. An kevreyth a gomprehend an eskern (avel framweyth), migorn (a wra junya an eskern) ha skennys (po giow). An korf denel a gomprehend 206 askorn, framweyth krev rag synsi an organow. Rag gwaya an korf eskern, re yw kavos kopel a geher dhe oberi warbarth. An korf eskern a'n jeves mygorn rag gwedhynder. Skethennow krev a wias yw migorn, ow kwitha an eskern warbarth, ha skennys a with an keher stag war an askorn. 
Yma dhe velldrosogyon, kepar ha ethgarrogyon (kevnis), hwesker ha krestenogyon, korf eskern a-ves, ha treweythyow, an eneval a yll skollya an korf eskern may hallo tevi unn aral.