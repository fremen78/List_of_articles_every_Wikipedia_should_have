O escleto (d'o griego < σκελετος (skeletos) "ixecau") u gosaralla (d'o latín < OSSUM) ye, en biolochía, una carcasa tierca que proporciona a protección y a estructura en muitos tipos d'animals, en particular os cordatos y os ecdisozoos. Os exoescletos son externos, y son tipicos de muitos invertebratos; contienen os teixitos tovos y organos d'o cuerpo, y, ya que no creixen, a mida que l'animal lo fa pueden desprender-sen periodicament ta tornar a formar-sen. Os endoescletos son internos, y son tipicos de muitos vertebratos; gosan estar rodiatos por a piel y a musculatura, encara que a sobén encluyen aintro suyo os organos vitals. Os endoescletos son puntos de fixación d'a musculatura; actuan como palanca ta o movimiento, y, en muitos animals, contienen miollo, o cual produce celulas sanguinias. Os escletos pueden estar mineralizatos u no: asinas, o escleto humán ye calcificato, mientres que los d'os tiburons son cartilachinosos, y pueden estar articulatos ta dar flexibilidat y movilidat, u bien tiercos ta dar resistencia estructural.


== Referencias ==


== Vinclos externos ==
 Se veigan as imáchens de Commons sobre o Escleto.