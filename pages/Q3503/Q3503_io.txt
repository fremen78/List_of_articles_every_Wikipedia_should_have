Kongo esas la 2ma maxim longa fluvio de Afrika dop Nilo, e la 2ma maxim granda del mondo segun volumino di aquo lansata aden l'oceano, dop Amazon. Ol ank esas la maxim profunda fluvio de la mondo, kun profundesi mezurita di 219,5 metri. Inkluzite rivero Lualaba, la sistemo Kongo-Lualaba-Chambeshi havas entote 4700 kilometri, esanta la 9ma maxim longa fluvio de la mondo.
An la Kongo-fluvio la misionario David Livingstone e jurnalisto Henry Stanley interrenkontris. Ta lasta enuncis la famoza historiala vorti: 'Doktoro Livingstone, me supozas.'