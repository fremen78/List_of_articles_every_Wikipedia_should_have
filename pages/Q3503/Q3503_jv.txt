Kali Kongo (kapungkur ingaran Kali Zaire) iku kali kang gedhé dhéwé ing Afrika kulon-tengah. Dawané watara 4,700 km (2,922 mil) ndadèkaké kali iki nomer loro gedhé dhéwé ing Afrika (sawisé Kali Nil). Kali lan anak-anak kali mili ngliwati alas udan kang jembaré nomer loro ing donya, (nomr siji ya iku alas udan Amazon ing Amérika Kidul). Kali iki uga dadi nomer loro ing donya babagan cacahing (volume) ilèn, sawisé kali Amazon, lan nomer loro uga ing babagan jembaré laladan ilén sawisé Amazon; laladan ilèné luwih jembar sethithik tinimbang Kali Mississippi. Amarga akèh pérangan kali iki kang dumunung ing laladan cedhak garis katulistiwa, ilèné dadi stabil, sebab paling sithik salah siji anak kaliné ana ing mangsa udan.
Kali Kongo éntuk jeneng saka karajan kuna, Kraton Kongo kang manggon ing tlatah muara kali iki. Nagara Républik Dhémokrasi Kongo lan Républik Kongo, kaloroné dumunung ana ing pinggir kali Kongo, lan dijenengaké miturut jenengé kali iki. Antara taun 1971 lan 1997 pamaréntah Zaire njenengaké Kali Zaire.


== Anak kali ==

Anak kali diurut saka muara mendhuwur.

Inkisi
Nzadi
Nsele
Bombo
Kasai
Fimi
Lukenie
Kwango
Sankuru
Likouala
Sangha
Ubangi
Giri
Uele
Mbomou
Luvua
Luapula


== Literatur ==
Sanajan ora dikutip kanthi terang-terangan, Kali Kongo minangka lokasi saka novèl Joseph Conrad's "Heart of Darkness" (terbit taun: 1902).


== Uga delengen ==


== Rujukan ==


== Wacan terusan ==
Tim Butcher: Blood River - A Journey To Africa's Broken Heart, 2007. ISBN 0-7011-7981-3
H. Winternitz, East Along the Equator: A Journey up the Congo and into Zaire (1987)


== Pranala njaba ==
Bibliography on Water Resources and International Law Archived 2011-02-09 at the Wayback Machine. * Information and a map of the Congo's watershed Archived 2005-12-19 at the Wayback Machine.
Map of the Congo River basin at Water Resources eAtlas Archived 2007-12-27 at the Wayback Machine.