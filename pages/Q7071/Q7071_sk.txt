Li Po alebo Li Paj (čín. 李白 – Li Po/Li Paj, pchin-jin: Lǐ Bó/Lǐ Bái) (* asi 701 – † 10. november 762, v Süan-čchengu, provincia An-chuej) bol klasický čínsky básnik obdobia Tchang. V Japonsku je známy ako Rihaku.
Krása jeho poézie je odzbrojujúca a obsahuje katarzné prvky. Využíval ako nikto iný svoju unikátnu tvorivú inteligenciu a predstavivosť. Objavoval prekvapujúce riešenia v rámci tradičných poetických foriem, sám je pokladaný za vrcholného básnika klasickej formy, ktorú doviedol k dokonalosti.
Angažoval sa aj politicky a na konci svojho života bol nútený uchýliť sa do ústrania vďaka dvorným pletkám na cisárovom dvore.
Bol veľmi známy svojou náklonnosťou k alkoholu, čo mu však neuberalo na talente a schopnostiach hneď vytvárať majstrovské diela. Existuje o ňom množstvo legiend, vrátane smrti, keď sa vraj opitý pokúšal objať mesiac v rieke.


== Iné projekty ==

 Commons ponúka multimediálne súbory na tému Li Po


== Externé odkazy ==
Životopis s niekoľkými obrázkami a ukážkami básní


== Poznámky ==
Li Po o zobrazený vo Wu-šuang pchu