Armastuz om mujand, harakterine ristitun täht, süvä siduz toiženke ristitunke vai objektanke, süvän simpatijan mujand.
Armastuz kaclese mugažo kuti filosofine kategorii — subjektine pidand, intimine mujand armastusen objektale. Armastuz om ozan kaikiš tarbhaižemb subjektivine indikator.
Armastuz om üks' fundamentaližiden i ühthižiden temoiden mail'man kul'turas i čomamahtos. Sekoimižed armastuses i sen analiz nägusen ladus puttas jo amuižiš filosofižiš sistemoiš i literaturižiš muštnikoiš.
Amuižed grekalaižed erištiba armastusen toižendoid: kanzas («storge»), sebranikoiden keskes («filija»), romantine armastuz («eros») i ičtazandmižen armastuz («agape»).
Mel'dünd om lühüdaigaine mujand i armastusen naceine edelkävui. Vastal'ne armastusele mujand om nenalöudand, mugažo üks'kaikižuz. Armastuz om koumen hüvän keskes hristanuskondas (uskond, toiv, armastuz).


== Armastushe sidodud vepsän muštatišed ==
Erased muštatišed oma ottud «Mi meles, se i keles»-kogodusespäi.

Anopespäi armastust, ku habaižes puspäi lämäd.
Armaz kuti hahk lambaz verhas läväs.
Armhemb ičtaiž ei ole nikeda.
Hambhan kibu da mel'heižen kibu oma ühtejiččed.
Ičeiž mad armhembad, ičeiž mecad čomembad.
Kodine ei ole korged, a armaz.
Kus kibed, sid' i käded, kus armaz, sid' i sil'mad.
Mel'hižen mehenke i kuzen al om čoma.
Radod ei ole — ka laps' tege, hol't ei ole — ka drug tege.
Rahvahale — paha, a ičeleiž armaz.
Solatomad särpta da ei mel'hišt čukoida.
Äi om hüvid, da vähä om armhid.


== Homaičendad ==