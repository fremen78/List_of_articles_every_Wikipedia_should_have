Clara Luise Bryld (født 2. september 1983 på Frederiksberg i København[kilde mangler]), bedre kendt som Clara Bryld, er en dansk sanger, pianist, sangskriver/komponist og musikunderviser.


== Liv og karriere ==
Clara Bryld udgav sit debutalbum On Your Wall i 2010 (Divine Records), indspillet i samarbejde med guitarist Christian Bluhme. I 2011 blev On Your Wall tildelt en præmiering på 75.000 kr. fra Statens Kunstfond og i samme år nomineret til en Danish Music Award Jazz i kategorien Årets Danske Crossover Jazzudgivelse.
I 2016 fulgte opfølgeren Time Turbulence (Gateway Music), indspillet i samarbejde med musiker Emil Jensen.
I 2022 udkom Poems Of A Decade (Luise Music) - en samling nyere og ældre sange, indspillet og produceret af Clara Bryld under coronakrisen. Albummet blev i 2022 nomineret til en Danish Music Award Jazz i kategorien Årets Vokaljazzudgivelse.
Efter studentereksamen fra Christianshavns Gymnasium færdiggjorde Clara Bryld i 2012 en kandidatuddannelse (cand.musicae) som sanger/musiker og komponist fra Rytmisk Musikkonservatorium (RMC). Udover sit virke i Danmark har hun spillet koncerter og turneret i lande som Vietnam, Argentina, USA, Norge og Tyskland. Hun har bl.a. samarbejdet med musikere som Efterklang (DK), Django Bates (UK), Henry Grimes (US), Hannah Schneider (DK), Tobias Trier, CS Nielsen samt filminstruktørerne Nicole N. Horanyi, Mette Carla Toft Albrechtsen, Andreas Koefoed og lyriker Christel Wiinblad.
Som musikunderviser i sang, kor, sangskrivning, klaver, hørelære, musikteori og band (sammenspil) har hun været ansat som højskolelærer på Musik og Teaterhøjskolen (2016-2017), Jyderup Højskole (2017-2018) og Den Rytmiske Højskole (2019-2020). Fra 2020 har hun været ansat på Sankt Petri Musikskole og Sankt Petri Skole i indre København, hvor hun underviser i solosang, kor, klaver og elementær musikforståelse.
Clara Brylds morfar Andreas Larsen, også kaldet "Gnisten", var organist i Herlufsholm Kirke (1938-1988) og indenfor samme periode musiklærer på Herlufsholm. Han lærte sin ældste datter, den klassiske filolog Clara Elisabet Bryld, kaldet Clarissa, at spille klaver. Som voksen sendte Clara Elisabet Bryld sine tre døtre, herunder Clara Bryld, til at synge i kor i Frederiksberg Kirke. Clara Bryld begyndte som 5-årig desuden på moderens opfordring at spille klassisk klaver. Hendes musikalske barndom var dermed præget af klassisk musik, indtil hun i teenageårene begyndte at interessere sig for improvisation, jazz, rock, pop, soul m.fl. samt poesi og tekstskrivning. Clara Brylds far er historikeren Claus Bryld.


== Diskografi ==


=== Som solist ===
2010 - On Your Wall
2016 - Time Turbulence
2022 - Poems Of A Decade


=== Medvirker på ===
2007 - Efterklang: Parades
2008 - Django Bates & StoRMChaser: Spring Is Here, Shall We Dance?
2008 - Lima Lima: Oh Mighty Thought Control
2011 - Hannah Schneider - Window Sessions
2011 - When Saints Go Machine - Konkylie
2011 - Johanna Elina - Our Garden
2012 - Tobias Trier - Elektrisk Regn
2012 - Diverse Kunstnere - Ti
2012 - The Act of Killing - Filmsoundtrack
2013 - Peder: Ghost Of A Smile
2013 - Efterklang & Copenhagen Phil - The Piramida Concert
2015 - Kværn - Turen Ned Af Trappen
2020 - CS Nielsen - Pilgrims


== Referencer ==


== Eksterne henvisninger ==
Hjemmeside
Clara Bryld på Discogs
https://www.nordicmusiccentral.com/all-news-and-reviews/clara-bryld-denmark-rock-stars-single-track-from-forthcoming-album/
https://pov.international/kulturlisten-6/
https://lovecopenhagen.com/clara-bryld-koebenhavnersnuden-402/
https://politiken.dk/kultur/musik/cd-beat/art5719433/Gammeldags-popsj%C3%A6l-synger-om-den-sv%C3%A6re-k%C3%A6rlighed-og-det-truede-klima
https://faa.dk/artikel/clara-bryld-sv%C3%A6rmer-for-sp%C3%A6ndende-lydbilleder
https://politiken.dk/kultur/musik/cd-beat/art4986399/F%C3%A5-danske-kvindestemmer-kan-n%C3%A5-Tina-Dickow