Ljubav može opisivati snažan osećaj privrženosti. U govoru obično označava međuljudsku ljubav, međutim ona može označavati ljubav prema državi, cilju, sportu itd. Međuljudska ljubav je odnos između dve osobe veći od same naklonosti jedne prema drugoj, te je usko vezana sa međuljudskim odnosima (ljubav između članova porodice, prijatelja i sl.). Neuzvraćena ljubav se odnosi na one osećaje ljubavi koji nisu recipročni. Isto tako postoje mnogi psihološki poremećaji kao što je erotomanija.
Neki elementi koji su često prisutni u međuljudskoj ljubavi su: 

naklonost – međusobno uvažavanje;
privrženost – zadovoljavanje osnovnih emocionalnih potreba;
altruizam – međusobna nesebičnost;
uzvraćanje – obostrana ljubav;
vezanje – želja za očuvanjem ljubavi;
emocionalna intimnost – deljenje emocija i osećaja;
prijateljstvo – prijateljski duh; porodična povezanost;
strast – seksualna želja;
psihička intimnost – deljenje intimnog osobnog prostora;
lični interes – želja za nekom nagradom;
uslužnost – želja za međusobnim pomaganjem.
Susane i Clyde Hendrick razvili su skalu ljubavnih odnosa baziranu na John Alan Leeovoj teoriji zvanoj Stilovi ljubavi, u kojoj je međuljudski ljubavni odnos podeljen u šest delova:

Eros – strasna, fizička ljubav bazirana na fizičkom izgledu;
Ludus – ljubav se shvata kao igra te je zabavna;
Storge – nežna ljubav koja se sporo razvija bazirajući se na sličnosti;
Pragma – pragmatična ljubav;
Manija – visoko emocionalna, nestabilna ljubav, stereotip romantične ljubavi;
Agape – nesebična, altruistična, duhovna ljubav.
Istraživači Hendrick su otkrili da su muškarci više ludični i manični, dok su žene više storgične i pragmatične.


== Misticizam i ljubav ==
U mnogim mističkim filozofskim, vjerskim ili teozofskim pravcima, pojam Božanske ljubavi je veoma izražen kao centralna tačka mističkog učenja i življenja, često izraženo putem repetitivnih molitvi, koreografije, i obreda.


== Relevantni članci ==
Filozofija
Psihologija
Sufizam
Tasavuf


== Eksterni linkovi ==

"Volim te" na različitim jezicima
Definicija ljubavi
The Science of Love Arhivirano 2006-02-16 na Wayback Machine-u
Top 150 Definitions of Love
Love in Judaism
Zaolian (早恋) on Chinese Wikipedia
Diskurs o tom što je ljubav Arhivirano 2007-02-26 na Wayback Machine-u