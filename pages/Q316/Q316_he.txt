אור יזרעאלי (נולד ב-אוגוסט 1982) הוא עיתונאי ואיש תקשורת ישראלי. שימש כעורך הראשי של אתר סרוגים במשך כ-4 שנים.


== ביוגרפיה ==
יזרעאלי גדל בנוה דקלים שבגוש קטיף. שירת כלוחם ומפקד בגדוד שמשון. הוא בוגר מדעי החברה והרוח עם התמקדות במדעי המדינה ויחסים בינ"ל מהאוניברסיטה הפתוחה ובוגר קורס עיתונאות של מקור ראשון.
בשנת בשנת 2010 החל את דרכו העיתונאית בעיתון גושפנקה המקומון של גוש עציון. לאחר מכן החל לכתוב גם בעיתון הסטודנטים של האוניברסיטה הפתוחה: "אופס". שם פרסם כתבות וטור אישי.
בשנת 2012 החל ככתב מגזין ושכונות בעיתון ידיעות ירושלים. באותה שנה פרסם ספר ביכורים בשם: "עזה כמוות אהבה". סיפורים פרי עטו פורסמו גם באתר יקום תרבות.
בשנת 2013 החל לעבוד בערוץ הכנסת כתחקירן, עורך תוכן וכתב דתות. לאחר מכן מונה לכתב פוליטי-פרלמנטרי של הערוץ.
באותן שנים היה בעל טור קבוע אתר nrg ופרסם טורים באתרים שונים: סרוגים, וואלה, ניוז 1, צו פיוס ועוד.
משנת 2019 מונה לעורך הראשי של אתר סרוגים. יזרעאלי, הגיש באתר הסכת בשם: "צוללים לישראליות". בשנת 2022 דווח על סיום תפקידו באתר. מאוגוסט 2022 הוא משמש כדובר המועצה האזורית גוש עציון.


== ספריו ==
עזה כמוות אהבה,2021
שירה לוגמים בכפית, הוצאת ביטאון שירה, 2024


== קישורים חיצוניים ==
 אור יזרעאלי, ברשת החברתית פייסבוק
 אור יזרעאלי, ברשת החברתית אקס (טוויטר)


== הערות שוליים ==