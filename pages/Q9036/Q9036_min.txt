Nikola Tesla adolah saurang panamu, fisikawan, teknisi mekanika, jo teknisi listrik Serbia-Amerika. Inyo tanamo dek karano kontribusinyo dalam mandesain sistem kalistrikan arus bolak-balik (AC).
Lahia jo gadang di Kakaisaran Austria, Tesla manyalasaian pandidikannyo dalam bidang teknik jo fisika tahun 1870-an. Inyo sempat pulo bakarajo dalam bidang telefoni pado awa 1880-an sarato jo di Continental Edison dalam bidang industri tanago listrik. Inyo pindah ka Amerika Serikat tahun 1884 dan nantinyo inyo dinaturalisasi manjadi warga negara. Inyo sempat  di Edison Machine Works di New York City sabalum mamutuihan kalua. Dengan bantuan partner untuak pambiayaan jo pamasaran ide-idenyo, Tesla mandirian laboratorium di New York untuak mangambangkan babagai paralatan kayu jo mekanik. Motor induksi arus bolak-balik buatannyo jo paten polifasa bolak-baliknyo dilisensi dek Westinghouse Electric pada tahun 1888. Tesla mancubo untuak mangambangkan panamuan nan dapek dipatenkan jo dipasarkan, Tesla malakukan babagai eksperimen jo osilator/generator mekanik, tabuang lucutan listrik, jo pencitraan X-ray.
Pado tahun 1890-an, Tesla mancubo untuak mangambangkan panarangan nirkabel jo distribusi tanago listrik nirkabel dalam pacuboan tanago bafrekuensi tinggi di New York jo Colorado Springs. Pado tahun 1893, inyo mangatoan bahwasanyo ado kamungkinan dalam pambuatan komunikasi nirkabel dengan alat buatannyo. Tesla mancubo untuak mambueknyo manjadi nyato dalam proyek Wardenclyffe Tower, sabuah pamancar tanago jo komunikasi nirkabel antarbenua, namun kahabisan dana sabalum sempat manyalasaiannyo.
Tesla maningga di New York City bulan Januari 1943. Hasia karyanyo manjadi indak jaleh sasudah inyo maningga, namun pado tahun 1960 Konferensi Umum mengenai Berat jo Ukuran manamoi satuan SI dari densitas fluks magnetik jo tesla untuak manganang namonyo. Namanya mulai bangkit kembali sejak tahun 1990-an.


== Maso ketek ==

Nikola Tesla talahia sabagai etnis Serbia di desa di Smiljan, Lika, Kekaisaran Austria (kiniko banamo Kroasia) pado tanggal 10 Juli 1856.. Ayahnyo, Milutin Tesla, adolah saurang Pendeta Ortodoks. Ibu Tesla, Đuka Tesla (née Mandic), nan ayahnyo saurang pendeta Ortodoks juo,  mampunyoi bakat untuak mambuek alaik karajinan rumah, paralatan mekanik, jo kamampuan untuak manghafal puisi epik Serbia. Đuka indak pernah manarimo pendidikan formal. Nikola (nama panggilan sewaktu kecil) mampunyoi bakaik memori eidetik jo kamampuan kreatif dari genetika sarato jo pangaruah ibunyo. Nenek moyang Tesla berasal dari bagian barat Serbia, dekat Montenegro.
Tesla adolah anak kaampek dari limo basaudara. Inyo mampunyoi kakak banamo Dane jo tigo saudara padusinyo, Milka, Angelina dan Marica. Dane tewas dalam kacelakaan bakudo katiko Nikola Tesla baumua limo tahun. Pado tahun 1861, Tesla manganyam pandidikan di sekolah dasar di Smiljan di mano inyo balajar bahasa Jerman, aritmetika, jo agama. Pado tahun 1862, kaluarga Tesla pindah ka Gospic, Lika, di mano ayah Tesla bakarjo sabagai saurang pendeta. Nikola manyalasaikan sekolah dasar, kamudian sekolah manangah.
Pado tahun 1870, Tesla pindah ka Karlovac di bagian utara untuak manampuah sekolah manangah ateh di Gymnasium Karlovac. Kelasnyo manggunoan bahasa Jerman sabagai pangantar karano sakolahnyo iko barado di dalam Militärgrenze Austria-Hungaria.
Tesla kamudian manulih bahwasanyo inyo baminaik jo demonstrasi kalistrikan dek profesor fisikanyo. Tesla mancataik bahwa demonstrasi "fenomena misterius" iko mambueknyo nio tau labiah lanjuik manganai gaya iko. Tesla mampu manghituang kalkulus integral dalam kapalonyo, sahinggo gurunyo mangiro bahwa inyo mancontek. Inyo manyalesaikan maso sakolah dalam tempo tigo tahun, lulus pado tahun 1873.
Pado bulan Januari 1880, duo paman Tesla mangumpuaan cukuik pitih untuak mambantu inyo maninggaan Gospic untuak Praha untuak inyo baraa. Sayangnyo, inyo tibo talambek untuak mandaftar di Universitas Charles-Ferdinand; inyo indak pulo pernah baraja bahaso Yunani, mato kuliah nan diwajibkan; dan inyo buta pulo samo bahasa Ceko. Tesla, bagaimanopun, manghadiri kuliah filsafat di universitas sabagai auditor dan inyo indak manarimo nilai untuak kahadirannyo tasabuik.


== Awa karir ==
Pado tahun 1881, Tesla pindah ka Budapest untuak bakarajo di bawah Ferenc Puskas di parusahaan telegraf, Budapest Telephone Exchange. Sasampainyo disinan, Tesla manyadari bahwa parusahaan dalam maso pambangunan, manuruik inyo indak fungsional, sahinggo inyo bakarajo sabagai juru Telegraph di Kantua Pusat sabagai gantinyo. Dalam babarapo bulan, Budapest Telephone Exchange manjadi fungsional, kamudian Tesla dialokasikan ka posisi listrik utamo. Salamo maso karajanyo, Tesla mambuek banyak pabaikan paralatan Central Station jo mangaku alah disampuranoan telepon repeater atau panguek, nan indak pernah dipatenkan atau dijelehan ka publik.


== Bakarajo untuak Edison ==
Pado tahun 1882, Tesla mulai bakarajo untuak [Kontinental Edison] Parusahaan di Prancis, marancang jo mambuek pabaikan untuak paralatan listrik. Pado bulan Juni 1884, inyo pindah ka New York City, di mano inyo disewa dek Thomas Edison bakarajo untuak nyo di Edison Machine Works. Karya Tesla untuak Edison mulai dengan teknik elektro nan saderhana jo capek bakambang untuak mamacahkan masalah nan labiah sulik.
Tesla ditawari tugas sapanuahnyo mandesain ulang generator arus saarah pado Parusahaan Edison. Pado tahun 1885, inyo mangatoan bahwa inyo dapek mandesain ulang Edison nan indak efisien motorik jo generator, mambuek pabaikan dalam layanan jo ekonomi. Manuruik Tesla, Edison mangatoan, "Ado limo puluah ribu dolar untuak Anda-jiko Anda dapek malakukannyo", iko alah dicatat sabagai panyataan aneh dari Edison nan parusahaannyo adolah pilik jo gaji. Sasduah sabulan bakarajo, Tesla mamanuahi tugas jo batanyo tentang pambayaran. Edison, mangatoan bahwa inyo hanyo bacanda, dengan bakato, "Tesla, Anda indak mangarati humor Amerika kami." Sabaliaknyo, Edison manawarkan kanaikan gaji dari US$ 10 per minggu manjadi US$ 18 per minggu; Tesla manolak tawaran itu dan sagera mangundurkan diri.


== Karir jo prestasi ==
Paten Tesla jo karajo teorinyo marupoan dasa dari daya listrik arus bolak-balik (bahaso Inggris: Alternating Current, AC) modern termasuk distribusi daya polyphase, jo motor AC, nan inyo umumkan pado Revolusi Industri Kaduo. Sasudah pandemonstrasian komunikasi tanpa kabel pada 1893 jo mamanangkan "Parang Arus", Tesla dianggap sabagai salah ciek teknisi listrik AS terhebat. Tesla mampunyoi pangalaman di telepon jo teknik elektro sabalum baimigrasi ka Amerika Serikat pado tahun 1884 untuak bakarajo jo Thomas A. Edison di New York City. Inyo sagera mamutuskan kalua, dengan pitih para investor inyo manyiapkan laboratorium jo parusahaan untuak mangambangkan babagai parangkek listrik. Karano inyo mako dipatenkan AC motor induksi jo transformator nan dilisensi dek George Westinghouse , nan manyewo Tesla untuak wakatu nan singkek sabagai konsultan. Karyanyo pado tahun-tahun formatif pambangunan tanago listrik talibaik pulo dalam pajuangan korporasi antaro mambuek arus bolak-balik atau arus saarah standar transmisi listrik, disabuik sabagai Parang Arus. Tesla pai untuak mangaja ide-idenyo pancahayoan nirkabel jo distribusi listrik di tegangan tinggi, eksperimen listrik frekuensi tinggi di New York jo Colorado Springs dan mambuek awa (1893) panyataan tentang kamungkinan komunikasi nirkabel dengan parangkek nyo. Inyo mancubo untuak manempatkan ide-ide untuak panggunoan praktis dalam upayo naas nyo di transmisi nirkabel antar, nan alum salasai Wardenclyffe Menara proyek. Di laboratorium, inyo malakukan pulo babagai eksperimen dengan mekanik osilator / generator, tabung debit listrik , jo pencitraan X-ray awal. Inyo bahkan mambangun sabuah parahu nan dikandalian nirkabel, salah ciek nan partamo nan pernah dipameran.
Tesla tanamo dek karano prestasi jo kacakapan mamainkan patunjuakan, akhianyo sabagian masyarakaik Amerika manyabuiknyo sabagai " ilmuwan gilo . " Dari hak paten mambueknyo mandapekkan sajumlah pitih nang banyak, banyak nan digunoan untuak mambiayai proyek-proyek saurang diri dengan babagai tingkek kabarhasilan. Sabagian gadang maso pensiunnyo dihabihan dalam sarangkaian di hotel New York. Inyo maningga pado 7 Januari 1943. Karyanyo talupoan, relatif indak dikana sasudah kamatiannyo, tatapi pado tahun 1960 Konferensi Umum tentang Beraik jo Ukuran banamo Unit SI magnetik kerapatan fluks tesla diterapkan untuak manghormatinyo. Paninggalan Tesla alah mangalami kabangkitan minat dalam budaya populer samajak tahun 1990-an.


== Rujuakan ==