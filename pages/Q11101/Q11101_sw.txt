Milango ya fahamu ni ogani za mwili zinazoturuhusu kujua mazingira yetu. Mifano yake ni macho na masikio. Ni njia asili ya kutambua mtazamo au hisia.
Kibiolojia inaelezwa kuwa ogani yenye uwezo wa kupokea habari za nje ya mwili, kama vile nuru, sauti, halijoto, mwendo, harufu au ladha, na kuzibadilisha katika mishtuko ya umeme inayofikishwa kwa njia ya mfumo wa neva hadi ubongo.
Kama milango ya fahamu imeharibika, tunasema mtu ni kipofu, bubu au kiziwi, ana matatizo kuelewa mazingira yake sawa na jinsi wanavyoweza watu wengine.
Milango ya fahamu ni muhimu sana kwa Viumbe hai kutokana na kwamba inasadia kiumbe hai katika shughuli zake za kila siku, hasa katika kufatuta mahitaji muhimu (kwa Kiingereza yanaitwa Basic needs).


== Fahamu zetu ==

Mara nyingi watu hutaja fahamu tano(
) ambazo ni:

Kusikia ni fahamu ya sauti kupitia masikio
Kuona ni fahamu ya nuru kupitia macho
Kuonja ni fahamu ya ladha kupitia ulimi
Kunusa ni fahamu ya harufu kupitia pua
Mguso ni fahamu ya nyuso za vitu kupitia ngozi, hasa ya mkono
Hali halisi kuna fahamu zaidi:

Fahamu ya joto - baridi
Fahamu ya maumivu
Fahamu ya uwiano (inayotuwezesha kusimama, kutofautisha juu na chini)
Fahamu ya mwili wetu (inayotuwezesha kugusa pua wakati macho yamefungwa)


== Mfumo wa kibiolojia ya fahamu zetu ==
Ogani mbalimbali za mwili ziko tayari kupokea vichocheo kutoka mazingira yetu. 
Neva katika ogani husika zina uwezo wa kupokea vichocheo vya nje vinavyotafsiriwa katika ubongo kwa fahamu mbalimbali

vichocheo vya kikemia vinavyotuwezesha kuonja na kunusa
vichocheo vya nuru vinavyotuwezesha kuona
vichocheo vya halijoto vinavyotuwezesha kutofautisha joto na baridi
vichocheo vya shinikizo na mwendo
vichocheo vya athari hatari vinavyotafsiriwa na ubongo kwa maumivu au kichefuchefu
Wanyama pia wana ogani zinazowawezesha kutambua:

vichocheo vya kusumaku (kwa mfano ndege wanaohamahama mbali kila mwaka kwa kufuata uga wa sumaku wa dunia)
vichocheo vya umeme
vichocheo vya mnururisho sumakuumeme nje ya nuru ya kawaida, kwa mfano nyuki hutambua mawimbi ya urujuanimno yasiyoonekana na binadamu


== Picha za milango ya fahamu ==

		
			
			
		
		
			
			
		
		
			
			
		
		
			
			
		
		
			
			
		


== Marejeo ==