Leuweung atawa Wana hartina wewengkon nu miboga tatangkalan nu loba, biasana mangrupa bentukan alami dina jangka waktu nu kaitung lila (sahanteuna puluhan/ratusan taun).

Komunitas tatangkalan (vegetasi) ieu nutupan wewengkon nu lega tempat nyerep karbon dioksida, habitat sasatoan, modulator aliran hidrologis, jeung panahan taneuh, nu mangrupa salah sahiji aspék pangpentingna dina biosfir urang.					


== Panganteur ==
Leuweung bisa kapanggih di mana waé nu bisa miara tumuwuhna tatangkalan, iwal wewengkon nu mindeng teuing ngalaman kahuruan (alami), atawa di wewengkon nu lingkunganana geus kasilih ku prosés alami séjénna atawa ku manusa. Leuweung bisa ngandung rupa-rupa spésiés tatangkalan dina wilayah anu heureut (misalna di leuweung tropis), bisa ogé ngawengku wilayah anu lega tapi ukur boga sababaraha rupa spésiés (rada homogén, misalna taiga jeung leuweung konifér). Nya sacara umum mah, leuweung nu didominasi ku angiospermae sok beunghar spésiés-spésiésna, sedengkeun nu didominasi ku gymnospermae mah teu pati. Leuweung ilaharna mah jadi panyicingan rupa-rupa spésiés sato jeung tutuwuhan, nu mibanda biomassa per unit legana leuwih luhur batan tipe vegetasi lian. Biomassa ieu lolobana tumuwuh di jero taneuh, dina sistim akar (di antarana salaku hasil dekomposisi). salah sahiji komponén kai nyaéta lignin, nu alon pisan dekomposisina batan bahan organik lianna samodél selulosa atawa karbohidrat.

Bioma-bioma leuweuh nu utama di antarana:

leuweung hujan (tropis jeung sedeng)
taiga
temperate hardwood forest
leuweung garing tropis


== Klasifikasi ==

Leuweung bisa digolongkeun ku cara nu béda-béda, di antarana dumasar bioma.

Leuweung boréal nu nempatan zona subarctic nu umumna dieusi ku tatangkalan daun-jarum. Zona sedeng ngarojong boh leuweung deciduous (misalna leuweung deciduous sedeng) jeung leuweung evergreen (misalna leuweung hujan sedeng).
Leuweung tropis jeung subtropis, kaasup leuweung hujan tropis, leuweung baseuh tropis sarta leuweung garing tropis.
Fisiognomi ngagolongkeun leuweung dumasar struktur fisik atawa hambalan-hambalan tumuwuhna.
Leuweung bisa ogé digolongkeun leuwih husus dumasar tatangkalan nu dominan.


== Ngokolakeun leuweung ==
Ngulik leuweung sacara ilmiah disebutna ékologi leuweung, sedengkeun ngokolakeun leuweung katelahna kaleuweungan (? huahua... kehutanan, forestry), nu mimindengna ditujukeun kana ékstraksi sumberdaya nu sifatna sustainable, mayeng. Para ahli ékologi leuweung museurkeun kana pola jeung prosés leuweung, nu tujuana pikeun ngagali hubungan sabab-balukar. Ana para ahli kehutanan, fokusna téh kana ékstraksi ngala kai jeung silviculture, kaasup régenerasi jeung prosés tumuwuhna tangkal.
Leuweung bisa rusak alatan dituaran, kahuruan, hujan asam, hérbivora, jeung kasakit. Utamana di Indonésia, karuksakan leuweung téh lolobana alatan dibukbak diala kaina, dikonversi jadi lahan tani, kebon kalapa sawit, padumukan jalma, jeung industri bari teu kakontrol, nu antukna, balukarna, jadi mamala pikeun urang urang kénéh.


== Baca ogé ==


=== Umum ===
Biosfir
Suksési ékologis
Sakola Leuweung
Tangkal
Leuweung hujan
Leuweung tutupan
vegetasi


=== Kagiatan nu patali jeung leuweung ===
Deforestasi
Rékayasa leuweung
Réforestasi


=== Leuweung dumasar nagara ===
Leuweung di Indonésia
Leuweung di Swédia
Leuweung di Inggris
Leuweung Nasional AS


=== Béréndélan ===
Daptar leuweung


== Sumber rujukan ==
Forest, Wikipédia édisi basa Inggris per 19 Oktober 2005


== Dicutat tina ==