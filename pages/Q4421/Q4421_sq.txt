Pylli është një zonë e madhe e mbizotëruar nga pemët.  Qindra përkufizime më të sakta të pyjeve përdoren në të gjithë botën, duke përfshirë faktorë të tillë si dendësia dhe lartësia e pemëve, përdorimi i tokës, gjendja ligjore dhe funksioni ekologjik.    Sipas përcaktimit të përdorur gjerësisht nga   Organizata e Ushqimit dhe Bujqësisë, pyjet mbulojn (15 milion milje katror) ose afërsisht 30 përqind e sipërfaqes së tokës në botë në vitin 2006.  
Pyjet janë ekosistemi mbizotërues tokësor i planetit tonë, dhe shpërndahen në të gjithë globin.  Pyjet përbëjnë 75% të prodhimit parësor bruto të biosferës së Tokës dhe përmbajnë 80% të biomasës bimore të Tokës. Prodhimi parësor neto vlerësohet në 21.9 gigatonnes karbon në vit për pyjet tropikale, 8.1 për pyjet e buta dhe 2.6 për pyjet boreale.  
Pyjet në gjerësi dhe lartësi të ndryshme formojnë ekozona të ndryshme: pyje boreale rreth poleve, pyje tropikale rreth Ekuatorit, dhe pyje të buta në gjerësi të mesme gjeografike. Zonat me lartësi mbidetare më të larta kanë tendencë të mbështesin pyje të ngjashme me ato në gjerësi më të madhe, dhe sasia e reshjeve gjithashtu ndikon në përbërjen pyjore. 
Shoqëria njerëzore dhe pyjet ndikojnë në njëra tjetrën në mënyra pozitive dhe negative.  Pyjet ofrojnë shërbime ekosistemi për njerëzit dhe shërbejnë si atraksione turistike. Pyjet gjithashtu mund të ndikojnë në shëndetin e njerëzve. Aktivitetet njerëzore, përfshirë prerjen e burimeve pyjore, mund të ndikojnë negativisht në ekosistemet pyjore. 


== Përkufizimi ==
Megjithëse fjala pyll përdoret zakonisht, nuk ka ndonjë përcaktim të saktë të njohur botërisht, me më shumë se 800 përkufizime të pyjeve të përdorura në të gjithë botën.  Megjithëse një pyll zakonisht përcaktohet nga prania e pemëve, nën shumë përkufizime edhe një zonë plotësisht pa pemë ende mund të konsiderohet një pyll nëse aty rriteshin pemë në të kaluarën, do të rrisë pemë në të ardhmen,  ose është caktuar ligjërisht si pyll pavarësisht nga lloji i bimësisë.   
Sipas përkufizimeve të përdorimit të tokës, ekziston një ndryshim i konsiderueshëm se ku pikat e ndërprerjes ndodhen midis një pylli, mali dhe savane. Sipas disa përkufizimeve, pyjet kërkojnë nivele shumë të larta të mbulesës së lëndës drnore (të pemëve), nga 60% në 100%,  duke përjashtuar savanat dhe tokat pyjore në të cilat pemët kanë një mbulesë të ulët. Përkufizime të tjera i konsiderojnë edhe savanat si një lloj pylli, dhe përfshijnë të gjitha zonat me masë drunore (pemë) mbi 10%.  


== Shih edhe ==
Pylltaria
Pyjet tropikale
Pyjet e Kosovës
Pyjet e Vjenës
Dita Ndërkombëtare e Pyjeve


== Referime ==


== Lidhje të jashtme ==
Forests in danger
Intact Forests with maps and reports
Global Forest Resources Assessment 2005 by the Food and Agriculture Organization
CoolForests.org – Conservation Cools the Planet
Forest area is land under natural or planted stands of trees of at least 5 meters in situ, whether productive or not, and excludes tree stands in agricultural production systems
Forest area (sq. km)  data from the World Bank's World Development Indicators, made available by Google
Luck Baker, Andrew (18 nëntor 2008). "The first forests – Discovery 2008". BBC Online (në anglisht).
"The World's 10 Most Threatened Forest Hotspots" (në anglisht). Conservation International. 2 shkurt 2011.
Wilhelm Schlich and Gifford Pinchot (1911). "Forests and Forestry" . Encyclopædia Britannica (11th ed.).