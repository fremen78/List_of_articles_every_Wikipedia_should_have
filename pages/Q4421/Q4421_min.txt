Utan adolah area daratan nan ditumbuahi banyak pohon. Ado ratusan definisi utan nan dipakai di saluruah dunia, bagantuang pado faktor nan malakek cando karapatan pohon, tinggi pohon, panggunoan lahan, parizinan, sarato fungsi ekologi.  Organisasi Pangan jo Agrikultur (FAO) manjalehan basonyo utan adolah sabidang tanah nan mampunyoi laweh dari 0,5 hektar sarato ditumbuahi banyak pohon nan tingginyo labiah dari 5 meter jo kanopi nan manutuik labiah dari 10 persen lahannyo. Itu indak tamasuak lahan nan digarap untuak agrikultur atau pamakaian urban lainnyo.
 Mamakai definisi tasabuik, ado 4,06 miliar hektar atau kiro-kiro 31 persen area farek di saluruah dunia pado taun 2020. Samantaro ,manuruik Undang-Undang tetang Kehutanan Nomor 41 Tahun 1999, definisi utan adolah suatu kasatuan ekosistem babantuak hamparan lahan barisi sumber dayo alam hayati nan didominasi pohon-pohon dalam kalompok alam ingkuangan nan satu jo lainnyo indak dapek tapisahkan.
Utan marupokan ekosistem darek nan paliang dominan di bumi dan taseba di saluruah dunia. Labiah dari satangah utan dunia talatak di hanyo limo nagara (Brazil, Kanada, Cino, Rusia, jo Amerika Serikat). Lahan utan paliang banyak ditamukan di daerah tropis, kiro-kiro 45 persen.


== Rujuakan ==


== Pautan lua ==

 Media tantang Utan di Wikimedia Commons