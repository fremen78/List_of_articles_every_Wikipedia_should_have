Cecilie Skog (født 1974) er en norsk fjellklatrer og ekspedisjonsfarer kjent for sine turer til Mount Everest, K2, Sydpolen og Nordpolen. Hun ble den første kvinne som nådde disse «tre polene» og Seven Summits. Hun er forfatter av flere bøker.
Skog er utdannet sykepleier og har studier i friluftsliv ved Høgskulen i Volda. Hun har flere års erfaring som fjellfører i Sunnmørsalpene, brefører i Briksdalen og breinstruktør for Den Norske Turistforening. Hun ble den første kvinne som fullførte Seven Summits, i tillegg til «de tre poler». Hun ble den andre norske kvinnen til å bestige Mount Everest (2004) og den tiende kvinne i verden som nådde toppen av K2 (2008).


== Forfatterskap ==
Cecilie Skog har gitt ut flere bøker om friluftsliv og klatring: Cecilie Skog og de tre polene (2006), Til Rolf – tusen fine turer og én trist (2009), Antarktis, 71 dager – 1800 kilometer og én million tanker (2011) og Et friluftsliv (2014). I 2021 ga hun ut barneboka Kom, bli med ut.
Hun har også deltatt i TV-programmer. Blant annet i reiseprogrammer som Drømmeturen (2013–2014) på NRK, Tjukken og Lillemor (2015), med Truls Svendsen, på TV 2 og Familiefryd (2016) på NRK. I 2010 var hun deltaker i TV 2s Skal vi danse.


== Privatliv ==
Skog var gift med fjellklatrer Rolf Bae frem til han omkom under en klatreekspedisjon i K2 i 2008. Hun var selv med på ekspedisjonen.
Fra 2014 til 2019 var hun samboer med Aleksander Gamme. De har to døtre sammen.


== Ekspedisjoner ==
1996: Mont Blanc
2003: Shisa Pangma (stoppet ved 7 400 moh), Cho Oyu
2004: krysset Grønland-610 km
2005: K2 (stoppet ved 7300 moh), Sydpolen.
2006: Nordpolen
2008: K2
2010: Antarktis
2011: Nordpolen om sommeren
2011: Manaslu
2012: Lhotse


== Referanser ==


== Eksterne lenker ==
(en) Cecilie Skog – kategori av bilder, video eller lyd på Commons 
(en) Cecilie Skog på Internet Movie Database 
(no) Cecilie Skogs hjemmeside (arkivert versjon)
(no) Cecilie Skog om polturene (Aftenposten nettprat, 2006) (arkivert versjon)