Johann Wolfgang von Goethe (født 28. august 1749 i Frankfurt am Main i Tyskland, død 22. mars 1832 i Weimar) var en tysk dikter, forfatter, humanist og naturvitenskapsmann. Som forfatter var Goethe en av de mest ruvende skikkelser i tysk litteratur og europeisk romantikk i det attende og nittende århundre. Goethes Faust regnes som et av de fremste verkene i tysk litteratur.


== Biografi ==
Goethe ble født i Frankfurt am Main. Hans far, Johann Caspar Goethe, var en betydningsfull og velstående jurist, som personlig overvåket sønnens tidligste skolegang. Den unge Goethe studerte ved universitetene i Leipzig og Strasbourg, og begynte å praktisere som advokat i 1772 i Wetzlar. På invitasjon fra Karl August, hertug av Sachsen-Weimar, flyttet han i 1775 til Weimar, hvor han innehadde flere politiske embeter og ble hertugens fremste rådgiver. Fra 1786 til 1788 reiste han i Italia, og var leder for det hertugelige teatret i Weimar. Han deltok i krigen mot Frankrike og innledet et vennskap med Friedrich Schiller som varte til dennes død i 1805. I 1806 giftet han seg med Christiane Vulpius. Fra omkring 1794 viet han seg stort sett til litteraturen, og etter et meget langt og produktivt liv døde han i Weimar.
De viktigste av Goethes verker fra før han dro til Weimar, var tragedien Götz von Berlichingen (1773), som gjorde ham berømt, og Die Leiden des jungen Werthers, en roman som fikk enorm popularitet i den såkalte Sturm und Drang-perioden. Under årene i Weimar før han møtte Schiller, påbegynte han Wilhelm Meister, skrev dramaene Iphigenie, Egmont og Torquato Tasso, og fortellingen Reineke Fuchs. 
Til perioden etter at han var blitt kjent med Schiller hører fortsettelsen av Wilhelm Meister, den vakre idyllen Hermann und Dorothea, og de Römische Elegien. I den siste perioden, mellom Schillers død og hans egen, utkom Faust, Die Wahlverwandtschaften, den selvbiografiske Dichtung und Wahrheit og reisebeskrivelsen Italienische Reise, foruten en rekke vitenskapelige verker, som for eksempel Farvelæren og Plantenes metamorfose.


== Liv ==


=== Familie og ungdom ===
Johann Wolfgang von Goethe ble født den 28. august 1749 i dagens Goethe-Haus ved Großer Hirschgraben i Frankfurt. Faren Johann Caspar Goethe (1710–1782) var jurist, men utøvet likevel ikke yrket, og levde av sin formue som også senere skulle gjøre det mulig for sønnen å leve et liv uten finansielle vanskeligheter. Faren var allsidig og dannet, men også streng og pedantisk, noe som ofte førte til konflikter i familien.
Goethes mor, Catharina Elisabeth Goethe, født Textor (1731–1808), nedstammet fra en velstående og ansett familie i Frankfurt. Hennes far var som borgermester byens høyeste juridiske embetsmann.
Den livsglade og kontaktsøkende kvinnen hadde 17 år gammel giftet seg med den 38 år gamle Goethe. Etter Johann Wolfgang ble fem barn til født. Bare den litt yngre søsteren Cornelia overlevde barneårene. Broren hadde et nært tillitsforhold til henne. 
Søsknene fikk en kostbar utdannelse. Fra 1756 til 1758 gikk Johann Wolfgang på offentlig skole. Så fikk han og søsteren undervisning av faren og en huslærer. På timeplanen sto blant annet fransk, engelsk, italiensk, latin, gresk, naturvitenskapelige fag, religion og tegning. Dessuten lærte han å spille cello, ri, fekte og danse.
Gutten stiftet allerede tidlig bekjentskap med litteraturen. Det begynte med morens godnatt-historier og bibellektyre i den fromme luthersk-protestantiske familien. På julaften i 1753 fikk han et dukketeater i gave av bestemoren. Han lærte teaterstykket som var ment for denne scenen utenat, og oppførte det stadig med begeistring sammen med venner.
Første tegn på litterær fantasi beviste den lille Goethe også med sine (etter eget utsagn) «overdrivelser» Han hadde talent for å finne på underlige eventyr, og disket opp med spennende underholdning i jeg-form for sine forbausede venner. Det ble lest mye i Goethe-huset. Faren hadde et bibliotek på rundt 2000 bind. Slik ble Goethe allerede som barn blant annet kjent med historien om dr. Johann Faust. I løpet av syvårskrigen var fra 1759 til 1761 en fransk offiser innkvartert i foreldrehjemmet. Goethe kan takke ham og den medreisende skuespillertroppen for sitt første møte med fransk dramalitteratur.


=== Studium og første poetiske verk ===


==== Leipzig ====
På farens direktiv begynte Goethe høsten 1765 på jusstudiet ved universitetet i Leipzig. I motsetning til det gammelfrankiske Frankfurt var Leipzig en elegant by, åpen for verden.
Goethe måtte først tilpasse seg klesstil og omgangsform for å bli akseptert av sine kvinnelige og mannlige medborgere. Pliktstudiet begynte han allerede å forsømme. Han foretrakk å gå på forelesninger i poetikk av Christian Fürchtegott Gellert, som likevel ikke hadde store tanker om sin students poetiske forsøk.
Maleren Adam Friedrich Oeser, som Goethe fortsatte å ta tegneundervisning hos i Frankfurt, gjorde ham kjent med Johann Joachim Winckelmann, som var orientert etter sin students antikke kunstidealer.
Oeser utfordret for øvrig Goethes kunstforståelse og kunstneriske dømmekraft. Hos kobberstikkeren Johann Michael Stock lærte Goethe teknikkene tresnitt og radering.
Langt fra foreldrehjemmet nøt den 16- og 17-årige større friheter: han besøkte teateroppføringer eller tilbragte kveldene med venner. I Leipzig-tiden ble Goethe for første gang forelsket. Romansen med håndverksdatteren Käthchen Schönkopf ble løst etter to år i gjensidig forståelse. Oppbrusnigen av følelser i disse årene påvirket Goethes skrivestil. Tidligere hadde han skrevet dikt i regelrett rokokostil, mens nå ble tonen friere og mer stormfull. En samling på 19 dikt skrevet og illustrert av vennen Ernst Wolfgang Behrisch, resulterte i boken Annette. En ytterligere diktsamling ble trykt som den første av Goethes verk i 1769 med tittelen Neue Lieder (Nye sanger).
I juli 1768 led Goethe av «blodstyrtning» (sannsynligvis tuberkulose). Halvveis i stand til å reise vendte han tilbake til foreldrehjemmet.


== Historisk betydning ==

Det er vanskelig å overdrive betydningen Goethe hadde på det 19. århundre. På mange måter var han opphavsmannen til – eller i hvert fall den første som uttrykte – mange av de idéene som skulle komme til å prege århundret. Goethe skrev dikt hele sitt liv, og også essay, kritikker og vitenskapelige verker: fargelære, mineralogi, evolusjon og lingvistikk m.m. Mineralet goethitt er oppkalt etter ham. Som forfatter var han en av nøkkelfigurene i overgangen fra opplysningstiden til romantikken, men først i den senere tid har hans naturvitenskapelige verker fått sin renessanse gjennom goetheanismen, som fortsetter der bl.a. hans «plantenes metamorfose» slapp.


== Bibliografi ==
En kronologisk oversikt over Goethes verk er vanskelig å stille opp; Goethe kunne la ferdige manus ligge i årtier før han sendte dem i trykken. Han kunne også foreta større revisjoner av allerede trykte verk.


=== Dikt ===
Geistesgruß, 1774
Vor Gericht, 1774/1775
In allen guten Stunden, 1775
An den Mond, 1777
Erlkönig, 1782
Das Märchen, Eventyret om den grønne slangen og den skjønne liljen, 1795
Xenien (sammen med Friedrich Schiller), 1796
Die erste Walpurgisnacht, 1799
Vom Sänger hat man viel erzählt, 1815
Wenn die Liebste zum Erwidern, 1816
West-östlicher Divan, 1819
Willkommen und Abschied
Die Braut von Korinth
 Versepos 

Reineke Fuchs , 1794
Hermann und Dorothea, 1798


=== Drama ===
Die Laune des Verliebten, hyrdespill, skrevet 1768, trykt 1806
Die Mitschuldigen, lystspill, påbegynt 1769, trykt 1787
Götz von Berlichingen mit der eisernen Hand, 1773
Satyros oder Der vergötterte Waldteufel, 1773 utgitt 1817
Prometheus, 1774
Neueröffnetes moralisch-politisches Puppenspiel, 1774
Ein Fastnachtsspiel vom Pater Brey, 1774
Jahrmarktsfest zu Plundersweilern, 1774
Götter, Helden und Wieland, farse, 1774
Clavigo, tragedie, 1774
Egmont , tragedie, påbegynt 1775, trykt 1788 – norsk oversettelse 1898
Erwin und Elmire, 1775
Die Geschwister, 1776 – norsk oversettelse 1931: Sysken
Stella, 1776
Der Triumph der Empfindsamkeit, 1777
Iphigenie auf Tauris, prosaversjon 1779, trykt 1787
Torquato Tasso , 1780, trykt 1790
Faust. Ein Fragment, 1790
Der Groß-Cophta, lystspill, 1792
Der Bürgergeneral, lystspill, 1793
Faust. Eine Tragödie, 1797, trykt 1808
Die natürliche Tochter, tragedie, 1804
Pandora , 1807/08, trykt 1817
Faust II, posthumt 1833 - norsk oversettelse 1873 [1]


=== Prosa ===
Die Leiden des jungen Werthers, brevroman, 1774, 2. utgave 1787; flere norske utgaver: Den unge Werthers lidelser
Wilhelm Meisters theatralische Sendung, roman, 1776, trykt 1911
Unterhaltungen deutscher Ausgewanderten, 1795
Wilhelm Meisters Lehrjahre, 1795/96 – norsk oversettelse 1938 og 2003: Wilhelm Meisters læreår
Novelle , 1797
Wilhelm Meisters Wanderjahre, oder Die Entsagenden, roman, 1807, trykt 1821, utvida utgave 1829 – norsk oversettelse 2006: Wilhelm Meisters vandreår, eller De forsakende ISBN 978-82-03-20914-7
Die Wahlverwandtschaften, roman, 1809 – bokmål oversettelse 1996: Valgslektskapene ISBN 82-7488-066-8, nynorsk oversettelse Valskyldskapane (Skald forlag, 2019)
Maximen und Reflexionen, posthumt 1833
 Estetiske skrifter 

Über Kunst und Altertum (sammen med Johann Heinrich Meyer), 6 bind 1816–32
 Naturvitenskpelige skrifter 

Über den Zwischenkiefer der Menschen und der Tiere, 1786
Beiträge zur Optik, 2 bind 1791/92
Zur Farbenlehre, 1810 – norsk oversettelse (utvalg) 1991: Goethes farvelære ISBN 82-417-0068-7
 Taler 

Einleitung zu den Trauerreden, 1821
Rede zum brüderlichen Andenken Wielands, 1830
Dem würdigen Bruderfeste: „Fünfzig Jahre sind vorüber“, 1830


=== Selvbiografiske skrifter ===
Aus meinem Leben. Dichtung und Wahrheit, 4 bind 1811–33 - norsk oversettelse (utvalg) 1954: Diktning og sannhet[2]
Italienische Reise, 1816/17 - norsk oversettelse (utvalg) 1951: Goethes Italienske reise [3], fullstendig utgave 1999: Italiensk reise ISBN 82-530-2091-0
Kampagne in Frankreich, 1822


=== Øvrige skrifter ===
Römische Elegien, 1788–90
Venezianische Epigramme, 1790
Die guten Weiber, 1817
Nähe des Geliebten
Was wir bringen 1802


=== Samleutgaver ===
Sämtliche Werke. Briefe, Tagebücher und Gespräche, 40 bind, ISBN 3-618-60213-8
Sämtliche Werke, 20 bind, ISBN 3-446-13285-6
Goethes Werke, 14 bind, tekstkritisk utgave, ISBN 3-406-08495-8


== Referanser ==


== Eksterne lenker ==
(en) Johann Wolfgang von Goethe – kategori av bilder, video eller lyd på Commons 
(en) Johann Wolfgang von Goethe – galleri av bilder, video eller lyd på Commons 
(en) Johann Wolfgang von Goethe på Internet Movie Database 
(no) Johann Wolfgang von Goethe hos Sceneweb 
(sv) Johann Wolfgang von Goethe i Svensk Filmdatabas 
(da) Johann Wolfgang von Goethe på Scope 
(fr) Johann Wolfgang von Goethe på Allociné 
(en) Johann Wolfgang von Goethe på AllMovie 
(en) Johann Wolfgang von Goethe hos The Movie Database 
(en) Johann Wolfgang von Goethe hos Internet Broadway Database 
(en) Johann Wolfgang von Goethe hos Internet Broadway Database 
(en) Johann Wolfgang von Goethe på Apple Music 
(en) Johann Wolfgang von Goethe på Discogs 
(en) Johann Wolfgang von Goethe på MusicBrainz 
(no) Kortfattet biografi på norsk
(no) Norske gjendiktninger Arkivert 15. juni 2006 hos Wayback Machine.
(no) Artikkel på NRKs sider
(no) Bibliografi på norsk
(de) Johann Wolfgang Goethe i Zeno.org på tysk
 Wikiquote: Johann Wolfgang Von Goethe – sitater