Raffael, vlastným menom Raffaello Sanzio, známy aj ako Raffaello Santi, Raffaello de Urbino alebo Rafael Sanzio de Urbino (* 6. apríl 1483, Urbino, Urbinské vojvodstvo – † 6. apríl 1520, Rím, Pápežský štát) bol taliansky renesančný maliar a architekt florentskej školy v období vrcholnej renesancie.


== Životopis ==


=== Mladosť ===
Narodil sa v Urbine. Jeho otec, Giovanni Santi, bol taktiež maliarom na urbinskom dvore. V roku 1491 mu zomrela matka a o tri roky neskôr aj otec. Jedenásťročný Raffael bol zverený do výchovy svojho strýka Bartolomea, ktorý bol kňazom. Chlapcov talent sa prejavil veľmi skoro. Existujú doklady o tom, že sa podieľal na práci v otcovej maliarskej dielne ešte za jeho života.
Urbino bolo za vlády Federica da Montefeltro centrom kultúry. Vojvoda štedro podporoval umenie aj umelcov a na jeho dvore pracovali významní talianski maliari ako Donato Bramante, Piero della Francesca, Paolo Uccello alebo Luca Signorelli. Kontakt s týmito umelcami prispel k Raffaelovmu rýchlemu dozrievaniu, rovnako ako práca v maliarskom ateliéri majstra Pietra Perugina, ktorý mal na jeho ranú tvorbu značný vplyv. Nie je preto veľmi udivujúce, že už v roku 1501, teda vo veku 18 rokov sa o Raffaelovi Santim hovorí ako o majstrovi.
Prvou zdokumentovanou prácou je oltárny obraz v chráme sv. Nicoly z Tolentina v Citta di Castello, mestečku medzi Perugiou a Urbinom (obraz bol značne poškodený pri zemetrasení v roku 1789 a zachovali sa iba fragmenty). V nasledujúcich rokoch pracoval na objednávkach kostolov v najbližšom okolí (Brera, Perugia).


=== Florencia ===
V roku 1504 odišiel do Florencie, aby študoval práce Leonarda da Vinci a Michelangela. Strávil tu takmer štyri roky. Ďalej pracoval na chrámových objednávkach zo svojho rodného kraja, ale pod vplyvom umelcov florentskej školy, najmä Fra Bartolomea zásadne zmenil svoj maliarsky štýl. Jemné elegantné Peruginove línie nahradil oveľa robustnejšími a pôsobivejšími formami.


=== Rím ===
Na konci roku získal objednávku pápeža Julia II. na výzdobu miestností v jeho paláci a vo Vatikáne. Pre dvadsaťpäťročného umelca to bola veľmi prestížna záležitosť, ktorú vedel náležite využiť a zostal v Ríme natrvalo a takmer výhradne v službách pápeža Júlia a jeho nasledovníka Leva X.. Portréty obidvoch pápežov patria medzi najlepšie Raffaelove portrétne diela.
V roku 1514 bol menovaný za hlavného architekta Baziliky sv. Petra. Mnoho jeho prác sa síce po jeho smrti pri prestavbách stratilo, ale jeho stopa je vo Vatikáne stále zreteľná. V roku 1515 bol menovaný správcom antických zbierok Vatikánskeho múzea. Z tejto doby pravdepodobne pochádza aj najslávnejší Raffaelov obraz Sixtínska madona (dnes v galérii Zwinger v Drážďanoch) pomenovaná podľa pápeža Sixta IV., ktorý stojí pri jej nohách.
Jednou z najdôležitejších pápežských objednávok bola séria desiatich návrhov gobelínov so scénami zo života svätého Pavla z Tarsu a sv. Petra pre Sixtínsku kaplnku. Gobelíny utkali v dielni Piera van Aelsta v Bruseli. Je pravdepodobné, že Raffael konečný výsledok svojho diela nikdy nevidel, lebo boli dodávané do Ríma v rokoch 1519 a 1520.
Rafael sa nikdy neoženil aj keď sa traduje, že bol v roku 1514 zasnúbený s vnučkou kardinála Mariou Bibbienou. Inou ženou v jeho živote bola pravdepodobne La Fornarina, Margerita, dcéra pekára Francesca Lutti zo Sieny. Podľa životopisca Giorgia Vasariho zomrel Raffael po príliš búrlivej noci strávenej s Margeritou a následnej nevhodnej liečbe.
Zomrel v deň svojich 37 narodenín roku 1520 a bol pochovaný v rodnom Urbine. Jeho pozostatky boli prenesené roku 1759 do rímskeho Panteónu. (Malo ísť o vyrovnanie historickej podlžnosti významným Talianom.) Na jeho náhrobku je nápis vytvorený spisovateľom a básnikom kardinálom Pietrom Bembo: „Ille hic est Raffael, timuit quo sospite vinci, rerum magna parens et moriente mori.“ (Tu leží Raffael, za ktorého života sa Príroda obávala, že nad ňou zvíťazí; keď zomrel, túžila zomrieť s ním).


== Dielo ==

 

Dielo Raffaela Santi je napriek jeho krátkemu životu neobyčajne rozsiahle. Každá väčšia galéria sa môže pochváliť nejednou ukážkou jeho tvorby. 


=== Prvé maľby ===
Anjel - časť oltárneho obrazu, 1500 - 1501, olej na dreve, Musée du Louvre, Paríž
Anjel - časť oltárneho obrazu, 1500 - 1501, olej na dreve, Pinacoteca Tosio Martinengo, Brescia
Sv. Sebastián, 1501 - 1502, olej na dreve, Accademia Carrara, Bergamo
Portrét muža, 1502, olej na dreve, Galéria Borghese, Rím
Ukrižovanie - oltárny obraz, 1502 - 1503, olej na dreve, National Gallery, Londýn
Korunovanie panny - oltárny obraz, 1502 - 1503, olej na plátne, Vatikánske múzeum, Vatikán
Zvestovanie - oltárny obraz, 1502 - 1503, olej na plátne, Vatikánske múzeum, Vatikán
Klaňanie sa troch kráľov - oltárny obraz, 1502 - 1503, olej na plátne, Vatikánske múzeum, Vatikán
Obetovanie v chráme - oltárny obraz, 1502 - 1503, olej na plátne, Vatikánske múzeum, Vatikán
Madona s dieťaťom, 1503, olej na dreve, Norton Simon Museum of Art, Pasadena
Tróniaca Madona s dieťaťom, 1504 - 1505, tempera a zlato na dreve, Metropolitan Museum of Art, New York
Portrét Pietra Bembo, 1504, olej na dreve, Múzeum veľkých umení, Budapešť
Zasnúbenie panny, 1504, olej na oblúkovom panely, Pinacoteca di Brera, Miláno


=== Florencia 1504 - 1506 ===
Tri Grácie, 1504 - 1505, olej na panely, Musée Condé, Chantilly
Rytierov sen, 1504, olej na dreve, National Gallery, Londýn
Madona Granduca, 1504, olej na dreve, Galleria Palatina, Florencia
Madona s knihou, 1504, tempera na dreve, Ermitáž, Petrohrad
Madona s dieťaťom, 1504 - 1505, olej na dreve, National Gallery of Art, Washington D.C.
Zasnúbenie Panny Márie, 1504
4* Sv. Juraj a drak, 1505 - 1506, olej na dreve, National Gallery of Art, Washington D.C.

Sv. Michal a drak, 1505, olej na dreve, Musée du Louvre, Paríž
Sv. Juraj bojuje s drakom, 1505, olej na dreve, Musée du Louvre, Paríž
Mladý muž s jablkom, 1505, olej na dreve, Galleria degli Uffizi, Florencia
Portrét tehotnej ženy, 1505 - 1506, olej na panely, Galleria Palatina, Florencia
Žena s jednorožcom, 1505, olej na dreve, Galéria Borghese, Rím
Madona s dieťaťom, 1505, oltárny obraz, olej na dreve, National Gallery, Londýn
Žehnajúci Kristus, 1506, olej na dreve, Pinacoteca Tosio Martinengo, Brescia
Autoportrét, 1506, olej na dreve, Galleria degli Uffizi, Florencia
Portrét Agnola Doni, 1506, olej na dreve, Galleria Palatina, Florencia
Portrét Maddalena Doni, 1506, olej na dreve, Galleria Palatina, Florencia
Madona na lúke, 1506, olej na dreve, Kunsthistorisches Museum, Viedeň
Madona so sv. Jozefom, 1506 tempera na plátne, Ermitáž, Petrohrad


=== Florencia 1507 - 1508 ===
Madona so stehlíkom, 1507, olej na dreve, Galleria degli Uffizi, Florencia
Záhradná madona, 1507, olej na dreve, Musée du Louvre, Paríž
Canigiani Madonna, 1507, olej na dreve, Alte Pinakothek, Mníchov
Portrét ženy (La Muta), 1507, olej na dreve, Galleria Nazionale, Urbino
Madona pod baldachýnom, 1507 - 1508, olej na plátne, Galleria Palatina, Florencia
Svätá rodina s jahňaťom, 1507, olej na dreve, Museo del Prado, Madrid
Uloženie do hrobu, 1507, olej na dreve, Galéria Borghese, Rím
Teologické motívy, 1507, olej na dreve, Vatikánske múzeum, Vatikán
Madona s dieťaťom, 1508, olej na dreve, National Gallery of Art, Washington D.C.
Madona s dieťaťom, 1508, olej na dreve, Alte Pinakothek, Mníchov
Svätá Katarína Alexandrijská, 1508, olej na dreve, National Gallery, Londýn
Madona s dieťaťom a svätý Ján, 1508, olej a tempera na dreve, Múzeum veľkých umení, Budapešť


=== Výzdoba miestností pápežského paláca vo Vatikáne ===
Aténska škola, 1509, freska, podpisová sieň, Vatikán
Dišputa o Najsvätejšej sviatosti, 1510 - 1511, freska, podpisová sieň, Vatikán
Parnassus, 1509 - 1510, freska, podpisová sieň, Vatikán
Cnosti teologické, 1511, freska, podpisová sieň, Vatikán
Výzdoba stropu, 1508 - 1511, freska, podpisová sieň, Vatikán
Vyhnanie Heliodora z chrámu, 1511 - 1512, freska, Heliodorova sieň, Vatikán
Ľud v Bolsene, 1512, freska, Heliodorova sieň, Vatikán
Vyslobodenie sv. Petra, 1514, freska, Heliodorova sieň, Vatikán
Stretnutie Lea Veľkého a Atillu, 1514, freska, Heliodorova sieň, Vatikán
Výzdoba stropu, 1513 - 1514, freska, Heliodorova sieň, Vatikán
Požiar v Borgu, 1514, freska, Stanza dell'Incendio di Borgo, Vatikán
Bitka o Ostiu, 1514 - 1515, freska, Stanza dell'Incendio di Borgo, Vatikán
Korunovácia Karola Veľkého, 1516 - 1517, freska, Stanza dell'Incendio di Borgo, Vatikán
Pokrstenie Konštantína, 1520 - 1524, freska, Konštantínova sieň, Vatikán
Bitka v Pons Milvius, 1520 - 1524, freska, Konštantínova sieň, Vatikán
Zjavenie kríža, 1520 - 1524, freska, Konštantínova sieň, Vatikán
Loggia pápeža Lea X, 1518 - 1519, freska, pápežský palác, Vatikán
Oddelenie vody a zeme, 1518 - 1519, freska, pápežský palác, Vatikán
Stvorenie zvierat, 1518 - 1519, freska, pápežský palác, Vatikán
Vytiahnutie Mojžiša z vody, 1518 - 1519, freska, pápežský palác, Vatikán
Scény za života Dávida, 1518 - 1519, freska, pápežský palác, Vatikán
Stretnutie Jakoba a Ráchel, 1518 - 1519, freska, pápežský palác, Vatikán
Šalamúnov rozsudok, 1518 - 1519, freska, pápežský palác, Vatikán
Izák a Rebeka špehovaní Abimelechom, 1518 - 1519, freska, pápežský palác, Vatikán
Jakubov sen, 1518 - 1519, freska, pápežský palác, Vatikán
Loggia kardinála Bibiena, 1518 - 1519, freska, pápežský palác, Vatikán


=== Rím 1509 - 1520 ===
Madona so závojom, 1509 - 1510, olej na dreve, Musée Condé, Chantilly
Aldobrandini Madona, 1510, olej na dreve, National Gallery, Londýn
Madona s modrou čelenkou, 1510 - 1511, olej na dreve, Musée du Louvre, Paríž
Portrét kardinála, 1510 - 1511, olej na dreve, Museo del Prado, Madrid
Víťazstvo Galatei, 1511, freska, Villa Farnesina, Rím
Madona na úsvite, 1511, olej na plátne, National Gallery of Art, Washington D.C.
Madona z Foligna, 1511 - 1512, olej na plátne, Vatikánske múzeum, Vatikán
Prorok Izaiáš, 1511 - 1512, freska, Sant'Agostino, Rím
Portrét Júlia II., 1511 - 1512, olej na dreve, National Gallery, Londýn
Portrét Júlia II., 1512, tempera na dreve, Galleria degli Uffizi, Florencia
Portrét Binda Altovitiho, 1511 - 1512, olej na dreve, National Gallery of Art, Washington D.C.
Madona s rybou, 1512 - 1514, olej na plátne, Museo del Prado, Madrid
Sixtínska madona, 1513 - 1514, olej na plátne, galéria Zwinger, Drážďany
Madona dell'Impannata, 1513 - 1514, olej na dreve, Galleria Palatina, Florencia
Sibyly, 1514, freska, Santa Maria della Pace, Rím
Svätá Cecília, 1514, olej na plátne, Pinacoteca Nazionale, Bologna
Madona na stoličke, 1514, olej na dreve, Galleria Palatina, Florencia
Madona so závesom, 1514, olej na dreve, Alte Pinakothek, Mníchov
Portrét Balsadare Castiglione, 1514 - 1515, olej na plátne, Musée du Louvre, Paríž
Portrét kardinála Tommasa Inghirami, 1515 - 1516, olej na dreve, Galleria Palatina, Florencia
Žena so závojom, 1516, olej na plátne, Galleria Palatina, Florencia
Portrét kardinála Bibiena, 1516, olej na plátne, Galleria Palatina, Florencia
Dvojitý portrét, 1516, olej na plátne, Galleria Doria Pamphilj, Rím
Výzdoba kúpeľne kardinála Bibiena, 1516, freska, pápežský palác Vatikán
Loggia Psyché, 1517, freska, Villa Farnesina, Rím
Amor a tri grácie, 1517, freska, Villa Farnesina, Rím
Prijatie Psyché na Olymp, 1517, freska, Villa Farnesina, Rím
Kristus padá na ceste na Kalváriu, 1517, olej na plátne, Museo del Prado, Madrid
Svätá rodina, 1518, olej na dreve, Musée du Louvre, Paríž
Svätá rodina pod dubom, 1518, olej na dreve, Museo del Prado, Madrid
Svätý Michal a Satan, 1518, olej na plátne, Musée du Louvre, Paríž
Dvojitý portrét, 1518, olej na plátne, Musée du Louvre, Paríž
Portrét Jeanne d'Aragon, 1518, olej na plátne, Musée du Louvre, Paríž
Portrét mladej ženy, 1518 - 1519, olej na dreve, Galleria Nazionale d'Arte Antica, Rím
Svätý Ján Krstiteľ, 1518, olej na plátne, Galleria dell'Accademia, Florencia
Ezechielove zjavenie, 1518, olej na dreve, Galleria Palatina, Florencia
Pápež Leo X. s kardinálmi, 1518 - 1519, olej na dreve, Galleria degli Uffizi, Florencia
Premenenie, 1518 - 1519, olej na dreve, Pinacoteca, Vatikán


== Literatúra ==
PAŽITKOVÁ, Oľga: Raffael Santi : Z maliara kniežat knieža maliarov. In: Historická revue, roč. XXXI, 2020, č. 4, s. 34  –  39.


== Iné projekty ==

 Commons ponúka multimediálne súbory na tému Raffael


== Externé odkazy ==
Galerie Itálie Archivované 2007-06-29 na Wayback Machine
Webmuseum, Paříž
Web Gallery of Art