'S e peantair linn an ath-bheòthachaidh às an Eadailt a bha ann an Raphael (Raffaelo Santi).
Rugadh agus thogadh e ann an Urbino far an robh athair dha na pheantair aig a' chùirt. Ann an 1500 chaidh e na pheantair air urra fhèin agus dh'obraich e air feadh meadhan na h-Eadailte, gu h-àraid ann am Florence. Ann an 1508 chaidh e dhan Ròimh far an do d'fhuair e fastadh leis a' Phàpa Julius II is e ag ath-sgeadachadh àras a' phàpa. Leasaich e an stoidhle aige an sin agus chaochail e ann an 1520.


== Sgoil na h-Àithne ==

'S e tè de na h-obraichean as ainmeile le Raphael a tha ann an Sgoil na h-Àithne anns a' Bhatacan. Anns an dealbh seo tha sealladh ann an stoidhle an ath-bheòthachaidh anns a bheil feallsanaiche aosmhor, gu h-àraid Plato a' tomhadh ris an iarmailt, Aristotle a tomhadh air adhart, Diogenes na sìneadh air an staidhre, Euclid a' teagaisg geomatraidh agus Heraclitus a' sgrìobhadh.


== Raphael agus Alba ==
Tha cuid de na h-obraichean le Raphael ann an Gailearaidhean Nàiseanta na h-Alba.
Tha ìomhaigh na Madonna ann an Taigh Haddo ann an Siorrachd Obar Dheathain a fhuair George Hamilton-Gordon, 4mh Iarla Obar Dheathain anns na 1850an. Nuair a cheannaich e am peantadh chreid e gur e obair Raphael a bh' ann, ach chuir i às leth Innocenzo da Imola. A rèir eòlaiche ann an 2016 bha coltas gun do pheant Raphael i. An dèidh sin rinn eòlaichean aig a' Ghailearaidh Nàiseanta ann an Lunnainn deuchainnean oirre agus ghabh iad ris nach robh i le Raphael, no Innocenzo, ach le peantair eile aig an Sgoil Bhologna.


== Iomraidhean ==


== Ceanglaichean a-mach ==

“Raphael (Raffaello Sanzio) - The Collection” (Beurla). Museo del Prado. Air a thogail 10mh dhen Ògmhios 2024.
“Raphael”. National Gallery of Art, na Stàitean Aonaichte. Air a thogail 10mh dhen Ògmhios 2024.