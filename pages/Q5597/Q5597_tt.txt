Rafael Santi (ital. Raffaello Santi, Raffaello Sanzio, Rafael, Raffael da Urbino, Rafaelo; 1483 - 1520, Rim) - böyek İtaliä rässamı, grafigı, miğmarı, Umbra rässam mäktäbeneñ wäkile.


== Tärcemäi xäle ==
Rafael 1483 yılda Urbino şähärendä icadi ğailäsendä tuğan. Ätise rässam häm şağir bulğan, şuña kürä Rafael berençe täcribäsen ätiseneñ ostaxanäsendä alğan.
İñ berençe Rafael eşe - "Madonna häm sabıyı" freskası älegä şuşı yortta saqlanğan.
Rafael bik irtä üz äti-änisen yuğalta häm 1501 yılda Pietro Perudjino kärxanäsenä kilä.
1502 Rafael berençe "Madonna Solli" icat itä, ul tormış buyı törle Madonna qiäfätlären surätläyäçäk.
1504 yılğa Rafael üz stilen buldıra häm berençe şedevrlar icat itä: "Mariä häm İosif nikaxı", "Mariä tac kiderü".
1504 yılda Rafael Florentsiä şähärenä küçä, biredä ul Leonardo da Vinçi häm Mikelancelo Bertolomeo della Porta belän tanışa.
Florentsiä şähärendä Rafael 20 "Madonna" suräten icat itä.
1508 yılda Rafael Rim şähärenä küçä häm Vatikanda papa saray dairäseneñ räsmi rässamı buldı.
Yuliy II häm Lev X Rim papaları Rafael icatın bik ixtiram itälär.
Rim şähärendä Rafael mäşhür "Madonna Alba" häm  "Madonna balıq belän" icat itä.
Rafaelneñ iñ mäşhür suräte - "Sikstin Madonnası" (1512-1513).

Rafael 37 yäştä rim bizgäge awırtuınnan 1520 yılda ülgän. Panteonda kümelgän. Anıñ qäber taşında yazılğan: "Monda böyek Rafael yata, anıñ tormış waqıtında täbiğät ciñelergä qurıqqan, anıñ ülemennän soñ täbiğät ülärgä qurqa."


== İcat ==

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== İñ qıybat surät ==

2012 yılda Sotbis auktsionında iñ qıybat grafik eşe - Rafaelneñ "Yäş apostol başı" - 29 721 205 funtta satıla.


== Ädäbiät ==
Тойнс Кристоф. Рафаэль. Taschen. 2005
Махов А. Рафаэль. Молодая гвардия. 2011. (Жизнь замечательных людей)
Элиасберг Н. Е. Рафаэль. — М.: Искусство, 1961. — 56, [46] с. — 20 000 экз. (обл.)
Стам С. М. Флорентийские мадонны Рафаэля: (Вопросы идейного содержания). — Саратов: Изд-во Саратовского ун-та, 1982. — 80 с. — 60 000 экз.