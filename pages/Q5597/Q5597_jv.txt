Raffaello Sanzio ( wiyos wonten ing Urbino, Italia, 6 April 1483 - séda wonten ing Roma, Italia, 6 April 1520 kanthi yuswa 37 taun ) punika satunggaling ahli lukis lan arsitèktur terpelajar Italia saking kutha Firenze nalika masa High Renaissance utawi “Renesans Tinggi” . Raffaello Sanzio ugi kawéntar kanthi nama Raphael Sanzio, Raffaello Santi, Raffaello da Urbino, ugi Rafael Sanzio da Urbino. Raffaello Sanzio kondhang awit gaya lukisanipun ingkang asring dipunwastani inferior .


== Riwayat ==
Raffaello Sanzio punika putri saking pasangan GIovanni Santi lan Magia di Battista Ciarla ing séda ing taun 1491. Bapakipun nepangaken dhateng humanist court ing Kutha Urbino dumugi pungkasan abad kaping 15 punika salah satunggaling pusat kabudayan paling aktif ing Italia ing sangandhaping pamaréntahan Federico da Montefeltro ingkang séda 7 wulan sadèrèngipun wiyosipun Raffaello Sanzio. Wonten ing mriku Raffaello Sanzio nyinau karya-karya Paolo Uccello, Luca Signorelli, lan Melozzo da Forli. Raffaello Sanzio nedahaken bakat ingkang saé sanget saéngga ing umur 17 taun sampun dipunundang master. Wonten ing biografinipun babagan Raffaello Sanzio, Giorgio Vasari nyebataken nilih bapakipun Raffaello Sanzio mbeta Raffael dhateng Perugia nalika umur 11 taun dados tenaga magang kanggé Pietro Perugino.


== Karya ==

Raffaello Sanzio punika gesangipun sejaman lan paling enèm ing antawisipun tigang seniman raksasa kala punika, inggih punika Leonardo da Vinci (1452-1519) lan Michaelangelo (1475-1564). Raffaello Sanzio punika aktif sanget anggènipun damel karya lukis lan ingkang kawéntar punika Madonna and Child, Crucifixtion, The Sistine Madonna, lan Portrait of a Woman. Wiwit Raffaello Sanzio nglukis lan mahat kanthi profèsional punika nalika yuswa 14 taun, saéngga Raffaello Sanzio sampun nilaraken boten kirang saking 500 karya seni ingkang gadhah mutu inggil .
Ing antawisipun sadaya lukisan damelan Raffaello Sanzio, ingkang paling kawéntar lan ingkang kathah piyambak dipun-reproduksi tiyang punika The School of Athens, satunggaling lukisan témbok ing Vatikan ingkang dipundamel nalika taun 1509. Lukisan punika gambaran babagan donyaning filsafat nalika masa emasipun Yunani. Wonten ing lukisan punika kagambaraken filsuf-filsuf ingkang nembé bertukar pikiran, merenung, lan nglampahi pacelathon kaliyan murid-muridipun. Plato lan Aristoteles dipungambaraken wonten ing tengahing keramenan katingal nembé sami ngendikan .


== Cathetan suku ==