Robot ha'e peteĩ mákina térã mba'e kombutadórape guarã oku'e ha omba'epokuáava ijehegui térã tembiapoukapy osegívo. Robot ningo mba'e yvypóra ojapo omomba'apo hag̃ua ha opaichagua oĩ, jepivénte umi omba'apóva yvypóra rangue ojapóvo pya'eve mba'e hasy ha pohýiva, umívako ojehechavéva mba'eapopyhápe.
Robot ojejapo ojeiporu hag̃ua ojehupytysévo peteĩ mba'e. Techapyrã, oĩ umi ñepohanõ rupive omba'apóva, pohãnohárape oipytyvõvo yvypóra rete ñekytĩme; avei umi oikundahakuaáva yguasu ruguápe térã arapýpe; ambue katu oipytyvõ yvypórape ñeñangareko ha manógui jeipe'a, tuichaitépe oĩ jave mba'e vai sapy'ápe oikoreíva, robot oikekuaa tata ohapyhápe térã óga oñehundipávape oipe'a hag̃ua upépegui umi ohasa'asýva; ha oĩ umi ñanembovy'ánte hag̃ua oiko térã ñanepytyvõ hag̃ua ñande rógape. Uvei ndaha'éi akóinte ojogua yvypórape, oĩramo jepe umi ojejapóva oiko hag̃ua peteĩ kuimba'e térã kuñáicha ojehechávo ichupe, py'ỹite hete ojejapo oñeikotevẽháicha.
Robot avei umi tembiaporape, ypykatu térã mba'e kombutadórape ojeiporúva, umíva katu ojeherove bot ha omba'apo avei ijehegui térã tembiapouka yvypóra ojapo va'ekue osegívo.
Yma guive tapichakuéra ojapo mákina omba'apokuaáva ijehegui, hákatu sa'ary XX mante ojekuaaraẽ umíva añetehápe oikokuaa ijeheguiete. Ko ñe'ẽ robot ou  haihára Karel Čapek rembiapokuégui, aranduka R.U.R. (Robots Universales Rossum), ojekuaa va'ekue 1920 jave. Hembiapópe ohai robotnik ha og̃uenohẽ robota-gui, he'iséva "tembiguái reko". Upe guive, jahechakuaa oparupi robot ha heseguáva arandukápe, kuatiañe'ẽme, ta'angamýime ha mba'e ambue oñe'ẽva tembikuaaty gua'u rehegua (ciencia ficción).


== Mandu'apy ==