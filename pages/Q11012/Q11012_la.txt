Robotum vel robotor est res creata manibus hominum quae se dirigit ipsam. Permulta robota vi electromagnetica impelluntur, quae possunt esse aut tactilia (quae in spatio existunt et tangi possunt) aut virtualia (quae formantur ex iussis computatralibus). Quamquam nomen robotum definire difficile est, multis robotis nonnulla propria sunt:

Robota facta sunt manibus vel mente hominum.
Possunt sentire ea quae eis circumstant, quibuscum res transigunt.
Habent facultatem rerum decernendarum atque sicut cogitandi.
Se movent modo callido atque congruenti.
Videntur se agere ut res destinatas efficiant, modo anthropomorphico.


== Nomen ==
Nomen robotum in labris hominum late inveniri coepit post annum 1920, cum Carolus Čapek  dramatista Cechoslovacus quendam ludum scaenicum modernismi  nomine R.U.R. docuit. Eventa in prima parte huius operis se locantur in officina ubi robota producuntur. Hoc in dramate, robota videntur esse sicut veri homines, quae omni fere modo similes verorum hominum sunt. Haec robota cogitare plane possunt, quae etiam hominibus felice serviunt. Temporibus posterioribus Čapek, qui haec robota laboři (e nomine Latino labor) vocare voluerat, dixit non se, sed fratrem suum Iosephum nomen roboti finxisse. Robota Bohemice laborem servorum vel pauperum ruri, Slovace simpliciter laborem significat. Robota cognatum est cum Arbeit, nomine substantivo Theodisco.


== Nexus interni ==
Androides/Gynaecoides
Automaton
Golem
Robotica
Speculatrum spatiale


== Notae ==


== Bibliographia ==
Cheney, Margaret. 1981. Tesla, Man Out of Time. Novi Eboraci: Dorset Press. ISBN 0-88029-419-1.
Craig, J. J. 2005. Introduction to Robotics. Upper Saddle River, NJ: Pearson Prentice Hall.
Needham, Joseph. 1986. Science and Civilization in China: Volume 2. Taipei: Caves Books Ltd.
Sotheby's New York. 1996. The Tin Toy Robot Collection of Matt Wyse.
Tsai, L. W. 1999. Robot Analysis. Novi Eboraci: Wiley.
DeLanda, Manuel. 1991. War in the Age of Intelligent Machines. Novi Eboraci: Swerve.


== Nexus externi ==

Journal of Field Robotics.[nexus deficit]
Situs educationis roboticae.