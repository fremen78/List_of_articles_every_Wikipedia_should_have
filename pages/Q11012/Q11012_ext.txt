Un robot es una entida virtual o mecánica artificial. En la plática, estu es polo general un sistema eletrumecánicu que, pol la su apariencia o los sus movimientus, ofrezi la sensación de habel un propósitu propiu. La endependencia crea en sus movimientus hai que sus acionis sean la raçón dun estudiu raçonabli i profundu nel área dela cencia i tenología. La parabra robot puei referilsi tantu a mecanismus físicus cumu a sistemas virtualis de software, anque sueli aludilsi a los segundus con el términu de bots.
Nu ain un consensu sobri qué máquinas puein sel consideras robots, peru sí existi un acuerdu general entri los expertus i el púbricu sobri que los robots tiendin a hazel parti o tou lo que sigui: movelsi, hazel huncional un braçu mecánicu, sentil i manipulal el su entornu i mostral un comportamientu inteligenti, especialmenti si esi comportamientu imita al delos umanus o a otrus animalis. Oguañu podría consideralsi que un robot es un ordenaol con la capacida i el propósitu de movimientu que en general es capas de desarrollal múltiplis tareas de manera flexibli sigún la su programación; asín que podría diferencialsi de argún electrudomésticu específicu.
Anque las estórias sobri ayudantis i acompañantis artificialis, asín cumu los ententus de crearlus, tinin una larga estória, las máquinas totalmenti autónomas nu aparecierun hata el sigru XX. El primel robot programabli i dirigiu de horma digital, el Unimate, hue instalau en 1961 pa levantal pieças calientis de metal duna máquina de tinti i colocarlas.
Los robots domésticus pa la limpieça i mantenimientu del fogal son ca vezi más comunis. Nu obstanti, existi una cierta ansieda sobri el impatu económicu dela automatización i la amenaça del armamentu robóticu, una ansieda que se ve refleja nel retratu a menudu perversu i malvau de robots presentis en obras dela coltura populal. Comparaus con los sus colegas de fición, los robots realis siguen siendu limitaus.


== Huentis ==