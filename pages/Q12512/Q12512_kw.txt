Eglos yn Cita an Vatikan yw Penneglos Sen Pedr po Basilika Sen Peder (yn Italek Basilica Sancti Petri, po Basilica di San Pietro in Vaticano). Konsidrys yw hy bos onan a dhrehevyansow posekka Kristonedh. Herwydh hengov, drehevys veu a-ugh an tyller may feu ynkleudhys Sen Peder.
Y feu eglos y'n tyller ma a-dhia an 4a kansvledhen. Dallethys veu ober drehevel an drehevyans a-lemmyn, a gemeras le drehevyans Kostentin Veur, 18 Ebrel, 1506, ha gorfennys veu yn 1626.
Ynkleudhys veu lower a Babow y'n eglos, ha tennvos gerys-da yw rag pergherinyow. Kevys yw ober lower a bennseri ha lymnoryon a vri warnodho hag a-ji dhe'n drehevyans, kepar ha Michelangelo. An penneglos a syns 60,000 o bobel.