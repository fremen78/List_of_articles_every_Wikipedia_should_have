L'oceano Glacial Arctico ye un oceano que rodía o Polo Norte y s'estendilla ta o norte d'Europa, Asia y America, estando lo mas chicot de toz os oceanos.
Ocupa una amplaria d'unos 14.100.000 km²; y as fundarias d'iste oceano oscilan entre os 2.000 m y 4.000 m en a suya rechión central, y os 100 m en a plataforma continental; estando a suya meya d'unos 1.205 m.
Muga con l'oceano Atlantico por o norte, recullindo grans masas d'augua a traviés de l'estreito de Fram y la mar de Barents. Tamién muga con l'oceano Pacifico a traviés d'o estreito de Bering.
Grans masas de chelo protechen mientres tot l'anyo a iste oceano d'as influencias atmosfericas. En a suya parti central pueden trobar-se casquez de chelo de dica 4 m de gordaria.
As temperaturas en hibierno rondan os -50 °C debito a os cerenyos aires provenients de Siberia (Rusia); mientres que en o verano cuasi no se blinca d'os 0 °C; mientres que en a plataforma continental pueden dar-se temperaturas de dica 30 °C.


== Referencias ==


== Bibliografía ==
(en) Neatby, L. H.. Discovery in Russian and Siberian Waters. 1973.
(en) Ray, L.; Bacon, B. The Arctic Ocean. 1982. ISBN 0-333-31017-9.
(en) Thoren, Ragnar V. A.. Picture Atlas of the Arctic. 1969. ISBN 0-8214-0124-6.


== Vinclos externos ==
 Se veigan as imáchens de Commons sobre l'oceano Glacial Arctico.
(en) Clima y atmosfera en l'oceano Arctico.
(en) Instituto Polar Noruego.