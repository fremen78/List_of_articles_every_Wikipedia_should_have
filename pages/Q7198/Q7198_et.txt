Publius Ovidius Naso (20. märts 43 eKr Sulmo – 17 Tomis) oli Vana-Rooma luuletaja.
Ovidius oli pärit ratsanikuseisusest. Ta oli lühikest aega riigiteenistuses, ent pühendus seejärel luulele. 8. aastal saatis Augustus ta pagendusse Tomisesse (tänapäeval Constanța), kus ta ka suri.


== Teoseid ==
"Heroides" ("Heroiinid" ehk "Läkitused") – müüdikangelannade fiktiivsed kirjad
"Amores" ("Armastusluuletused", 3 raamatut)
"De medicamine faciei" ("Näoravimeist") – lõpetamata
"Ars amatoria" ("Armastuskunst", 3 raamatut) – selle esimeses raamatus õpetatakse, kuidas armastatut leida; teises, kuidas vastuarmastust võita; kolmandas, kuidas seda säilitada
"Remedia amoris" ("Ravimid armastuse vastu") – õpetus, kuidas soovimatust armastusest vabaneda
"Metamorphoses" ("Metamorfoosid" ehk "Muundused", 15 raamatut) – Ovidiuse peateos, umbes 250 muundumismüüti kreeka ja rooma jumalate ja kangelaste kohta
"Fasti" – Rooma pühade ja kultustavade kirjeldus kuude kaupa, töö on katkenud 6. raamatu juures (juuni)
"Ibis" ("Iibis") – rünnak anonüümse vaenlase vastu, kes elab Roomas
"Tristia" ("Kurvad luuletused", 5 raamatut) – pagenduses kirjutatud eleegiad
"Epistulae ex Ponto" ("Kirjad Musta mere äärest", 4 raamatut) – pagenduses kirjutatud eleegiad
"Medea" ("Medeia") – tragöödia, ei ole säilinud


== Tsitaate ==

donec eris felix, multos numerabis amicos – kuni oled õnnelik, seni on sul palju sõpru ("Tristia" 1.9.5; osas väljaandeis on sõna felix 'õnnelik' asemel sospes 'terve, õnnelik')
amor non est medicabilis herbis – armastus ei ole ravitav (arsti)rohtudega ("Heroides" 5.149)
abeunt studia in mores – tegevus muutub harjumuseks; haridus jätab jälje käitumisele ("Heroides" 15.83)
cede repugnanti: cedendo victor abibis – anna vastupunnijale järele, järele andes lahkud võitjana ("Ars amatoria" 1.197)
parcite paucarum diffundere crimen in omnes – loobuge väheste süüd kõikidele üle kandmast ("Ars amatoria" 3.9)
video meliora proboque, deteriora sequor – näen ja kiidan heaks parema, (kuid) järgin halvemat ("Metamorphoses" 7.20–21)
omnia mutantur, nihil interit – kõik muutub, mitte miski ei kao ("Metamorphoses" 15.165)
tranquillas etiam naufragus horret aquas – kes on läbi elanud laevaõnnetuse, see kardab ka vaikset vett ("Epistulae ex Ponto" 2.7.8)
ut desint vires, tamen est laudanda voluntas – kuigi puudub jõud, on ometi kiiduväärt tahtmine ("Epistulae ex Ponto" 3.4.79)


== Mitmesugust ==
Ovidiusele ja tema teosele "Metamorfoosid" viitab eesti kirjanik Karl Ristikivi kogus "Inimese teekond" avaldatud värssides: "Oli kunagi keegi,/ kes tundis metamorfooside saladust./ Temast sai pagulane."