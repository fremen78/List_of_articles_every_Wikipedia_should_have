Georg Wilhelm Friedrich Hegel (Stuttgart, 27 jasypoapy 1770-Berlín, 14 jasypateĩ 1831) ha'e akue peteĩ arandupykuaatýre oñemoarandúva ha omba'apóva temimo'ã reko Alemañagua rehe, pe pahaguéva Ára Ko'ãgagua pegua, oje'e voi hese ha'eha "ko'ãgagua reko py'amongeta".
Hegel arandupykuaaty ohechaukase hekópe ha mba'ekuaápe mba'éichapa ojejapo añete, ojehechakuaávo oñembosako'iháicha py'añemongetápe. Iñaranduka herakuãitépe hérava Principios de la Filosofía del Derecho (1817) he'i arandupykuaaty "ohechakuaa va'erã pe ha'éva, ha pe ha'éva niko ha'e pe jepy'amongeta" ha oikoháicha yvypórape ha'éva "hi'ára ra'y; upeichaite avei, arandupykuaaty ha'e hi'ára oñemoingéva temimo'ãme".
Hembiapokue mba'eguasuite heta haihárape ha iñarandúva ambuévape, umíva apytépe oĩ ohechakuaa hemimo'ãnguéra (Bradley, Sartre, Küng, Bauer, Stirner, Marx), ha umíva he'i naiporãiha hembiapokue (Kierkegaard, Schopenhauer, Nietzsche, Heidegger, Schelling). Hegel hembiapokue hasyite oñemoñe'ẽ hag̃ua ha omombe'u joa heta temimo'ã. Ohai marandeko, jokuaikuaa, jeroviapy, tembiapoporã, lógica ha metafísica rehegua.


== Mandu'apy ==