Georg Wilhelm Friedrich Hegel (27. august 1770 – 14. novembar 1831) bio je njemački filozof. Rođen je u Stuttgartu, a studirao je teologiju i filozofiju. Bio je profesor na univerzitetu u Jeni, direktor gimnazije u Nürnbergu i profesor na univerzitetu u Berlinu. Imao je enciklopedijsko znanje i veliki uticaj na duhovni život njemačke i deset godina nakon smrti. On je izgradio jedan od najvećih filozofskih sistema. Hegelovi nasljednici se dijele na desničarske Hegelijance (koji poštuju ortodoksna Hegelova učenja), i liberalnije ljevičarske Mlade Hegelijance od kojih su najpoznatiji Karl Marx i Friedrich Engels.


== Hegelova filozofija ==
Hegel pripada apsolutnom idealizmu, jer je za njega cjelokupna stvarnost jedna, jedinstvena, apsolutna ideja. Ona predstavlja jedinstvo subjekta i objekta i ona se neprekidno razvija, kreće unutar sebe. To kretanje ima svoje faze a pokretačka snaga apsolutne ideje je dijalektika. Hegel je otkrio tri zakona dijalektike:

zakon jedinstva i borbe suprotnosti,
zakon prelaska kvantiteta u kvalitet (i obrnuto) i
zakon negacija negacije.


== Šema Hegelovog sistema ==
Njemački filozof Hegel je izgradio jedan od najvećih filozofskih sistema. Prema Hegelu, apsolutna ideja u svom samorazvoju prolazi kroz tri osnovne faze. U početku je čista misao i time se bavi logika. Ona tada još ništa ne zna o sebi. U drugoj fazi apsolutna ideja se počinje ispitivati kroz prirodu i time se bavi filozofija prirode- tada je apsolutna ideja objekat svog istraživanja. Nakon te faze ona dolazi u treću fazu duha, kada sve spoznaje o sebi, i time se bavi filozofija duha.
Hegel umire od kolere 14. novembra 1831 u Berlinu.

Logika
Nauka o bitku (kvalitet, kvantitet, mjera)
Nauka o biti/suštini (bit, pojam, stvarnost)
Nauka o pojmu (subjektivni pojam, objekat, ideja)
Filozofija prirode
Mehanika
Fizika
Organika
Filozofija duha
Subjektivni duh (antropologija, fenomenologija, psihologija)
Objektivni duh (pravo, moralitet, itd.)
Apsolutni duh (umjetnost, religija, filozofija)


== Najpoznatija Hegelova djela ==
Fenomenologija duha
Nauka logike
Enciklopedija filozofskih nauka
Historija filozofije
Filozofija historije
Estetika


== Također pogledajte ==
Filozofija
Novovjekovna filozofija
Apsolutni idealizam


== Reference ==


== Vanjski linkovi ==

Hegel HyperText, u arhivi na stranici Marxists.org
Hegel.net - tekstovi pod GNU FDL
Linkovi o Hegelovom životu
Commented link list
Hegel mailing lists in the Internet
Objašnjenja vezana za Hegela, većinom na njemačkom
Objašnjenja o Hegelovim nasljednicima, i desničarska i ljevičarska
Detaljna biografija
Hegelovo društvo u Americi
Hegel u Stanfordskoj enciklopediji filozofije
http://www.gwfhegel.org/
Stranica o Hegelu na The History Guideu