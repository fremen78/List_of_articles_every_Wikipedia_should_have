I Georg Wilhelm Friedrich Hegel dia filôzôfy alemàna teraka tao Stuttgart tamin' ny 27 Aogositra 1770 ary maty tamin' ny 14 Nôvambra 1831 tao Berlin. Ny sangan' asany, taorian' ny an' i Immanuel Kant, dia ao amin' ny idealisma alemàna ary nisy fiantraikany lehibe teo amin' ny filôzôfia ankehitriny.
I Hegel dia nampianatra filôzôfia amin' ny endrika lamina mampiray ny fahalalana rehetra araka ny lôjika dialektika. Izany lamina izany dia naseho ho toy ny "fenômenôlôjian' ny fanahy" (Phänomenologie des Geistes) avy eo ho toy ny "rakipahalalan' ny siansan' ny filôzôfia" (Enzyklopädie der philosophischen Wissenschaften), lohatenin' ny roa amin' ny sangan' asany, ary mahafaoka ny sehatra filôzôfika rehetra, anisan' izany ny metafizika sy ny ôntôlôjia, ny filôzôfian' ny zavakanto sy filôzôfian' ny fivavahana, ny filôzôfian' ny zavaboary, ny filôzôfian' ny tantara, ny filôzôfia môraly sy pôlitika na ny filôzôfian' ny lalàna.


== Jereo koa ==
Biôgrafia


== Rohy ivelany ==
Ao amin' ny Freebase: [1] Archived Desambra 31, 2014 at the Wayback Machine