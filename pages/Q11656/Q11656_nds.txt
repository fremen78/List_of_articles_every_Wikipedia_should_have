En Diood is en elektronsch Element, wo de Strom blots in een Richtung dörgeiht. Dorüm snackt wi bi en Diood vun de Dörlaatricht un de Sparrricht.
Wenn een Wesselstrom dör en Diood dörgahn lett, denn kümmt dor blot jede tweete Halfbülg rut. Dormit kann en Diood as Gliekrichter nahmen warrn, de ut den Wesselstrom Gliekstrom maakt. Mit de Brüchschaltung vun veer Dioden kreegt een dat hen, dat ok de anner Halfbülg dörkümmt, un twors liekers poolt as de eerste Halfbülg.
Sünnere Dioden sünd

de Lüüchtdiood (LED), de faaken in elektronschen Kram insett ward, un af un an ook al de Gleuhbeer ersetten deiht.
de Zenerdiood