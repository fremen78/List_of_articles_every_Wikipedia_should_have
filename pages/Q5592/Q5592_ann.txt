Michelangelo (òrere Michelangelo di Lovodico Buonarroti Simoni<ref1> me igwegwen iso; ogwu echubọk iriọọn̄be kire Michelangelo; iman: 6 Mâchi 1475 – 18 Febuwari 1564) ogwu usọ ògwook ogugo, òkọ-inu me ewuuk [sculptor], ònama-inu [architect], òge-okwà [poet] mè njinia [engineer] ònan̄a me Itali. Ọmọ mèlek kè Lionado da Vinchi ke ekigbaan̄ igwen Ogwu Renaisans [Renaissance Man], eyi òsibi ibe ke îkaan̄ ifuk-ibot [talent] me owuwa inu [areas]. Eman ọmọ me Arezo [Arezzo] me Tusikani [Tuscany] me Itali. Ìkwu me Rom me îsobe acha akọo jeeta mè jeeta (88).
Michelangelo ìluk atalek ugwem ikwaan̄ [extremely busy life]. Îrom ogbogbo ikwaan̄ âat [art works]. Usini me lek ubọk ikwaan̄ kan̄ ore echi ìtataan̄ etip ichit me etete ikwaan̄ âat erakbe irom.
Mîriọọn̄ inu iwa òfolek kè Michelangelo mije îtele owuwa ikpa [letters], okwà [poems] mè <journals> sabum înikwu. Mije îsibibe etip enenen, ọmọ ore adasi ogwu ikwaan̄ âat egonbe mfufuk ugwem kan̄ mgbọ îkupbe me ugwem.<ref3> Giọjio Vasari, ogwu ògege mfufuk ugwem kan̄ ìtumu ibe îre ọmọ omin ichit me etete ebi âat emen mgbọ Renaisans. Usini mgbọ, ekigwen ọmọ Il Divino ("ogwu ònan̄a me Awaji" [the divine one]).<ref4> Ofifi ebi âat ekitumu ibe ke ìkaan̄ terribilita (òsisibi ibe ke ubọk ikwaan̄ kan̄ îkisibi isi enenen mè ikiribi ene erumun̄ [emotion] me emen ire lek ema ekigwook ene mbiribọ me lek). Owuwa ofifi ebi âat imumun̄ lek ikwaan̄ kan̄ mîkisalek irọrọ ikwaan̄ òbokiribi ene erumun̄ [emotion] me emen kubọk eyi kan̄ cha.
Isisi Ikwaan̄ Inyi Ebi Medichi
Me emen mgbọ ya, ototun̄ ukan̄ òbọbọọn̄ ichit, mè ikaan̄ si unye ichit me Fulọrensi [Florence] ìre ototun̄ ukan̄ ekigwen Medichi [Medici]. Ema mîkakaan̄ uwu-ikpa ile ere owuwa ebi usọ ifuk-ibot [philosophers], ebi okwà [poets] mè ebi âat ekinichichini mè ikiche ifuk-ibot mè nkeek [ideas]. Ebi ototun̄ ukan̄ Medichi ìre ebi ìkima mè ikibieen̄ âat inye. Me acha 1489, Lorenzo de' Medichi, ogwu ibot ototun̄ ukan̄ ya îtumu inyi Gelandayo [Ghirlandaio] ibe ogwugwu igobo ene iba ìnwọnwọn ichit me etete bọn uwu-ikpa kè ogwugwu iria itap me uwu-ikpa ile ya.<ref10> Michelangelo ore ge me lek ene iba egobobe, isisi uwu-ikpa ya bene me 1490 ire 1492.


= Nrọnnye =