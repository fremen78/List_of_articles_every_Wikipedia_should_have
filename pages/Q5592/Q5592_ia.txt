Michelangelo di Lodovico Buonarroti Simoni (le 6 de martio 1475 - le 18 de februario 1564), usualmente cognoscite brevemente como Michelangelo, esseva un pictor, sculptor, architecto, poeta e ingeniero del Renascentia. In despecto de su pauc essayos de facer altere cosas que le artes, su versatilitate in le habilitates que ille apprendeva, esseva de un magnitude tam grande que ille es frequentemente considerate le archetypo del homine del Rensacentia, como un altere italiano qui esseva su rival, Leonardo da Vinci.
Le obras de Michelangelo in cata campo in su vita longe esseva prodige; quando le volumine alte de correspondentia, schizzos e diarios de ille que ja existe es date conto, ille es le artista le plus documentate del seculo 16. Duo de su obras ben cognoscite, le Pietà e le David, esseva sculpite ante su trentesime anno. In despecto de su opinion basse del pictura, Michelangelo etiam creava duo del obras le plus influente de fresco in le historia de arte occidental: le scenas de Genesis pro le tecto e Le Judicio Ultime pro le muro del Cappella Sixtin in Roma. Plus tarde in su vita ille designava le domo del Basilica de Sancte Petror in le mesme citate e revolutionava le architectura classic con su usage del ordine gigantesc de pilastros.
In un demonstration del vita unic de Michelangelo, ille esseva le prime artista occidental cuje biographia esseva publicate quando ille ja esseva vivente. Duo biographias esseva publicate re ille in su vita. Un de iste biographias, per Giorgio Vasari, proponeva que ille esseva le pinnaculo de tote le complimento artistic ab le initio del renascentia, un puncto de vista que esseva credite pro seculos per historicos del arte. In su vita, ille etiam esseva nominate Il Divino. Un de iste qualitates divin le plus laudate per su contemporaneos esseva su "terribilità" (le senso de grandor), e esseva le essayos de artistas, qui le sequeva, de imitar su stilo passionate e multo personal que causava le proxime movimento in arte occidental post del Renascentia alte, le Mannerismo.


== Galeria ==