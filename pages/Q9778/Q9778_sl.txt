Elektronska glasba je skupno ime za glasbene sloge, ki uporabljajo elektronska glasbila in elektronsko produkcijsko tehniko za ustvarjanje zvokov. Poleg tega izraz obsega glasbo, ki nastane z uporabo elektromehanskih tehnik (t. i. elektroakustična glasba). Čista elektronska glasbila uporabljajo zvok, ki ga v celoti proizvedejo električna vezja, na primer elektronski oscilator, teremin ali sintetizator, medtem ko elektroakustična glasbila združujejo mehanske dele – strune, kladivca ipd. z elektronskimi komponentami, kot so odjemniki, močnostni ojačevalniki in zvočniki. Med slednje spadajo telharmoniji, Hammondove orgle in električne kitare.
V sodobnem svetu se pojem elektronska glasba uporablja kot sopomenka za elektronsko plesno glasbo in sorodne pop sloge v štiričetrtinskem taktu, ki so množično priljubljeni, za razliko od starejših, eksperimentalnih slogov elektronske glasbe, poznanih le med redkimi navdušenci.


== Sklici ==


== Viri ==
Holmes, Thomas B. (2002). Electronic and Experimental Music: Pioneers in Technology and Composition (2. izd.). London: Routledge Music/Songbooks. str. 6, 8. ISBN 0-415-93643-8.
Vrbančič, Ivan (2004). Glasbeni slovarček. Ljubljana : Mladinska knjiga. COBISS 213952256. ISBN 86 11 16908 5.


== Zunanje povezave ==

EMF Institute