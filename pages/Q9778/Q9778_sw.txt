Muziki wa kielektroniki (au Muziki elektroniki) ni aina ya muziki unaotolewa kwa njia ya vifaa vya elektroniki na vipaza sauti.
Kimsingi kuna aina mbili ya muziki huo:

muziki unaotolewa kwa ala za muziki zinazotoa mitetemo halisi zinazopokewa kwa njia ya elektroniki, kubadilishwa na kusikiwa kupitia kipaza sauti, kwa mfano gitaa ya umeme
kompyuta au vifaa kama synthesizer na kinanda cha kielektroniki vinavyotoa mishtuko ya umeme inayotolewa kama sauti kwa njia ya kipaza sauti.
Baada ya Vita Kuu ya Pili ya Dunia wanamuziki mbalimbali walianza kufanya majaribio ya kutoa muziki kwa njia ya vifaa vya umeme. Tangu miaka ya 1980 bendi kadhaa zilianza kutumia mbinu hizo na kufaulu.
Kwa jumla matumizi ya sauti za elektroniki yamepanua sana namna za muziki zinazoweza kutolewa.