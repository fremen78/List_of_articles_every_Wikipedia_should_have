Աստվածատրյան Բոգդան Ներսեսի (ծնվել է 01.02.1937, Երևան), ագրոքիմիկոս։ Գյուղատնտեսական գիտությունների դոկտոր (1973), պրոֆեսոր (1985)։


== Կենսագրություն ==
Ավարտել է Հայաստանի Գյուղատնտեսական ինստիտուտը (1953)։ 1961–73 թվականներին և 1990 թվականից՝ Երկրագործության գիտահետազոտական ինստիտուտի (այժմ՝ գիտական կենտրոն) ագրոքիմիայի լաբորատորիայի վարիչ, փոխտնօրեն, 1973–86 թվականներին՝ տնօրեն։ 1987–90 թվականներին՝ Միավորված ազգերի կազմակերպության ատոմային էներգիայի միջազգային գործակալության ավագ խորհրդական։ Ուսումնասիրել է Հայաստանի Հանրապետության հողերի հումուսի, ազոտի, ֆոսֆորի, կալիումի և միկրոտարրերի ռեժիմը և դրանց արդյունավետությունը ցանքատարածություններում։ Մշակել է Չեռնոբիլի վթարից հետո ռադիո նուկլիդներով աղտոտված հողերի իրացման տեխնոլոգիա, ինչպես նաև լեռնային էկոհամակարգերի երկրագործության հիմնահարցը։ Միջազգային ագրոէկոլոգիայի ակադեմիայի անդամ (1994)։ Միավորված ազգերի կազմակերպության արծաթե մեդալակիր (1989)։


== Ծանոթագրություններ ==