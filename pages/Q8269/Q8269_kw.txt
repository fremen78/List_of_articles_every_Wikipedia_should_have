Drolla Genji (源氏物語 - Genji Monogatari) yw ober klassek a lien Nihonek. 
Skrifys veu Drolla Genji gans an venen nobyl nihonek Murasaki Shikibu, dell grysir, orth ughelboynt an Oos Heian. Furv Nihonek a veu usys y'n oos ma o Nihonek koth diwedhes. Gelwys yw Drolla Genji avel romans kynsa an bys, novel arnowydh kynsa bythkweth po an novel kynsa konsidrys hwath dhe vos klassek, mes nyns eus akordyans yn-mysk arvreusysi. 
Skolheyg gonisogethel nihonek Motoori Norinaga a usyas an term 'Mono no aware' ("truedh taklow" po "sensytyvita tro'ha taklow") rag an kynsa tro orth breusi an lyver. An term yw pur bosek lemmyn orth konvedhes lies nihonek. 
Treylyans kynsa rann o Genji Monogatari dhe Sowsnek o gans Suematsu Kencho. Unn treylyans notys o gans an lenes nihonek Jakucho Setouchi yn 1998. Arthur Waley a wrug treylyans rydh a'n ober, a-der unn chaptra. Edward Seidensticker a wrug an treylyans kowal kynsa dhe Sowsnek, owth usya fordh moy 'ger rag ger' ages Waley.  An treylyans moyha a-dhiwedhes, gans Royall Tyler yn 2002, a assayas gwitha dhe'n tekst derowel.