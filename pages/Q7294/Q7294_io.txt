Johannes Brahms (1833 til 1897) esis notora Germaniana klasika-kompozisto de la 19ma yarcento.


== Serenado No. 1 ==
Ilua Serenado No. 1 unesmafoye pleesis ye la 28ma di marto 1859 en Hamburg. Ca orkestrala verko, en sis movimenti, esis un de ilua maxim frua kompozuri por orkestro. Brahms skribis ol dum ke il skribis la Piano-koncerto-peco No. 1. Quankam la kompozanto ne esis kontenta pri la qualeso di la pleado di la Serenado, la granda audantaro prizis ol, e multe aplaudis. To kontrastis kun l'unesma pleado di la Piano-koncerto-peco, qua esis male recevata.


== Ein deutsches Requiem ==
Brahms komencis skribar Ein deutsches Requiem en 1865, pos la morto di ilua matro. La texto esis asemblita da Brahms, de la germana tradukuro di la Biblo da Martin Luther. Versiono di la Requiem, en sis movimenti, esis kompleta en 1866, ed en Aprilo 1868 ol esis pleata en la katedralo di Bremen, kun granda suceso. Brahms kompozis plusa movimento en mayo 1868. Ye la 18ma di februaro 1869 en Leipzig, la finala versiono di la verko, en sep movimenti, esis unesmafoye pleata.