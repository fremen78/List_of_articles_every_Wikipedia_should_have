Chanakya (IAST: 'Cāṇakya,' juga dikenali sebagai Kauṭilya atau Vishnugupta) ialah seorang guru, ahli ekonomi, ahli falsafah dan ahli perundangan India purba serta penasihat kepada maharaja pertama Empayar Maurya, Chandragupta. Beliau merupakan penulis kepada kitab  Arthashastra dan disifatkan sebagai pelopor kepada sains politik dan ekonomi India, serta dikatakan sebagai salah seorang pelopor kepada ekonomi klasik. Karya-karyanya mula terpinggir semasa kejatuhan Empayar Gupta dan hanya ditemui semula pada awal abad ke-20.
Chanakya telah membantu Chandragupta dalam perluasan kuasanya dan banyak diiktiraf kerana berperanan penting dalam penubuhan Empayar Maurya. Beliau menjadi penasihat utama kepada Chandragupta serta puteranya, Bindusara.


== Rujukan ==