Chanakya (sanskrit: चाणक्य, Cāṇakya; även Kautilya), cirka 350–275 f.Kr., var rådgivare till Mauryarikets förste härskare Chandragupta Maurya, och chefsminister i hans regering. Det är osäkert om Chanakya och Kautilya var samma person. Chanakya anses vara en av den ekonomiska vetenskapens och statsvetenskapens fäder, ett och ett halvt millennium före Ibn Khaldun och Niccolò Machiavelli.
 Han var verksam i Taxila, där han förmodligen skrev det berömda verk Arthashastra, läroboken om den indiska statskonsten. Chanakya omnämns i Arthashastra som Kautilya, och på ett ställe som Vishnugupta. Enligt en teori var Vishnugupta verkets redaktör medan Chanakya/Kautilya var en av dess skribenter. Även verket Nitishastra brukar hänföras till Chanakya. Namnet Chanakya kommer från hans fader, som hette Chanak. Namnet Kautilya kommer från hans gotras namn Kotil. Kautilya betyder "av Kotil". 
Han trodde på fyra saker: att behandla med jämlikhet, lockelse, straff eller krig och att så split. En av de tidigaste sanskritska författarna att uttryckligen identifiera Chanakya som Vishnugupta var Vishnu Sarma, i sin Panchatantra, under 300-talet e.Kr.


== Referenser ==
Den här artikeln är helt eller delvis baserad på material från Simple English Wikipedia.


== Externa länkar ==
Chanakyas filosofi
Filosofi och biografi