Sorghomm, hanow godhoniethel Sorghum, yw greunvos ha kinda y'n teylu gwels Poaceae. Eghennow y'n kinda ma yw tevys yn hinyow tomma. I a dyv yn naturel yn ranndiryow trovannel po istrovannel pub brastir hag Ostralasi. Drefen lies eghen sorghomm dhe sevel orth seghter ha tempredhow ughel, pennfenten boos pur bosek yw yn ranndiryow difeythtir Afrika. Efanheys an usadow a devi sorghomm gans an Moslemyon y'n Osow Kres. An eghen yw moyha tevys yw Sorghum bicolor, po sorghomm dewliw.
Greun sorghomm yw usys dhe wul boos denel, las, megyans enevales ha bewkeunys. Greun sorghomm yw heb gluten mes rych yn starch. Usys yw dhe wul bara heb gwel kepar ha tortillas yn Meksiko ha jowar roti yn Eynda.