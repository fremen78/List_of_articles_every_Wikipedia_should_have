D'Biologesch Evolutioun besteet aus de Verännerungen, iwwer Generatiounen ewech, vun de geneetesche Kennzeeche vun de Liewewiesen. Duerch dës Verännerunge kënne sech d'Populatioune vun den eenzelen Aarten un hire Liewensraum upassen; och kënne sou eng oder méi nei Aarten aus enger Stammaart entstoen. D'Evolutioun erlaabt et also d'Biodiversitéit op der Äerd z'erklären.
Eent vun den Ziler vun der Evolutiounsbiologie ass d'Rekonstruktioun vum zäitlechen Oflaf vun den eenzelen Entwécklungsniveaue vun den Organismen. Dat féiert zu engem hypothetesche Stammbam vun den Organismen. Dobäi ergi sech Erkenntnesser iwwer d'Gesetzméissegkeeten an d'Mechanisme vun der biologescher Evolutioun.


== Existenz vun der biologescher Evolutioun ==
De Fait datt et eng biologesch Evolutioun gëtt kann een ë. a. mat der Existenz vun de sougenannten Aarteréng beleeën.


== Mechanisme vun der biologescher Evolutioun ==
Haaptsächlech 3 Facteure si fir déi biologesch Evolutioun verantwortlech. Si bezéie sech direkt op de Genom (Mutatioun a Gen-Drift) oder indirekt (Selektioun) duerch de Phenotyp, dee vum Genom ofhänkt.


=== Mutatiounen ===
Fir Mutatiounen am Genom gëtt et vill verschidde Méiglechkeeten, si kënnen eenzel Base vun der DNS betreffen awer och gréisser Stécker bis hin zu ganze Chromosomesätz.


=== Natierlech Selektioun ===
Verschidde Phenotyppen hu méi eng grouss Iwwerliewenschance (an engem gewëssen, eventuell neie Liewensraum) duerch méi eng grouss Fitness oder Resistenz oder awer duerch eng besser Tarnung, a ginn dofir selektionéiert (d. h. an dësem Fall z. B. net gefriess). Et kann een (am Fall vun enger stabeler Eegenschaft z. B. Längt vum Hals) dräi Aarte vu Selektiounen ënnerscheeden:

geriicht: et geet an eng Richtung
stabiliséierend: d'Extremer ginn eliminéiert
disruptiv: d'Extremer ginn zeréckbehalen


=== Gen-Drift ===