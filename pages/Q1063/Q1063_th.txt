ซุนซือเหมี่ยว (จีนตัวเต็ม: 孫思邈; จีนตัวย่อ: 孙思邈; พินอิน: Sūn Sīmiǎo; เวด-ไจลส์: Sun Ssu-miao) ตามสำเนียงจีนกลาง หรือ เทียนอุ่ยไต่เต่ (天醫大帝) ตามสำเนียงจีนฮกเกี้ยน เป็นเทพแห่งการแพทย์ที่ได้รับการสักการะบูชายกย่องในศาสนาชาวบ้านจีนและลัทธิเต๋า พระองค์เป็นแพทย์และกวีชาวจีนในราชวงศ์สุยและถัง ทรงได้รับฉายาว่าเป็นราชาแห่งการแพทย์ของจีน (藥王; 药王, Yaowang) เนื่องด้วยคุณูปการสำคัญในด้านการแพทย์แผนจีนและการดูแลผู้ป่วยสาธารณกุศลอย่างมหาศาลพระองค์ได้รับการขนานนามว่า  สุ้นจินหยิน (吳真人) และ พระองค์ได้รับการนับถือว่าเป็นแพทย์เทพยดาร่วมกับ หงอจินหยิน (孫真人) หรือ พระโป้เส้งไต่เต่  และ โค้วจินหยิน (許真人) หรือ พระก่ำเทียนไต่เต่ (感天大帝)


== คุณูปการ ==
ท่านแต่งตำรา "เชียนจินเอี้ยวฟาง"(千金要方 - Thousand Ducat Formulae) หรือ "ตำรับยาพันเหรียญทอง" เป็นหนังสือ 30 เล่ม ต่อมายังแต่งต่ออีก 30 เล่ม ชื่อ ตำราเชียนจินอี้ฟาง (千金翼方 - Supplement to the Thousand Ducat Formulae) หรือ ภาคผนวกตำรับยาพันเหรียญทอง นักประวัติศาสตร์การแพทย์ เรียกตำราชุดนี้ว่า “สารานุกรมชุดแรกว่าด้วยเวชปฏิบัติในประวัติศาสตร์การแพทย์แผนโบราณของจีน (The First Encyclopedia of Clinical Medicine in the History of Traditional Chinese Medicine)” โดยท่านเป็นผู้ที่ให้ความสำคัญและใส่ใจในตำรับยาพื้นบ้าน ส่งเสริมการศึกษาเรื่องจริยธรรมวิชาชีพ ซุนซือเหมี่ยวได้รับยกย่องเป็น “เภสัชยราชา (Medicine King)” 


== ดูเพิ่ม ==
โป้เส้งไต่เต่
เสินหนงต้าตี้ (神農大帝)
ฮั่วท้อเซียนซือ (華佗先師)
พระก่ำเทียนไต่เต่


== อ้างอิง ==