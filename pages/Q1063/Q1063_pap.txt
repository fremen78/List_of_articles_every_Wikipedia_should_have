Evolushon (tambe konosí komo evolushon biológika, genétika of orgánika) ta un proseso di selekshon natural y mutashon ku ta kousa e surgimentu di espesie (poblashon di diferente organismo), adaptashon na e medioambiente, y extinshon. Tur espesie of organismo a originá for di e proseso di evolushon biológiko.
E evolushon ta tuma lugá ora tin kambio ora tin kambio den e material genétiko (ADN) kual ta hereda. Informashon konteni den ADN por kambia dor di un proseso konosi komo mutashon. Asina, ta introdusí variashon genétiko den un poblashon.  Evolushon no ta kambia ningun individuo, enbes di esaki, e ta kambia e medio hereda pa kresementu i desaroyo kual ta karakterisá un poblashon. Komo un resultado di esei sierto karakter ta bira mas of menos komun. Un karakter ta un karakterístika anatómiko biokímiko of di komportashon; ku ta e resultado di interakshon ambiental-genétiko. 


== Mira tambe ==
Evolushon humano