Judo (basa Jepang: 柔道) inggih punika seni bela dhiri, ulah raga, lan filosofi ingkang asalipun saking filosofi Jepang. Judo dipunkembangaken saking seni bela dhiri kuna Jepang ingkang kasebat Jujutsu. Jujutsu ingkang tegesipun seni bertahan lan seni nyerang kanthi ngginakaken tangan kosong utawi ngagem gaman ingkang cendhak. Jujutsu dipunkembangaken saéngga dados Judo inggih awit karyanipun Kano Jigoro (嘉納治五郎) ing taun 1882. Ulah raga punika dados modhel saking seni bela dhiri Jepang gendai budo, ingkang dipunkembangaken saking sekolah (koryu). Paraga utawi pemain judo dipunsebat kanthi nama judoka. Sapunika Judo sampun dados salah satunggalipun cabang béla dhiri ingkang misuwur, lan ugi sampun dados ulah raga resmi Olimpiade.


== Sajarah Judo ==
Sajarah wontenipun Judo boten saged dipunpisahaken saking pangriptanipun inggih panjenenganipun ingkang asma Kano Jigoro (嘉纳 治 五郎, 1860-1938?). Kano lair wonten ing kulawarga ingkang sugih. Ramanipun, Jirosaku, inggih punika putra nomer kalih kepala kuil Shinto Hiyoshi ing Shiga. Kano Jigoro wiwit sinau akademik nalika yuswanipun pitung taun, panjenenganipun sinau basa, shodo (书 道, kaligrafi Jepang), lan Shisho (四 书, sekawan Teks Konghucu). Nalikan yuswa sekawan welas taun, Kano sekolah wonten ing Ikuei-Gijuku ing Shiba, Tokyo. Wonten ing sekolah punika Kano ugi nyinaoni Jujutsu lan Dojo. Jigoro Kano sampun nambahi gayanipun piyambak wonten ing cabang Jujutsu ingkang dipunsinaoni ing wekdal punika (kalebet Tenjinshiyo lan Kito). Ing taun 1882 piyambakipun damel satunggalipun Dojo ing Tokyo ingkang dipunsebat Kodokan Judo. Dojo ingkang kawitan punika dipundamel ing kuil Eisho ji, kanthi murid cacah sanga. Tujuan utami Jujutsu inggih punika saged nguwaosi tèknik nyerang lan bertahan. Kano ngadaptasi tujuan punika, nanging langkung ngutamakaken sistem pengajaran lan pembelajaranipun. Panjenenganipun ngembangaken tigang target spesifik kanggé ulah raga Judo: gladhèn fisik, pengembangan mental / roh, lan kompetisi ing tetandhingan.


== Pranala njawi ==

Persatuan Judo Seluruh Indonesia Archived 2020-08-12 at the Wayback Machine.
IJF International Judo Federation


== Cathetan suku ==