Judo (in japonese: 柔道) es un arte martial, un sport e un philosophia con origine in le Japon. Le judo ha evolvite a partir del jujitsu e esseva fundate per Jigoro Kano (嘉納治五郎) in 1882. Malgrado esser un arte martial complete, le judo tamben es practicate como sport official del Jocos Olympic desde 1964 in le competition masculin e 1992 in le feminin. In le occidente, le aspecto sportive del judo es probabilemente le plus popular.
Homines e feminas combatte separatemente (malgrado multe vices illos traina conjunctemente), e le athletas son dividite per classes de etate e categoria de peso, includente un classe libere in que tote le pesos pote participar.
Le judo es practicate super mattas special appellate tatami que pote esser de palea de ris coperite per canevas de coton o pote esser synthetic fabricate a partir de polymeros impregnate. Le practicantes (judoka) se vesti un equipamento de coton blanc, composite ex tunica, bracas e un cinctura. Le color del cinctura indica le graduation del judoka.


== Regulas ==
In un competition de judo, duo practicantes affronta se super le matta, quando un arbitro judica le combatto, le punctos e le penalitates del athletas son registrate. Le ippon es le "knock-out" del judo. Un caso bon, ma minus perfecte, se nomina waza-ari e vale medie puncto. Duo de istos garanti un victoria. Le lucta pote esser decidite per le accumulation de punctos minor, como le yuko o le koka. Un falta (keikoku e shido) committite per un del practicantes durante un combatto (shiai) augmenta punctos de su adversario. Si le falta es grave, como le hansoku-make, da le victoria immediate al opponente.


=== Punctos ===
Ippon: Illo es le caso que parti le adversario sin action e habe un effecto equivalente al knock-out in le boxa. Illo garanti le victoria. Pote esser obtenite con un caso de technica in pede, immobilisation del opponente per trenta secundas (osae-komi), clave de brachio (kansetsu) o strangulamento (shime-waza).
Waza-ari: Vale medie ippon. Duo waza-ari tamben da le victoria. Un waza-ari pote esser un technica de projection mal executate o un immobilisation per 25 secundas.
Yuko: Caso minus perfecte que le waza-ari. Technica de projection mal executate o immobilisation infra 20 secundas.
Koka: Caso quando le opponente trova un parte del corpore in le solo post le cadita o un immobilisation superpassante le dece secundas. Illo es un caso minus perfecte que ancora vale le annotation del judices.


=== Penalitates ===
Shidó: Illo es un penalitate suave. Le adversario gania le equivalente a un koka.
Chui: Falta medie. Le adversario recipe le punctos equivalente a un yuko.
Keikoku: Pena grave. Le adversatio recipe un waza-ari.
Hansoku-make: punctuation disqualification in general.


== Altere terminos japonese de judo ==
Kumikata: Illo es un methodo in que le luctator sasi le judoka adversari.


== Graduation (Cincturas) ==

Description
6. kyu
Blanc
5. kyu
Jalne
4. kyu
Orange
3. kyu
Verde
2. kyu
Blau
1. kyu
Brun
1º Dan *2º Dan *3º Dan *4º Dan *5º Dan 
Nigre
6º Dan *7º Dan *8º Dan 
Rubie/Blanc o nigre
9º Dan *10º Dan
Rubie o nigre


== Ligamines externe ==
Judoschool Jan Snijders, technical information (anglese)


== Referentias ==