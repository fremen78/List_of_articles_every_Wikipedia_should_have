O judo (柔道) ye un arte marcial chaponés, establito por Jigorō Kanō (en chaponés 嘉納治五郎) en l'anyo 1882. Kano querió complegar a esencia d'o Jiu jitsu y atras artes de luita orientals en una sola y basica, fuyindo de tecnicas periglosas u inutils y creó o Instituto Kōdōkan ta o desembolique y a difusión d'o judo, en l'actualidat o judo tien una gran difusión arredol d'o mundo, y ye esporte olimpico dende os Chuegos Olimpicos de 1964 en Tokio.
S'en fa con una vestimenta especial que ye conoixida como judogi, lo puesto an se practica recibe lo nombre de dojo y en o suelo i hai lo tatami, un alfombrau que sirve pa amortecer las aterrizadas y cotilladas y no fer-se mal en cayer.


== Vestimenta ==

La vestimenta usada en o judo recibe lo nombre de judogi, y con o cinturón (obi en chaponés) forma l'equipo personal y necesario pa poder practicar-lo, esta deriva d'a traza de vestir en Chapón antes d'o sieglo xx.
O cinturón ye utilizau ta subchectar o trache y a mas o suyo color endica o livel d'aprendizache. Iste sistema  de clasificación d'o livel ha estau adoptau per muitas atras artes marcials y sistemas mixtos modernos d'orichen coreano, chino, americano, hawaiano, entre d'atros ideyaus mientres lo sieglo XX.


== Vinclos externos ==
 Se veigan as imáchens de Commons sobre Judo.
IJF - Federación Internacional de Judo.
Reyal Federación Espanyola de Judo.
Federación Aragonesa de Judo.