Gabriel Hose de la Konkordia «Gabo» Garsia Markes (ispanca Gabriel José de la Concordia «Gabo» García Márquez; 1927 s. mart 6, Arakataka, Kolombiya — 2014 s. aprel 17, Mehiko, Meksika) — Kolumbiyalı yazıcı, jurnalist, naşir ve siyasiy erbaptır. Neyştadt edebiyat mukâfatınıñ (1972) ve Nobel edebiyat mukâfatınıñ (1982) laureatıdır. 
1961 senesi onıñ «Polkovnikke kimse yazmaz» (El coronel no tiene quien le escriba) povesti (birinciden oquyıcılar bu povestni begenmediler: 2000 neşir etilgen nushadan tek 800 satıldı), 1966 senesi ise «Şer saati» romanı (La mala hora) neşir etildi. «Yüzyıllıq yalıñızlıq» romanı (Cien años de soledad, 1967 s.) çıqqan soñ Gabriel Garsia Markesniñ bütün dünya namı ketti. 1972 senesi bu roman Romulo Galyegosanıñ mukâfatını qazandı. 
2002 senesi yazıcı tarafından planlaştırılğan tercimeiyal trilogiyasınıñ ilk kitabı - ispan tilinde laf etken dünyada eñ çoq satqanlar alına kelgen «Ayatnı añlatmaq içün yaşamaq» basıp çıqarıldı. 
1989 senesi yazıcınıñ aqcigerinde ekimler, sigara içüv sebebinden peyda olğan rak şişigini taptılar. 1999 s. tibbiy teşkerüvden soñ Garsia Markesniñ başqa bir onkologik hastalığı - limfoma - olğanı belli oldı. 
Gabriel Garsia Markes 17 aprel 2014 s. 88 yaşında, Mehiko şeerinde olğanda, büyrek kemligi ve nefes yolları hastalığı sebebinden vefat etti.