Jezus Krystus (Jezus s Nazaretu; s hebr. ישוע, ישו Joszue aram.: ܝܫܘܥ, ܝܫܘ Jeszua = "JHWH pōmocōm/zbawjyńym" i ze gr.: Χριστός Christós – "namaszczōny, pōmazańec, mesyjŏsz") – cyntralnŏ postŏć krześćijaństwa, podug Wańelije zaôżyćel religije krześćijańskij, Syn Boży a zbawićel. Do wjynkszośći wyznań krześćijańskich tyż wćelyńy Boga we ôsobje Syna Bożygo. W islamje uznŏwany je za proroka. Jygo ôkres żywobyćŏ datuje śe na lata ôd kole 8-4 roku p.n.e. do kole 30-33 roku n.e.
Podug zŏpisōw we Wańelijach Jezus nauczŏł we Galileji a Judeji we Izraelu, Ôstŏł skozany by zemrzić bez ukrziżowańyje we Jerozolimje zgōdńy ze wyrōkjym rzimskigŏ namjestńika (uać. praefectus) Pōncjusza Piłata, a trzićigŏ dńa po umarću zmartwychwstŏł. Dźeła a nauka Jezusa szrajbnjynte we Wańelijach stanowjōm podstawa krześćijaństwa. Nauka Jezusa ôstołŏ przekozanŏ śwjatu bez szkolorzōw mjanowanych apostołami.


== Przipisy ==