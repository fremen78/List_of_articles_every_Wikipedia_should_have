Jesus ([ʒesus] en IPA) o Iexua ([jeʃua] en IPA) es la Fio de Dio (Iaue, o YHWH en ivri) en cristianisme. El es la person tre de la Trinia. On crede ce Jesus ia nase entre 18 e 3 aec (o "ante Cristo") en Betlehem, Iudea (aora Israel).
La madre de Jesus ia es la virjin Maria (o Mariam). Jesus ia nase en la rena de Herode e cuando Herode ia aprende ce Jesus ia nase, el ia comanda la masacra de la inosentes. Multe persones ia crede ce 14 000 o 64 000 enfantes ia es asasinada, ma aora The Catholic Encyclopedia (La ensiclopedia catolica) dise ce ses o dudes enfantes ia es asasinada). Jesus e sua jenitores, Maria e Josef (o Iosef), ia fuji a Egipte.
Jesus ia fa miracles: el ia cambia acua a vino, ia revive persones mor (Lazaro, la fia de Jairus, la fio de un vidua, e se mesma), ia nuri 5000 e 4000 persones con un cuantia pico de pan e pexes, ia pasea sur acua, ia sani sordas, siecas, mudas, etc. Jesus ia fa ance esorsis de demones. El ia ave 12 apostoles.