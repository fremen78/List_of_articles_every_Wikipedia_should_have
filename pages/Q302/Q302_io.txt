Iesu di Nazaret (Greka linguo: Ἰησοῦς, Bethlehem o Nazaret, 2 aK o 7 aK) esas la fondero di Kristanismo
Segun Kristanismo, Iesu esas la "Filio di Deo" e la Mesio mencionita en l'Anciena Testamento, naskinta homo e Kristo (de la Greka Χριστός, "ho Christos") revelita a la populo di Israel  por guidar la homaro per la mesajo di "Nova Impero", t.e. 'amez l'altri e facez a li quale vi volus ke li facez a vi'.
Por l'islamo ilu ne esis la unika ed il ne esas filio di Deo, pro Deo esas nur unu, e nek havas filii, nek povas asociesar ad altra dei.
Lua titulo esas Mesio, "nomata Kristo". La titulo Mesio uzesis en la Libro di Daniel 9:25-26 od en predico pri "Sisadek Semani". La Hebrea nomo esas מָשִׁיחַ (Māšîaḥ) "mashiach" qua signifikas "uncionata". Ta nomo uzesas por Iesu en la psalmo 2:2, ube on parolas pri reji e principi konsultanta kontre Deo e kontre sua "Uncionata", esanta to la signifiko dil nomo "Kristo".


=== Iesu por judaismo ===
La Judi tradicionale vidis Iesu kom un ek la nevera mesii qui aparis dum lua historio. Li vidas lu quale un ek la maxim influinta super lua populo e, pro to, qua produktis la maxim granda domajo. Tamen, pro la doktrino pri l'arivo dil Mesio ne esas centrala por judaismo, la diskuto pri kande ilu arivus ne esas importanta por judi.
Judaismo nultempe aceptis nulquanta predico ke la kristanani dicas ke atribuesas Iesu. Tamen interdiktas adorar ulu pro esar konsiderata kam idolatrio e la centrala kredo je judaismo esas l'absoluta uneso e singuleso di Dio.
Judala eskatologio indikas ke la veno dil Mesio akompanesos per serio di partikulara eventi qui til nun ne eventis:

riveno di omna judi al Promisita Tero
rikonstruktado dil Templo
ero di paci e kompreno in qua "la konoco di Dio" plenos la Tero.
Judaismo dicas ke Iesu ne povas esar kandidato por esar Mesio pro dum Lua vivo ne sucesis nulu di ta eventi.
Existas kurento nomizita mesiala judaismo -ne aceptita da la tradiciala judaismo- qua subtenas ke Iesu esus la Mesio. Li ne kompartas la visiono di resta dil Judi ke dum lia vivo ne sucesis nulu dil eventi ke le judisti kredas esar predicita en Biblio e dicas ke la mesiala predicaji kumplesas en Lua persono.