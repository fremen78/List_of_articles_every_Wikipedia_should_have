She preaçhoor as toshiagh crauee Ewagh va Yeesey (c. 6 dys 4 RC – 30 ny 33 BNJ), enmyssit Yeesey Chreest, Yeesey veih Nasair, as ram enmyn as enmyssyn chammah. She eshyn yn ard-pheiagh 'sy Chreestiaght, y chraueeaght smoo 'sy theihll. Ta'n chooid smoo jeh Creesteenyn credjal dy nee Yeesey corpys-foalley Yee yn Mac as çheet y Vessias Ewagh, ny Creest, dy row faaishnit 'sy Çhenn Chonaant.
Ta bunnys dagh scoillar noa-emshiragh y çhenndaght coardail dy re feer pheiagh shenndeeagh va Yeesey. Ta coontyssyn bea Yeesey ry-gheddyn ayns ny Sushtallyn, as ayns ny kiare Sushtallyn canoanagh 'sy Chonaant Noa. Ansherbee, shymmey reayrt lesh ard-scoillaryn ronsee bentyn rish barrantoilid henndeeagh ny Sushtallyn ayns cosoylaght rish Yeesey shenndeeagh. 
Va Yeesey çhymmylit as eh hoght laa d'eash, bashtit liorish Ean Bashtey myr dooinney aasit aeg, as lurg 40 laa as oie dy hrostey 'syn aasagh, ghow eh toshiaght rish e hirveishaght hene. She ynseyder troailt v'eh, as s'mennick dy row yn enmys "rabbi" currit da. Ren Yeesey ronsaghey Jesus marish Ewnyn elley bentyn rish y raad share dy lhiant Jee, ren eh slanaghyn, dynsee eh ayns raaghyn-dorraghey, as haggil eh eiyrtyssee mygeayrt y mysh, goaill stiagh daa ostyl jeig va pointit myr eiyrtyssee reiht. V'eh goit ayns Jerusalem as currit er cooish leigh liorish y lught-reill Ewagh, as currit da'n reiltys Raueagh as v'eh er ny chroshey rere sarey Pontius Pilate, meoir Raueagh er Judaea. Lurg e vaaish, ren e eiyrtyssee shickyraghey dy dirree eh veih baase, as lurg e gholl seose, haink y boodeeys jeu va crooit dy ve yn Agglish Chreestee leah as hie eh er ny vooadaghey myr gleashaght dowanagh. T'eh sheiltynit dy row coontyssyn e ynsaghyn as e vea freilt rere ym-skeaylley beill, as dy nee yn ym-skeaylley beill shen bun ny Sushtallyn screeuit.
Ta'n jeeoilys Creestee jeant seose jeh credjueyn goaill stiagh dy row Yeesey gientit liorish y Spyrryd Noo, dy row eh ruggit lesh moidyn va enmyssit Moirrey, dy ren eh mirrillyn, du chur eh yn Agglish Chreestee er bun, dy dooar eh baase rere croshey myr jeebyrt son lhiasaghey veih peccaghyn, dy dirree eh veih'n vaase, as dy jagh eh seose stiagh ayns Niau, as dy jig eh er-ash. Dy cadjin, ta Creesteenyn credjal dy vel Yeesey lhiggey da sleih dy ve currit ry-cheilley rish Jee. Ta'n Chrea Nicaeagh gra dy nee Yeesey briwnys orroosyn ta bio as marroo, foddee roish ny lurg nyn irreeyn-seose corpagh, taghyrt da kianglt rish Aaheet Yeesey ayns eschat-oaylleeaght Chreestee. Ta'n chooid smoo jeh Creesteenyn cur ooashley da Yeesey myr corpoilys-foalley Yee yn Mac, y nah phrosopon mastey tree prosoponyn y Trinaid. Ta ruggyr Yeesey kelloorit dagh blein er 25 Mee ny Nollick er y chooid smoo myr y Nollick. Ta e chroshey currit ayns cooinaghtyn er Jeheiney Caisht, as ta onnor currit da e irree-seose-reesht er Doonaght Caisht. Ta'n eash feaillere smoo ymmydit 'sy theihll—raad she 2024 BNJ (ny 2024 AD ny 2024 CE)—bunnit er date ruggyree Yeesey.
Ta Yeesey goll er ooashlaghey 'syn Islam, ayns Credjue Baháʼí, as ayns Credjue ny Droossee chammah.  'Syn Islam, ta Yeesey (ta enmyssit lesh e ennym Koranagh ʿĪsā) coontit myr y phadeyr lieh-yerrinagh lesh Jee as y messias, hig er-ash roish Laa ny Briwnys. Ta Moslymee credjal dy row Yeesey ruggit lesh y voidyn Moirrey agh nagh Jee ny mac Yee v'eh. Cha nel y chooid smoo jeh Moslymee credjal dy row eh er ny varroo ny er ny chroshey agh dy ren Jee ardjaghey eh jeeriagh stiagh 'sy Niau choud's v'eh foast bio. Ayns neu-chosoylaght, cha nel Ewnyn credjal dy nee Yeesey va'n messias v'ad fuirraghtyn rish, as t'ad resooney nagh ren eh cooilleeney phadeyryssyn messiasagh, nagh row eh ooilit dy leighoil as nagh bioagh jeeoilagh ny aavioghit v'eh.


== Noteyn ==


== Imraaghyn ==


=== Symnaghyn ===


=== Farraneyn-fys ===


== Kianglaghyn magh ==

 Ta meanyn ec Wikimedia Commons bentyn rish Yeesey Chreest
LatinVulgate.com, The Complete Sayings of Jesus Christ 'sy Ladjyn as 'sy Vaarle, lesh Mental Systems, Incorporated