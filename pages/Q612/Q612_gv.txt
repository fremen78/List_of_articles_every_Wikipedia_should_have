She Dubai (Arabish: دبي Dubayy) yn ard-valley smoo rere earroo yn phobble ayns ny h-Emmiraidyn Arabagh Unnaneysit. Chammah's shen, t'eh ny phreeu-valley er Emmiraid Dubai, nane jeh ny h-emmiraidyn as y fer smoo rere pobble.
Va Dubai bunnit myr balley beg eeastee. Ansherbee, dirree eh myr cree traght ardjynagh 'sy 20oo eash leah as ec y 20oo eash yeianagh as y 21d eash leah, dirree eh dy tappee lesh focys er y turryssid as toailleeaght. T'eh 'sy nah ynnyd 'sy theihll rere earroo ny thieyn oast queig-rolteenagh ayn as ta'n troggalys s'yrjey 'sy theihll, Burj Khalifa, soit ayn.
T'eh soit er çheu hiar Lieh-innys yn Arabaght, er coose Ghiau Vooar ny Pershey, as t'eh ny chree arraghey dowanagh mooar da troailtee as da lught. Chur çheet stiagh voish yn ooill rish siyraghey lhiassee yn ard-valley.
Ta Dubai er ny ve ny ynnyd da'n traght ardjynagh as eddyr-ashoonagh voish y 20oo eash leah, as ta'n tarmaynys echey bunnit er çheet stiagh voish y traght, y turryssid, yn etlagh, y chooid thallooin, as shirveishyn argidoil. Chur jeeillaght ooill ny sloo na 1% rish LTS yn emmiraid ayns 2018. Ta earroo yn phobble er 3,331,420 (Jerrey Geuree 2020) ayn.


== Imraaghyn ==


== Kianglaghyn magh ==

دبي.امارات (Er ny hashtey 2020-11-29 ec y Wayback Machine) – giat reiltys oikoil
www.dm.gov.ae – Ynnyd-eggey Valjaght Dubai