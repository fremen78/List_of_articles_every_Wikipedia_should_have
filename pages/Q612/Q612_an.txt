Dubai ye una ciudat situata en l'emirato de Dubai, d'a que es a suya capital y a primera ciudat en población y economicament d'os Emiratos Arabes Unius. A población d'a suya area urbana ye d'1.400.000 habitants, cuasi tota a población de l'emirato de Dubai, pero baixa a un millón si no se conta las poblacions de Djumeirah y Djebel Ali.
Tamién ye considerata como una d'as ciudaz mas mudernas d'o mundo, con muitos gratacielos como o Burch Khalifa l'edificio con mas altaria d'o mundo, y muitos hotels de gran luxo, a mas a mas d'atras infraestructuras adedicatas a o turismo prencipalment pioneras en o mundo.


== Clima ==
O clima de Dubai ye de tipo desertico y a mayor parti d'os diyas de tot l'anyo fa sol. O verano ye muito caloroso, humedo y con muito de viento, l'agüerro ye caloroso tamién.


== Esporte ==
O fútbol y o cricket son os esportes mas populars y practicatos a Dubai. Tamién ye a seu de muitos esdevenimientos esportivos internacionals.


=== Clubs esportivos ===
En o fútbol L'Al-Ahli Club Dubai y l'Al-Shabab Al-Arabi Club Dubai representan a la ciudat en Liga de fútbol d'os Emiratos Arabes (UAE Football League).


=== Competicions esportivas ===
En l'Aviation Club Tennis Centre se fan o Dubai Tennis Championships y o Legends Rock Dubai que son torneyos de tenis, tamién se fan o Dubai Desert Classic y o Dubai World Championship de golf, toz éls son esdevenimientos internacionals que fan que viengan muitos d'os millors esportistas d'o mundo a competir.
Tamién ye destable a Dubai World Cup, que ye una cursa de caballos celebrada cada anyo en lo hipodromo de Meydan.


== Referencias ==


== Vinclos externos ==
 Se veigan as imáchens de Commons sobre Dubai.
(en) Portalada d'a pachina web municipal.