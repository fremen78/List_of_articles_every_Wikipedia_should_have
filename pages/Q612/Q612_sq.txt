Dubai (Arab. دبيّ, Dubayy) është qytet i gjendur në pjesën jugore të Gjirit Persik në Gadishullin Arabik. Emrin Dubai e ka marrë nga emirati në të cilin ndodhet, pra Emirati i Dubait. Dubai ndan funksione legale, politike, ushtarake me 7 Emiratet e tjera të Federatës. Emirati i Dubait është Emirati i dytë më i madh në Emiratet e Bashkuara Arabe pas atij te Abu Dabit. Ky qytet vizitohet nga miliona vizitorë në vit dhe ka popullsi rreth 2 milion. Gjithashtu Dubai njihet si qyteti më i  madh  në Emiratet e Bashkuara Arabe. Si çdo njëri Emirat edhe Dubai ka sundimtarin e tij, nga familja e njohur Al-Maktoum, Sheikh Mohammed bin Rashid al-Maktoum. Gjithashtu Dubai njihet edhe si një ndër qytet me infrastukturë më të zhvilluar në botë. Gjithashtu ky qytet njihet edhe për "Qiellgërvishtësit" më të mëdhenj në botë. Ndërtesa Burj Khalifa, përveç se është ndërtesa më e madhe në EBA, është gjithashtu edhe ndërtesa më e gjatë në botë. Është e gjatë 828 m, dhe numëron gjithsej 163 kate. Ajo kushtoi rreth 1.5 miliardë dollarë për ndërtim.
Për momentin, Dubain është duke e udhëhequr nga familja Al Maktoum, nga madhëria e tij Sheiku Mohammed bin Rashid Al Maktoum, i cili është edhe zëvëndës-president i Emirateve të Bashkuara.