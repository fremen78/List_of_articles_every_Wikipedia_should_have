Dubai (دبيّ), glavni grad emirata Dubaija. Ima 2 106 177 stanovnika i poznata je turistička destinacija.


== Zemljopisne karakteristike ==
Dubai leži na sjeveru Emirata Dubai uzduž istoimenog kanala Perzijskog zaljeva, širokog od 100 do 1300 metara i dugog 14 km, koji ga dijeli na dva dijela. 
Praktički je gotovo spojen s obližnjim obalnim gradovima Sharjahom i Ajmanom u jednu veliku konurbaciju.


== Povijest ==
U prošlosti, ovaj grad, kao uostalom i veći dio tog dijela svijeta, živio je od ribolova i lova na školjkaše. Situacija se drastično promijenila pronalaskom nafte, a cijela regija veoma je bogata istom. Od kada su 1971. godine Dubai i ostalih šest emirata oformili Ujedinjene Arapske Emirate, ova država je u vrhu svjetskih proizvođača. To je dalo mogućnosti i ovom gradu kao i cijelom emiratu da brzo napreduje. Znajući da rezerve nafte neće trajati vječno Rashid bin Saeed Al Maktoum, emir šeik Dubaija (1958. – 1990.), je imao ideju kako Dubai učiniti bogatim i poslije nestanka naftnih rezervi. Počeo je s detaljnim planovima za razvoj najvećeg svjetskog turističkog mjesta. Ogroman novac dobivan od nafte potrošen je na naglu izgradnju ovog grada. Veliki broj Indijaca i Pakistanaca je došao u ovaj grad, da rade kao fizički radnici na ogromnim građevinskim radovima. Broj stanovnika od 1968. do 1975. povećao se 4 puta.
U početku su građevine bile nešto skromnije da bi 1990-ih godina počeli graditi objekti koji bi se mogli nazvati svjetskim čudima. Jedan od takvih je hotel Burj Al Arab, koji je jedini hotel sa 7 zvjezdica na svijetu. Napravljen je u obliku jedra na ribarskom brodiću po želji samog emira. Ulazno predvorje je najveće na svijetu, više od samog Eiffelovog tornja. Međutim nakon njegovog završetka počele su se graditi još nevjerojatnije tvorevine: poluotok u obliku palme i otok koji svojim oblikom predstavljaju cijelu površinu Zemlje. Jedan umjetni otok na tom arhipelagu košta preko 30 000 000 $. Cijeli grad ima veliki broj luksuznih trgovačkih centara, a jedan od njih je toliko velik da su u njemu smjestili skijašku stazu. U tijeku su radovi na planetu Restless, parku s realno prikazanim robotima-dinosaurima i prapovijesnim izgledom Zemlje. 
Danas je Dubai grad za veliki broj turista iz vrhova svjetske elite. Iako je grad nastao na proizvodnji nafte, ona sada sudjeluje sa samo 4 % u ukupnom nacionalnom dohotku koji iznosi preko 45 milijardi dolara.


== Izvori ==


== Vanjske poveznice ==
Službena stranica Government of Dubai