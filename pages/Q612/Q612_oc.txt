Dubai o Dubayy (prononciar Dobai) es la primièra vila dels Emirats Arabis Units (dabans la capitala federala Abu Dhabi). Situada sus lo golf Persic, es la capitala de l'emirat de Dubai, e compta mai d'un milion d'abitants. Forma, amb las vilas de Charjah, Ajman e Om al Qaiwain, capitalas de sos emirats respectius, una aglomeracion que passa los 3 milions d'abitants en 2018. Dubai es tanben lo primièr pòrt del país.
Dubai es una ciutat globala e un centre d'afar per tot l'Orient Mejan. Es tanben un centre màger del transpòrt al nivèl mondial pels passatgièrs e las merças. Los revenguts del petròli ajudèron al desvolopament accelerat de la vila, qu'èra ja un centre màger del negòci, mas las reservas en petròli de Dubai son limitadas e lo nivèl de produccion bas: uèi, mens de 5% dels revenguts dels Emirats venon del petròli. L'economia de Dubai s'apieja uèi sul comèrci , torisme, l'aviacion, l'imobilièr, e los servicis financièrs.


== Referéncias ==