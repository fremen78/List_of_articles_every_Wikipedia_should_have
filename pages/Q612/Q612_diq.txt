Dubai (Erebki دبي‎), yew bacarê Yewiya Emiranê Erebiyo u rocawanê (ğerb) Korfezê Farsi dero. Dubai bacarê Yewiya Emiranê Erebi tewr gırdo.


== Tarix ==
Tarixê Dubai zaf neweyo. Serra 1832 ra ver Dubai zaf qıc bi u zey dewê bi. Serra 1832i de yew  emirê Erebıci Al-Maktoum bacarê Dubai gırewt u o waxt ra nat Dubai zaf bi gırd. Semedê (Qandê) limanê Dubai, bacar bi yew merkezê tıcaretê dınya. Serra 1971ine de Dubai u Abu Dhabi piya biy yewi u Yewiya Emiranê Erebi amê meydan.


== İklim u Nıfus ==
İklim u hewayê Dubai pak niyo. Her dem toz u duman esto. Feqet verê Xelicê Farsi de, hewayê Dubai zaf weş u pako. Zaf turisti Ewropa u Asya ra şınê Dubai u tetil kenê. Nıfusa Dubai 1.070.779a, zaf kosmopolita. Mıxtelıf mılleti tedı cıwiyenê zey: Malayan, Ewropayıcan, İranıcan. Dubai de nıfusa maciran zafa, şarê Dubai tayo (şenıko).


== İqtısad ==
Ewro bacarê Dubai zaf moderno. Banê xeylê berzi u bınayê ke hetê mımarine ra mıkemmel vıraziyayê, estê. Enıka Dubai de zaf asmên-resaey (skyscraper) estê u zafi hewna vıraziyenê. Dewleta Yewiya Emiranê Erebi hawa adeyanê saxteyan vırazena. Yew ade zey dara xurmao; yew ade zey xaritey dınyao. İqtısadê Dubai her roc beno pil. Endustriya ruwen u petroli zaf gırd niya (%6); labelê endustriya emlak u turizmi zaf mıhima u hawa bena gırde. Merkezê Emirates Airlines bacarê Dubai da ca-biyaeo. Nıka Dubai de yew asmên-resae vıraziyeno; namey xo Burc Dubaio. Burc Dubai beno bına dınya tewr berze.


== Sûkê bıray ==
Basra, Bogota, Brisbane, Busan, Şam, Gold Coast, Kuala Lumpur, Cidde, Xartum, Karaçi, Rio de Janeiro, Shanghai, Dundee, Beğdad, Barselona, Beyrut, Karakas, Cheb, Detroit, Frankfurtê Maini, Gandhinagar, Cenevre, Granada, Guangzhou, Hong Kong, Hyderabad district, Estanbol, Kish Island, Kuwait City, Los Angeles, Monterrey, New York City, Osaka, Paris, Phoenix, Tehran, Tripoli, Vancouver, Osaka Prefecture û Pyongyang


== Çımey ==
Resmi Siteyê Dubai