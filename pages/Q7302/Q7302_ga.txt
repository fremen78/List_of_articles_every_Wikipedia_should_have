Ba chumadóir Gearmánach é Georg Friedrich Händel (23 Feabhra 1685 – 14 Aibreán 1759). 


== Ceol ==
Tá an Messiah, Water Music, agus Music for the Royal Fireworks i measc a chuid saothar is mó cáil. Bhí tionchar mór ag an gcumadóir Sasanach Henry Purcell ar Händel.

Messiah. Chum Handel an saothar Messiah, a léiríodh den chéad uair i halla ceoil ar Shráid Sheamlas an Éisc i mBaile Átha Cliath. Um Nollaig is mó a léirítear is a sheinntear an Messiah, cé gur don Charghas a cumadh ar dtús é.
"Water Music".  Iarradh ar Händel ceol a chumadh do chóisir le haghaidh Rí Seoirse 1. Bhí an chóisir le reáchtáil ar Abhainn na Tamais. Sheol an rí ó Whitehall go Chelsea ar bháirse agus lean báirse eile é, ar a raibh caoga ceoltóir agus iad ag seinm an an saothar seo. Thaitin sé chomh mór leis an rí gur seinneadh an ceol 3 huaire. Tá 17 ngluaiseacht sa saothar seo agus iad roinnte i 3 shraith.  
Ceoldráma Ottone.  Chum Händel an saothar seo sa bhliain 1723. Is áiria é ‘La Speranza’ ón gceoldráma Ottone. Is cineál ar leith áiria ar a dtugtar áiria da capo é La Speranza.


== Saol ==
Rugadh Händel i Halle i ndiúchacht Magdeburg. Chaith Händel tamall san Iodáil, ansin d'aistrigh sé go Sasana. 
Cailleadh Händel i Londain sa bhliain 1759, agus cuireadh i Westminster Abbey é.


== Tagairtí ==