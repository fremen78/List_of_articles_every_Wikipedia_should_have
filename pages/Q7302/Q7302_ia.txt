Georg Friedrich Haendel o HÃ¤ndel (23 de februario 1685 - 14 de april 1759) esseva un compositor germano-britannic del periodo baroc, famose per su operas, oratorios e concertos. 
Ille nasceva in le citate Halle in Germania le mesme anno como Johann Sebastian Bach e Domenico Scarlatti. Ille studiava musica in Italia e postea se installava in London ubi ille viveva le major parte de su vita remanente.
Haendel es considerate como un del plus grande compositores del omne tempore. Le obras de ille include Messiah, Water Music (Musica aquatic), e Music for the Royal Fireworks (Musica pro le focos de artificio royal). Ille era multo influite del grande compositores del baroco italian e le tradition centro-german del polyphonia choral. Le musica de Haendel esseva bon cognoscite de plus tarde compositores como Joseph Haydn, Wolfgang Amadeus Mozart e Ludwig van Beethoven.