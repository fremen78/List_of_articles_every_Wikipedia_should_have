Bir es un bevida de alcol produida par la infusa e la fermenta de amidones derivada de sereal. La sereal la plu comun per crea bir es orzo maltida, ma trigo, ris e mais es ance usada con la orzo. La plu de bir ave la ajunta de lupulo, cual dona amargia e es un ajente de conserva.
Bir es la bevida de alcol la plu antica e la plu consumada, e la bevida jeneral la plu popular pos acua e te.
Jeneral, linguas nomi spesies de bir par usa la lingua de la pais orijinal: porter, stout, ale, lager, pilsener, lambic, per esemplo. Si la nom es simple per tradui, elefen usa la tradui: bir pal, bir oscur, bir brun, duple, truple, stout seca, ale blonde, bir trapiste, etc.