Olud om väll' alkogoline jom.
Olud om koumanz' populärine jom mail'mas (veden da čajun jäl'ghe) i kaikiš populärižemb alkogoline jom ičeze magun da hajun tagut. Se om kaikiš amuižembiš jomišpäi, om tetab neolitaspäi kaikes amuižes mirus, kuti mezijomad-ki, vas i vin.


== Mülünd ==
Torhuz tehmaha olut: ozr, nižu vai nagriž, humal, sepad. Produkt kogoneb neniš substancijoišpäi: etilspirt (1..14 %, alkogolitoman oluden erasiš sortuiš päiči), kuivad substancijad (7..10 %, hil'vezikod tobjimalaz), hil'muiktuzgaz (0,48..1 %), vezi. Tehtas idüjauhon (suloimen, paksumba ozraspäi) imelican spirtkävundal sepiden abul oluden täht, humalan ližadusenke tobjimalaz.
Kaik om läz tuhad oluden sortuid mail'mas. Erazvuiččiden toižendoiden maguozutajad erinedas lujas. Väghine olud mülütab 8,5..14 % etilspirtad, välläd sortud — 1..2 %.


== Oludhe sidodud vepsän muštatiž ==

Olut keitad, a papid savul-ki ed jo aja.


== Irdkosketused ==
Kut mijou oludon keittas // Vepsän kelen korpus. — #132.
Kut oludon keittas // Vepsän kelen korpus. — #145.
Uk da mamš keitiba olut // Vepsän kelen korpus. — #151.
Kut oluden keitiba // Vepsän kelen korpus. — #163.