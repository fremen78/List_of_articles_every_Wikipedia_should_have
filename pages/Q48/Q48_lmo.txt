L'Asia a l'è el continent plussee grand e popolos. La quata el 8.6% de la superfix totala de la Tera (el 29.9% de qela terestra) e, cont plussee de 4 miliard de popolazion, la g'ha denter plussee del 60% de la popolazion umana d'incœ. L'Asia la se trova in de l'emisferi oriental e in quel setentrional, e a l'è per tradizion domà la part orientala de l'Eurasia, a l'est de Uraj e del Canal de Suez, e a sud del Caucas, del Mar Caspi e del Mar Neger. I cost de l'Asia i inn bagnad a est da l'Ocean Pacifeg, a sud da l'Ocean Indian e a nord da l'Ocean Arteg.