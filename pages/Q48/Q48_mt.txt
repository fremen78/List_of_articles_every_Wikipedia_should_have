L-Asja hija l-akbar kontinent (iktar minn erba' darbiet id-daqs tal-Ewropa u kważi terz tal-artijiet kollha f'wiċċ id-dinja) u hija l-unika kontinent li jmiss ma' tliet oċeani differenti: l-Oċean Atlantiku, l-Oċean Indjan u l-Oċean Paċifiku. 
L-Asja tmiss mal-Ewropa u magħha tifforma massa kbira kontinentali, magħrufa wkoll bħala l-Ewrasja; bejn iż-żewġ kontinenti hemm il-Muntanji Kawkasiċi u l-Muntanji Urali. 
Xi wħud mill-eqdem ċiviltajiet ġew mill-Asja; fosthom hemm is-Sumeri, iċ-Ċiniżi u l-Indjani. Iċ-Ċina u l-Indja huma wkoll l-iktar żewġ pajjiżi popolati fid-dinja. L-Asja hija wkoll l-iktar kontinent popolat fid-dinja, u l-popolazzjoni tammonta għal 3/5 tal-popolazzjoni dinjija.