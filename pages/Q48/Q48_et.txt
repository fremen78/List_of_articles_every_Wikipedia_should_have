Aasia on maailmajagu. Hõlmab suurema osa Euraasiast (selle idaosa) ning ümberkaudsed saared.
Aasia pindala on 44 579 000 km².
2018. aasta andmete järgi elab Aasias 4537 miljonit inimest.


== Nimi ==
Sõna tuleb akadikeelsest sõnast assu, mis tähendab päikesetõusu, hommikumaad. Meieni on sõna tulnud kreeka (Asía) ja ladina keele (Asia) vahendusel.


== Aasia antiikajal ==
Vana-Kreekas jagati maailm kõigepealt kaheks: Euroopaks ja Aasiaks. Aafrika, mida tollal nimetati Liibüaks, arvati Aasia osaks. Hiljem loeti Aasia ja Aafrika erinevateks, nende piiriks peeti kas Niilust või Punast merd.
Aasia ja Euroopa piir polnud samuti selge: selleks lugesid mõned Phasist (nüüd Rioni), mõned Tanaisi (nüüd Don).
Aasiaks kitsamas tähenduses nimetati Kreeka vastas üle mere paiknevat Väike-Aasiat, tänapäeva Türgit. Selles tähenduses on juba Homeros maininud "Aasia aasa". 133–129 eKr moodustati neist aladest Rooma impeeriumi provints Asiaticus (Asius või Asis).


== Vaata ka ==

Edela-Aasia
Lääne-Aasia
Sise-Aasia
Kesk-Aasia
Lõuna-Aasia
Kagu-Aasia
Ida-Aasia
Põhja-Aasia
Siber
Euroopa ja Aasia piir
Aasialased


== Viited ==