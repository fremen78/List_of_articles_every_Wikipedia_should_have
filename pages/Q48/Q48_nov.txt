Asia es li maxim grandi e maxim populosi kontinente del Tere. Traditionalim lu es definit kom parte del land-mase de Afrika-Eurasia kel lia est li Suez Kanale, est li Ural Montes e sudest li Kaukasus Montes e li Kaspian e Nigri Mares. Sirk 60 % del homal populatione del monde habita in Asia, ek kel nur 2 % habita in li norde e interni duime (Siberia, Mongolia, Kazakhstan, Xinjiang, Tibet, Qingha, vesti Uzbekistan e Turkmenistan); li altri 98 % habita in li seteri duime.
Kontinentes es konsepture de homal geografia (tu es, land-formes kom interpretat da homes), non de geologia o fisikal geografia, e definitiones pove varia. Li konsepture del tri kontinentes del Oldi Monde veni fro klasiki antiqueso e li etimologia del vorde anke have radikes in li ansieni Proximi e Medi Este. Asia e Afrika renkontra mutu an li Istme de Suez e li Red Mare. Es ordinarim kredat ke li borde inter Asia e Europa vada via li Dardaneles, li Mare de Marmara, li Bisporus, tra li Nigri Mare, li Kaukasus Montes, li Ural Fluvie til lun fonte, e li Ural Montes a li Kara Mare, proxim Kara, Rusia.
Es kelkitem nonklari tu in kel Asia presisim konsista. Segun kelki definitiones, lu pove exluse Turkia, li Medi Este e Rusia. Asia kelkitem es usat plu striktim por refero a Asia-Pasifike, kel non inkluse li Medi Este o Rusia e non inkluse li isles del Pasifik Oseane, kelkis ek kel on konsidera anke kom parte de Australasia o Oseania. Asia kontene li indi subkontinente, li arabi subkontinente e piese del nord amerikani plate in Siberia. 


== Landes ==