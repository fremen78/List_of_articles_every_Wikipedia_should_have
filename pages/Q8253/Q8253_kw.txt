Fugieth po fuglien yw hwedhel nag yw selys war fethow yn kowal. Chif porpas an hwedhel yw didhan, herwydh usadow, kyn hallo bos dhe'n awtour amkanyon erel ynwedh. Y hyll bos skrifys po lennys (kowsys). Rag ensampel, y krysir hwedhlow kepar ha Tristan hag Isolt ha Peder Skorren an Mabinogi dhe dhalleth avel hwedhlow kowsys, ha bos treylyes wosa henna, kyn na wrello breusysi ha skolhegyon akordya p'eur feu henna.
Yn mysk elvennow posek fuglien yma kemeryansow, plot (po towl an hwedhel) ha tyller. Kevys yw niver a sortow dyffrans a fuglien skrifys; an re moyha kemmyn yw an romans ha'n hwedhel berr. Y hyllir klassa fuglien herwydh gis, rag ensampel fugieth skiensel. 
Dell yw usys, yma fugieth yn furv yeth plen awenek. 
Istori fugieth yw mar hir ha lien y honan. Y tybir dell yw an kynsa romans skrifys Satyricon dhyworth oos an Emperoureth Romanek. Prederys yw bos elvennow fugiethel yn hwedhlow Homer, an Iliad hag Odyssey.
Yn Kernewek, lies hwedhel berr re beu skrifys gans Jowann Richards, ha lies romans klassek treylyes gans Nicholas Williams. 


== Gweller ynwedh ==
Rol a novelow yn Kernewek herwydh bledhen ha lytherennek
Lien Kernowek