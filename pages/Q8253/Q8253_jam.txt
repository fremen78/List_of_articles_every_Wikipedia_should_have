Fikshan a di klasifikieshan fi heni tuori we kriet bai di imajinieshan, reda dah wa bies schrikli pah ischri ar fak. Braadli spiikin, fikshan maita diskraib no jos wah klaas a naritiv, bot azwel eni piipl, plies, ivent, ar midia kantent diraiv frah imajinieshan.</ref> Fikshan kiah expres ina varayati a faamat, ingkluudn raitn, laiv pofaamans, flim, telivijan pruogram, vidio giem, ah ruol-plieyn giem, duo di toerm arijinali ah muos kamanli refa tu di mieja naritiv faam a lichicha, ingkluudn di navl, novela, shaat tuori, ah plie. Fikshan kanstityuut wah ak a krietiv invenshan, so dat fietfulnis tu rialiti no kiah tipikali asyuum; put wah nex wie, fikshan kiah no expek fi prizent onggl kiarakta uu a akchual piipl ar diskripshan we fakchuali chuu. Di kantex a fikshan jinarali opm fi intoerpritieshan, juu tu fikshan friidom frah heni nesiseri kanekshan ina rialiti; ousomeba, som fikshanal wok a-kliem fi bi, ar maakit az, istarikali ar fakchuali akiuret, so kamplikietop di chradishanal distingshan bitwiin fikshan ah nan-fikshan. Fikshan a klasifikieshan ar kiatigari, reda dah wah spisifik muod ar jaahra, anles iyuuz ina narawa sens az sinonim fi wah potikiula litareri fikshan faam.


== Refrans ==