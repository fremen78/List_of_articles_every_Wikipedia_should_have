Nardai – vienas iš seniausių stalo žaidimų dviem žaidėjams, kuriame figūros judinamos priklausomai nuo kauliuko metimo. Laimi tas žaidėjas, kuris pirmas išveda visas savo figūras iš aikštės.
Esti nemažai įvairių žaidimo versijų, tačiau dvi esminės būtų:

- Nardai (arba trumpieji nardai), plačiau žinomi Backgammon vardu;
- Ilgieji nardai (kartais vadinami tiesiog nardais, narde, nardiš).
Yra keletas esminių šių dviejų žaidimo rūšių skirtumų. Toliau yra išvardinti ilgųjų nardų išskirtinumai:

- pradinė šaškių padėtis (abu žaidėjai turi po 15 vnt pradinėje savo lentos pusės dalyje) ;
- kirsti varžovo šaškių neįmanoma (skirtingai nuo trumpų nardų / Backgammon) ;
- galimybė uždaryti varžovui kelią, sukuriant situaciją iš 6 ar daugiau savo šaškių iš eilės;
- šaškės juda ta pačia puse (skirtingai nuo trumpų nardų, kur varžovai judina šaškes vienas link kito).