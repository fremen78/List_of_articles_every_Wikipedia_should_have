For alternative betydninger, se Tyrkisk. (Se også artikler, som begynder med Tyrkisk)
Tyrkisk tilhører den tyrkiske, også kaldet tyrko-tatariske, sprogfamilie, der af mange lingvister regnes for en del af en overordnet altaisk sproggruppe. Tyrkisk, eller tyrki-tyrkisk, tales af ca. 79 mio. mennesker i verden, heraf stort set alle i Tyrkiet, på Balkanhalvøen, Cypern, og i nyere tid Vesteuropa. Qua sit foreslåede medlemskab af altaisk er tyrkisk langt ude tillige beslægtet med mongolsk. Man skal skelne mellem "det tyrkiske sprog," og den bredere og mere inklusive tyrkiske sprogfamilie der indeholder en snes sprog fra Balkan til Øst-sibirien.
Tyrkisk er et agglutinerende sprog, hvor verber og substantiver bøjes i tider, person og tal ved påhæftelse af suffikser på ordets rod. Dette indebærer, at der kan konstrueres meget lange ord, f.eks. 'Çekoslovakyalılaştıramadıklarımızdan mısınız' ('Er i(flertal)/I(formelt)/De(formelt) en af dem, vi ikke kunne tjekkoslovakisere').
Af særlige kendetegn kan nævnes:

der skelnes ikke mellem han/hun (der anvendes et kønsuspecifikt 'o')
der er vokalharmoni i alle ord (undtagen låneord og enkelte tyrkiske)
der anvendes hyppigt foranstillede sætningsforkortelser i stedet for ledsætninger, fx 'Anadolu'da bulunan Ankara çok güzel bir şehir' ('Ankara, der er beliggende i Anatolien, er en meget smuk by').
Tyrkisk er især påvirket af arabisk og blev indtil Kemal Atatürks reform i 1928 skrevet med arabiske bogstaver. Det indeholder en række særlige bogstaver:

ı – (udtales som slutvokalen i 'danse') – /ə/ el. /ɨ/
ğ – (stumt 'g', udtales ikke) – /Vː/
ş – (sj) – /ʃ/
ç – (tj) – /ʧ/
Ved et forenet Cyperns indtræden i EU vil tyrkisk blive officielt EU-sprog.
Der er 29 bogstaver i det tyrkiske alfabet. bogstaverne 'w', 'q' og 'x' bliver som regel erstattet med 'v', 'k', og 'ks'. Det tyrkiske alfabet:

Eksempel på foranstillede sætningsforkortelser:

Rigtig mange gange kan et enkelt ord betyde en hel sætning:

Tyrkisk i sig selv, er et sprog der udvikler sig hurtigt. Det er ofte svært, selv for tyrkerne i Tyrkiet, at læse og forstå en bog der er skrevet fra ca. over 40-50 år siden. Bøger der over 90 år gamle, dvs før reformen, regnes for helt uforståelige og ulæselige.


== Kilder ==


== Eksterne henvisninger ==
"The Proto-Turkic Urheimat & The Early Migrations of Turkic Peoples" (Scienceontheweb) Arkiveret 24. december 2013 hos  Wayback Machine (engelsk)

 Der findes også en Wikipedia på tyrkisk.