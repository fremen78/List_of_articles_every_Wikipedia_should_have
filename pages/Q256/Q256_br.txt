Ur yezh altaek eus skourr ar yezhoù turkek rik eo an turkeg (türkçe), komzet gant tro-dro da 75 milion a dud en holl o kontañ ar re a ra gantañ evel eil yezh (60 milion evel yezh kentañ) den e Turkia (46.278.000 a dud e 1987 pe 90% eus ar boblañs), Kiprenez (177.000 den e 1995 pe 20% eus ar boblañs), Bulgaria (845.550 den e 1986 pe 9% eus ar boblañs), Makedonia (250.000 den e 1982), Moldova, Iran, Gres (128.380 den e 1976), Irak, Siria, Azerbaidjan, Roumania (150.000 den e 1993), Ouzbekistan, Aostria (183.445 e 2001) den hag Alamagn (~2 vilion a dud).
E Bulgaria emañ ar bulgareg o kemer plas an turkeg tamm-ha-tamm.
Tost a-walc'h eo an turkeg d'ar yezhoù turkek all, dreist-holl an azeri pe an turkmeneg hag aezet eo evit an dud a ra gant unan eus ar yezhoù-se kompren dud all a gomz unan eus ar yezhoù all.


== Yezhadur ==
Dres evel an holl yezhoù altaek pe c'hoazh evel ar yezhoù finnek-ougrek evel an estoneg pe an hungareg, an turkeg a zo anezhañ ur yezh daspegel hep jener ebet hag ivez gant kensonerezh vogalennek. 
E turkeg e vez implijet meur a lostger met n'he deus ar yezh rakger ebet, nemet e vije bet amprestet diwar ur yezh all.


=== An anv-kadarn ===
Talvezout a ra al lostgerioù da sevel-gerioù (gwelet pelloc'h Morfologiezh), ha talvezout a reont ivez pa vezont implijet gant an anvioù-kadarn evit diskwel an droad yezhadurel pe c'hoazh roll ur ger er frazenn o verkañ ar perc'henn, da skouer :

ev: "ti",
eviniz: "ho ti",
evinizde: "en ho ti",
Evinizdeyiz: "en ho ti emaomp"


=== Ar verb ===
Displeget e vez ar verboù e turkeg o verkañ ar gour, ar mod, an amzer hag ar stumm-nac'h, da skouer :

gel-:  "dont",
gelme-: "chom hep dont"
geleme-: "chom hep gallout dont"
gelebil-: "gallout dont"
Gelememiş: "Sañset ne c'hellas ket dont"
Gelememişti: "Ne c'hellas ket dont"
Gelememiştiniz: "N'hoc'h eus ket gellet dont"
Gelememiş miydiniz?: "Ha n'hoc'h eus ket gellet dont?"
Reizh eo hogozik an holl verboù e turkeg.


== Kevreadur (sintaks) ==
Urzh diazez ar frazenn a zo: rener-renadenn dra-verb (SOV) evel e japaneg ha latin.


== An troadoù ==
Er frazenn amañ da heul, tennet eus ur gelaouenn embannet e turkeg, emañ implijet pep troad war-bouez ar genitivel. 

Türkiye'de modayı gazete sayfalarına taşıyan, gazetemiz yazarlarından N. S. yaşamını yitirdi


== Rannyezhoù ==
Daou vloc'had rannyezhoù pennañ ez eus:

Rannyezhoù ar c'hornôg
Rannyezh danubek
Rannyezhoù ar reter
Eskisehireg (eskisehir)
Razgradeg (razgrad)
Dinlereg (dinler)
Roumelitcheg (rumelice)
Edirneg (edirne)
Gaziantepeg (gaziantep)
Ourfeg (urfa)
Karamanlieg (karmanli): komzet gant Gresianed


== Morfologiezh ==
Dont a ra a-benn an turkeg da sevel gerioù nevez en un doare aezet-tre dre implijout lostgerioù: 
Diwar anvioù-kadarn:

göz: "lagad",
gözlük: "lunedoù"
gözlükçü: "unan a werzh lunedoù"
gözlükçülük: "gwerzherezh lunedoù"
Diwar verboù:

yat-: "bezañ en e c'hourvez, bezañ pozet"
yatır-: "gourvezet, pozet"
yatırım: "gourvez, dastum, fiziad"
yatırımcı: "postour, fizier".


== Fonologiezh ==


=== Kensonerezh vogalennek ===
Peurliesañ e vez lakaet an taol-mouezh war ar silabenn diwezhañ, nemet gant un nebeud lostgerioù zo pe gerioù amreizh evel masa ['masa].


=== Kensonennoù ===


=== Vogalennoù ===


== Skritur ==
Skrivet e vez gant al lizherenneg latin abaoe 1928 pa oa bet lakaet da ofisiel e Turkia gant Kemal Atatürk a glaske modernaat ar yezh hag ar vro dre o zostaat diouzh ar C'hornôg. Betek neuze e veze implijet al lizherenneg arabek. 


== Un tañva eus ar yezh ==


=== Frazennoù talvoudus ===
Demat İyi günler
Mont a ra? Nasılsınız?
Noz vat İyi geceler
Mar plij Lütfen
Ya Evet
Nann Hayır
Mat eo Tamam
Trugarez Teşekkür ederim
Petra eo hoc'h anv? Adınız ne?
— eo ma anv Adım —


=== Ar raganvioù ===
Me Ben
Te Sen
Eñ /Hi O
Ni Biz
C'hwi Siz
Int Onlar


=== Goulennoù ===
Piv? Kim?
Petra? Ne?
Pelec'h? Nerede?
Penaos? Nasıl?
Pegoulz? Ne zaman?
Pegement? Kaç?
Pe(hini)? Hangi


=== Devezhioù ar sizhun ===
Dilun Pazartesi
Dimeurzh Salı
Dimerc'her Çarşamba
Diriaou Perşembe
Digwener Cuma
Disadorn Cumartesi
Disul Pazar


=== Ar mizioù ===
Miz Genver Ocak
Miz C'wevrer Şubat
Miz Meurzh Mart
Miz Ebrel Nisan
Miz Mae Mayıs
Miz Mezheven Haziran
Miz Gouere Temmuz
Miz Eost Ağustos
Miz Gwengolo Eylül
Miz Here Ekim
Miz Du Kasım
Miz Kerzu Aralık


=== An niveroù ===
Unan Bir
Daou İki
Tri Üç
Pevar Dört
Pemp Beş
C'hwec'h Altı
Seizh Yedi
Eizh Sekiz
Nav Dokuz
Dek On
Unnek On bir
Daouzek On iki
Trizek On üç
Pevarzek On dört
Pempzek On beş
C'hwezhek On altı
Seitek On yedi
Tric'hwec'h On sekiz
Naontek On dokuz
Ugent Yirmi
Unan-warn'n-ugent Yirmi bir
Tregont  Otuz
Daou-ha-tregont  Otuz iki
Daou-ugent Kırk
Tri-ha-daou-ugent Kırk üç
Hanterkant  Elli
Tri-ugent Altmış
Dek-ha-tri-ugent Yetmiş
Pevar-ugent Seksen
Dek-ha-pevar-ugent Doksan
Kant Yüz
Mil Bin
Kentañ Birinci
Eil Ekinci
Trede Üçüncü
Pevare Dördüncü
Pempvet Beşinci
C'hwec'hvet Altıncı
Seizhvet Yedinci
Eizhvet Sekizinci
Naovet Dokuzuncu
Dekvet Onuncu


=== Disklêriadur gwirioù mab-den ===
Mellad 1:
Bütün insanlar hür, haysiyet ve haklar bakımından eşit doğarlar. Akıl ve vicdana sahiptirler ve birbirlerine karşı kardeşlik zihniyeti ile hareket etmelidirler.


== Keñveriadenn gant ar yezhoù turkek all ==


=== Ar sifroù 0-10 ===
Tost a-walc'h eo stumm ar gerioù a orin turkek rik implijet gant an eil yezh turkek hag eben alies, da skouer:


== Gwelet ivez ==
Yezhoù turkek ar su
Yezhoù altaek


== Levrlennadur ==
(en) Göksel, A. & C. Kerslake (2005) Turkish: A Comprehensive Grammar, Londrez: Routledge
(fr) Güzey, G. & D. Halbout (2002) Parlons turc, Pariz: L'Harmattan
(en) Lewis, G.L. (2000) Turkish Grammar, Oxford: OUP


== Liammoù diavaez ==

War-linenn Turkeg Geriadur
Frazennoù talvoudus
Geriadur saozneg-turkeg war-linenn
Geriadur saozneg-turkeg ha turkeg-saozneg war-linenn
Deskiñ turkeg war-linenn
Ethnologue
Lec'hienn evit deskiñ turkeg
Deskiñ turkeg