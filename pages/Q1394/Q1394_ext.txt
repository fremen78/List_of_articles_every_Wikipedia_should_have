Vladimir Ilich Ulianov, llamau normalmenti Lenin (10 d'Abril de 1870 - 21 de jeneru de 1924) hue un políticu, filósofu i revolucionariu comunista russu. Derigenti del setol bolcheviqui del Partíu Obreru Socialdemócrata de Russia (POSDR), se convirtió nel prencipal derigenti dela Revolución d'Otubri de 1917. Enantis ya vía participau ena revolución de 1905 i vía estau desterrau en Siberia pol Alejandru III de Russia. En 1917, hue nombrau presidenti del Conseju de Comisarius del Puebru (Sovnarkom), convirtiéndu-si nel primel i mássimu derigenti dela Unión de Repúbricas Socialistas Soviéticas (URSS) en 1922. Políticamenti marxista, las sus contribucionis al pensamientu marxista acebin el nombri de leninismu, o más conocíu comu marxismu-leninismu, ideología socialista que se destendería pola mayol parti del «bloqui comunista» i nel «segundu mundu» duranti la Guerra Fría.


== Atijus ==
 En Commons ai conteníu multimedia sobre Vladimir Lenin.