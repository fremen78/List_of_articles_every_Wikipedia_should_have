Vladimir Ilyich Lenin (naskita Vladimir Ilyich Ulyanov en 10 di aprilo 1870 en Simbirsk Rusian imperio, til 21 di januaro 1924 en Moskva, Sovietia) esis la chefo e teoristo di partiso Rusiana Komunista Partiso (di bolsheviki), l'unesma prezidanto di Sovietia.


== Retroiro a Rusia ==
Ye 16 di aprilo 1917, il arivis per treno ye Petrograd en Rusia, ube il esis tumultoze recevata. Pos la Rusa revoluciono di februaro, il deziris retrovoyajar a Rusia de ilua exileyo en Suisia. La voyajo esis desfacila pro la duranta milito; il pasis tra Germania en specala treno aranjita kun la Germana guvernerio, e pose tra Skandinavia. Balde pos ilua arivo il publikigis la Tezi di Aprilo, qui esis direktivaji lektenda da kamaradi.


== Asasino-atento ==
La 20ma di agosto 1918 Fanya Kaplan pafis tri foye kontre il, du kugli tushinta Lenin en shultro e pulmono do stando domajesis.


== Morto ==
De 1921 il sufris pro mala saneso. En mayo 1922 il sufris vaskulala cerebrala stroko; dum periodo il ne povis parolar ed il paralizesis ye la sinistra latero. Rezidante en sua domeni ye Gorki, il granda-grade risaneskabis en julio, ma en decembro il sufris duesma stroko. Malgre lua mala saneso, il duris parto-prenar la aktuala politiko, e kritikis Iosif Stalin, qua dum la absenteso di Lenin plufortigis sua politikala influo. En marto 1923 Lenin sufris triesma stroko; il ne povis parolar, ed esis parte paralizita ye la dextra latero. Il lente risaneskis ye Gorki, ma ye 21 januaro 1924 il divenis komata, e mortis. De 23 til 26 di januaro, ilua kadavro oficale jacis en Moskva, vidita da cirkume milion trauranti.


== Citaji ==