Vahemeri on meri Aafrika, Aasia ja Euroopa vahel, sellest ka nimi. Vahemere kirdeosas asuvas Türgi lõunaosas, kasutatakse Vahemere kohta ka nimetust Valge meri.

Pindala 2 509 000 km² (va Must meri)
Maht 3 653 000 km³
Suurim sügavus 5121 m
Keskmine sügavus 1456 m
Gibraltari väina kaudu on ta ühendatud Atlandi ookeaniga ning Dardanellide kaudu Marmara ja Musta merega.
Poolsaared ja saared jagavad Vahemere paljudeks erinimelisteks meredeks, näiteks Aadria meri, Alboráni meri, Egeuse meri, Joonia meri, Liguuria meri ja Türreeni meri.
Vahemere sügavaim osa on Helleni süvik sügavusega kuni 5121 meetrit.
Vahemeri on kunagise Tethyse ookeani jäänuk ehk sulguv ookean.
Suure auramise ja väheste sademete tõttu on Vahemere vesi soolasem kui Atlandi ookeanis.


== Vaata ka ==
Mare Nostrum
Vahemere maad
Vahemere Liit


== Välislingid ==

Foto – puhkus Vahemerel sada aastat tagasi