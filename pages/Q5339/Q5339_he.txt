אילנה זינגר בליין (נולדה ב-1961) היא האוצרת הראשית של מוזיאון טיקוטין לאמנות יפנית בחיפה ומרצה לאמנות ולאסתטיקה יפנית.


== קורות חיים ==
אילנה זינגר בליין נולדה וגרה בחיפה. את התיזה ללימודי תואר שני (1989) כתבה בנושא "יישומה של תיאורית הריק באסתטיקת הזֶן" באוניברסיטת חיפה. המחקר זכה בפרס פולבר הקנדי. את הדוקטורט (2000) כתבה בנושא: "מַא - ההעדר הטעון - וביטויו באסתטיקה היפנית". התיזה עוסקת בהגדרת המושג "מַא" (ההעדר הטעון) לא רק כערך אסתטי יפני, אלא גם ככלי מתודולוגי בחשיבה היפנית. זינגר היא מבין החוקרים הבודדים העוסקים בתחום זה.
זינגר בליין החלה לעבוד במוזיאון טיקוטין לאמנות יפנית בשנת 1988. משנת 1996 ועד שנת 2021 אצרה כמאה וחמישים תערוכות בנושא אמנות יפנית מסורתית, מודרנית ועכשווית. בשנת 2000 זכה המוזיאון בפרס המיוחד של "קרן יפן" בזכות המגוון הרב של התערוכות שאצרה, פעילות ענפה וקידום ההבנה ההדדית והיחסים בין ישראל ליפן. זינגר בליין נסעה ליפן לטקס שהתקיים בארמון הקיסרי בטוקיו בו פגשה את הקיסר אקיהיטו ואת הקיסרית מיצ'יקו. בשנת 2009 זכה מוזיאון טיקוטין לאמנות יפנית בציון לשבח מטעם שר החוץ היפני.
בשנת 2021 קיבלה את "העיטור הקיסרי של מסדר השמש העולה": קרני זהב עם שושנת צוואר מאת קיסר יפן עבור הפצת ידע על יפן, ועל קירוב לבבות והידידות         בין יפן וישראל.
בשנת 2014 הוענק לד"ר זינגר בליין פרס שר החוץ היפני. הפרס הוענק כאות הוקרה על פועלה למען קירוב לבבות בין ישראל ויפן ועל הפצת האמנות והתרבות היפנית בישראל. הטקס התקיים במעונו של שגריר יפן בישראל, מר מאטסוטומי שיגאו.
בשנת 2007 זכתה ד"ר זינגר בליין בפרס האוצר היוקרתי מטעם משרד המדע, התרבות והספורט. בין השנים 2002 – 2008 זינגר בליין כיהנה כחברה במועצת המנהלים של איקו"ם (איגוד המוזיאונים) ישראל.
בשנת 1997 הקימה את החטיבה ללימודי יפן באוניברסיטת חיפה ועמדה בראשה. בין הקורסים שלימדה באוניברסיטת חיפה ובאוניברסיטת תל אביב: "מבוא לאמנות יפן", "העולם הצף – טעם אמנותי חדש והתפתחות רובעי השעשועים בתקופת אֶדוֹ", "זֶן – פילוסופיה ואסתטיקה", "האסתטיקה היפנית וביטויה המסורתי והמודרני", "'מַא' - ההעדר הטעון וביטויו באמנות ובאסתטיקה היפנית המסורתית והעכשווית".


== פרסומים נבחרים ==


== פרסומים ביפנית ==


== מאמרים בעברית ==
1998. זינגר א., "נטסקה", מכירה פומבית, 7, יולי-אוגוסט 1998, עמ' 25-20
1998. זינגר א., "הסמוראים - הרמוניה במכחול ובחרב", מכירה פומבית, 9, נובמבר-דצמבר 1998, עמ' 35-30, חלק א'
1999. זינגר א., "הסמוראים - הרמוניה במכחול ובחרב", מכירה פומבית, 10, ינואר-פברואר, 1999, עמ' 35-30, חלק ב'
1999. זינגר א., "זהב שחור- קופסאות לכה יפניות", מכירה פומבית, 12, ספטמבר-אוקטובר, 1999.
2000. זינגר א., "אנשי הרשת - פסליה של יוקו הישיאמה," מכירה פומבית, מס' 12, מרץ 2000.
2008. זינגר א., "שגעון העפיפונים- עפיפוניו של מיקיו טוקי", מכירה פומבית, אוקטובר 2008.


== לקריאה נוספת ==
הערך "אילנה זינגר בליין" בלקסיקון החיפאים, אישים ודמויות בחיפה, מאת ד"ר שי חורב, דוכיפת הוצאה לאור, עמ' 161, 2018, חיפה.


== קישורים חיצוניים ==

 אילנה זינגר בליין (1961-), דף שער בספרייה הלאומית
שגריר יפן בישראל בטקס הענקת אות שר החוץ היפני לד"ר אילנה זינגר בליין באתר השגרירות היפנית
[עיטור קיסר יפן הוענק ע”י שגריר יפן בישראל, מיזושימה קואיצ’י – לד”ר אילנה זינגר בליין https://nl-nl.facebook.com/EOJIsrael/videos/%D7%A2%D7%99%D7%98%D7%95%D7%A8-%D7%94%D7%A7%D7%99%D7%A1%D7%A8-%D7%93%D7%A8-%D7%90%D7%99%D7%9C%D7%A0%D7%94-%D7%96%D7%99%D7%A0%D7%92%D7%A8-%D7%91%D7%9C%D7%99%D7%99%D7%9F/840248856890298/?[__so__=permalink&__rv__=related_videos
דף מוזיאון טיקוטין לאמנות יפנית באתר ויקיפדיה
אות קיסר יפן היוקרתי, הוענק ע”י שגריר יפן בישראל, מיזושימה קואיצ’י – לד”ר אילנה זינגר בליין