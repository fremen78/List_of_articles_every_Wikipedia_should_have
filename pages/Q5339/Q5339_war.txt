An transistor usa nga panggamit nga himo han semiconductor nga nagpapakusog o nakapagpaandar hin mga senyales electronika ngan kuryente. Ini in himino han semiconductor nga materyales nga agsob may-ada diri maubos hin tulo nga terminal para hin pagsumpay hin gawasnon nga sirkito. An voltahe o kuryente nga aplikado han usa ka padis han kanan transistor mga terminal an nagcocontrol han kuryente pinaagi hin usa gihapon kapadis nga terminal. Tungod nga an paggawas nga kuryente in puydi magin huruhitaas kaysa han sinasakban nga kuryente, an transistor puydi gihapon magpakusog hin sinyales. Ha pagkayana, an iba nga transistor in nakaputos nga tag-usa la, pero an kadam-an in mabibilngan nga nakasumpay ha integrated circuits.
An transistor an nagtukod han moderno nga electronico nga higamit, ngan mabibilngan bisan diin ha moderno nga mga sistema elektroniko. Hi Julius Edgar Lilienfeld nag-patent han field-effect transistor han tuig 1926 pero diri posible nga aktuwal nga makahimo hin naandar nga gamit hadto nga panahon. An syahan nga praktikal nga paghimo han point-contact transistor naiimbento han 1947 nira John Bardeen, Walter Brattain, ngan William Shockley, mga Amerikano nga fisisita. An transistor nag-bag-o han larangan elektroniko, ngan naghatag paagi para han guruguti ngan burubarato nga mga radio, calculator, ngan kompyuter, labot la han iba pa. An transistor aada ha listahan han IEEE milestone ha elektroniko, ngan hira Bardeen, Brattain, ngan Shockley nagsaro han 1956 nga Pahinugod Nobel para han Fisika para han ira nahimo.
Kasagaran, an mga transistor hinimo tikang ha puro nga silicon o germanium, pero pipira liwat nga mga materyales semikonductor in puydi gamiton. An uska transistor puydi may-ada la hin usa ka klase nga charge carrier, ha sulod han usa ka field effect transistor, o puydi liwat may-ada duha ka kloase nga mga charge carrier sugad ha bipolar junction transistor devices. Itanding ha vacuum tube, an mga transistor agsob gurugudti, ngan nagkikinahanglan la hin gutiay nga kusog para umandar. An pipira nga vacuum tube may-ada bentaha kontra ha mga transistor ha hitaas nga duro nga operating frequencies o hitaas nga operating voltages. An kadam-an nga mga transistor hinimo nga natanding ha standardized specifications han kadam-an nga pabrika.