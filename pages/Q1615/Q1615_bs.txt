Neil Armstrong (Wapakoneta, Ohio, 5. august 1930 – 25. august 2012) je bio američki astronaut. Prvi je čovjek koji je 20. jula 1969. godine kročio nogom na Mjesec.
Najprije je postao mornarički pilot (1949) i u Korejskom ratu (1950-1953) je izvršio 78 borbenih letova. Nakon toga je završio vazduhoplovno-tehničku akademiju (1955), i poslije je raspoređen u Centar za istraživanje "Libajs" pri NASA. Septembra 1962. je postao astronaut. Prilikom leta sa vasionskim brodom "Džemini 8", 16. marta 1966, je izvršio prvo uspješno pristajanje na drugu vasionsku letjelicu u letu i spajanje s njom. Kao astronaut svemirskog broda "Apolo 11" je uspješno letio na Mjesec i stupio na njegovo tlo 20. jula 1969, u 10 sati i 56 minuta po istočnoameričkom vremenu.
Prilikom posjete Jugoslaviji sa članovima ekspedicije (Majklom Kolinsom i Edvinom Oldrinom), oktobra 1969, odlikovan je Ordenom jugoslovenske zvijezde sa lentom.
Umro je 25. augusta 2012. nakon komplikacija koje su uslijedile poslije operacije srca.


== Također pogledajte ==
Program Mercury


== Reference ==


== Vanjski linkovi ==
 Neil Armstrong na Wikimedia Commonsu

Nedovršeni članak Neil Armstrong koji govori o biografijama treba dopuniti. Dopunite ga prema pravilima Wikipedije.