Si Neil Alden Armstrong (Agosto 5, 1930 - Agosto 25, 2012) ay isang Amerikanong astronota. Siya ang unang taong nakatapak sa buwan ng Mundo. Noong Hulyo 20, 1969, lumapag sina Neil Armstrong at Buzz Aldrin sa buwan habang nakalulan sa isang maliit na sasakyang pangkalawakang ipinadala sa buwan sa pamamagitan ng kuwitis na Saturn V. Tinawag ang sasakyang pangkalawakan nila bilang Apollo 11. Kapwa sila naglakad sa ibabaw ng buwan, at napanood at narinig ng milyun-milyong mga tao ang buhay na kaganapang ito sa telebisyon. Siya ang nagsabi ng pangungusap na That's one small step for a man, one giant leap for mankind ("Isa iyang maliit na hakbang para sa isang tao, isang dambuhalang pagtalon para sa sangkatauhan") nang makatuntong sa kalatagan ng buwan.
Ipinananganak si Armstrong sa Ohio, Estados Unidos at dating namuhay na kasama ang kanyang mga lolo at lola sa isang bukid.  Nakatanggap siya ng degring batsilyer sa agham noong 1955, at ng degring maestro sa agham noong 1962.  Mula 1971 hanggang 1971, naghanapbuhay siya bilang isang propesor sa isang pamantasan.


== Tingnan din ==
Yuri Gagarin, isang Rusong kosmonota, ang unang taong nakapunta sa kalawakan.
Michael Collins, Amerikanong astronotang kasapi din ng mga tauhan ng Apollo 11 at ng Gemini 10.


== Mga sanggunian ==

 Ang lathalaing ito  ay isang usbong. Makatutulong ka sa Wikipedia sa pagpapalawig nito.