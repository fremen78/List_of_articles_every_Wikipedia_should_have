Neil Armstrong inggih punika astronot, profésor, miwah téknisi penerbangan. Ida mawasta Neil Alden Armstrong, embas ring Ohio, Amérika Serikat, tanggal 5 Agustus 1930 tur padem ring tanggal 25 Agustus 2012 ri tatkala mayusa 82 warsa sangkaning wénten penyumbatan ring artéri koroner idané. Ida kadadosang anak sané pinih kapertama majalan ring Bulan.
Ida naeni  makarya ring Angkatan Laut Amérika Serikat, tur sareng ring Korps Astronot NASA ring warsa 1962. Ida ngalaksanayang penerbangan antariksa sané kapertama inggih punika misi Gemini 8 NASA ring warsa 1966, ri tatkala punika ida taler dados pilot komado, tur ida taler dados krama negara Amérika Serikat sané pertama ka luar angkasa. Penerbangan ida sané kaping kalih miwah sané pinih untat inggih punika misi mendarat ring Bulan Appolo ring tanggal 11 Juli warsa 1969, ring misi punika Armstrong miwah Buzz Aldrin tuun ka Bulan tur nelasang galah sawatawa 2 tengah jam antuk ngiderin Bulan.
Neil Armstrong ngamolihang Medali Kebébasan Présidén olih Présidén Richard Nixon, kasarengin antuk Collins miwah Aldrin. Ida taler ngamolihang Medali Kehormatan Antariksa Kongrés ring warsa 1978 olih Présidén Jimmy Carter, miwah ring warsa 2009, ida ngamolihang Medali Emas Kongrés.


== Pustaka ==