Neilas Oldenas Armstrongas (angl. Neil Alden Armstrong; 1930 m. rugpjūčio 5 d. Ohajo valstijoje – 2012 m. rugpjūčio 25 d. Ohajo valstijoje) – JAV astronautas.


== Biografija ==
1955 m. baigė Purdu universitetą, aeronautikos inžineriją. Korėjos karo metu atliko 78 kovinius skrydžius. Po universiteto baigimo dirbo Edwardso karinių oro pajėgų bazėje lakūnų bandytoju. 1962 m. buvo priimtas į NASA kosmonautų rengimo kursus. 1966 m. kovo 16 d. skriejo erdvėlaiviu „Gemini 8“, kuris pirmą kartą susijungė su kitu nepilotuojamu erdvėlaiviu. 1969 m. liepos 16–24 d. erdvėlaiviu „Apollo 11“ kartu su astronautais B. Oldrinu ir M. Colinsu pirmą kartą nuskrido į Mėnulį ir jame išsilaipino (liepos 21 d.). Kosmose išbuvo 21 val. 36 min. Ant Mėnulio paviršiaus išbuvo 2 val. 31 min. Dirbo NASA iki 1971 m. Po to dėstė aeronautikos inžineriją Sinsinačio universitete.


== Šaltiniai ==


== Nuorodos ==
Vikicitatos