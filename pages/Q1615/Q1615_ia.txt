Neil Alden Armstrong (nascite le 5 de augusto 1930 in Ohio, SUA, morite le 25 de augusto 2012 in Ohio) esseva un american ingeniero de aviones, officiero marin, pilota de test e astronauta. Ille es le plus cognoscite como le prime homine, qui placiava su pede sur le Luna como parte del equipa del nave spatial american Apollo 11 le 21 de julio 1969 (tempore europee).
Neil Armstrong esseva studente de Purdue University in Indiana, SUA. Ille esseva pilota pro le marina american durante le Guerra de Corea.
Le citation le plus famose es le parolas "Isto es un parve passo pro un homine, un salto gigantesc pro le humanitate" (anglese original: "That's one small step for a man, one giant leap for mankind"), pronunciate in su microphono quando ille como le prime homine toccava le superficie del Luna.
In su tempore como astronauta, ille esseva le commandator al nave spatial Gemini 8 que esseva parte del prime combination de duo naves spatial. Le processo de combinar Gemini 8 con Agena non esseva sin problemas. Gemini 8 comenciava rotar incontrolabile, ma Neil Armstrong manteneva le calma malgrado le situation periculose menaciante le vitas del equipa. Isto esseva un causa principal que ille esseva eligite commandator de Apollo 11.
Neil Armstrong ha un stella con su nomine in le trottoir "Hollywood Walk of Fame".