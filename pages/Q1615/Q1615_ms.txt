Neil Alden Armstrong (5 Ogos 1930 – 25 Ogos 2012) ialah angkasawan Amerika Syarikat, dan orang pertama yang menjejakkan kaki di Bulan. Beliau juga seorang jurutera ruang angkasa, juruterbang tentera laut, juruterbang ujian dan pensyarah universiti. Mulanya bekerja dengan Tentera Laut Amerika Syarikat, beliau berkhidmat dalam Perang Korea. Selepas perang, beliau menjadi juruterbang ujian Suruhanjaya Penasihat Aeronautik Negara.


== Awal hidup ==
Neil lahir pada 5 Ogos 1930 di sebuah perkampungan berdekatan bandar Wapakoneta, Ohio kepada Stephen Koenig Armstrong, seorang juruaudit untuk pemerintah negeri Ohio,  dan Viola Louise Engel. Beliau berketurunan kacukan bangsa Jerman, Scotland dan Ulster. Kerjaya ayahnya sebagai seorang pegawai pemerintah memaksa keluarga Neil berpindah randah sekitar negeri ini, di mana mereka bermukim di 16 buah bandar selama 14 tahun ayahnya bekerja.
Neil mula menaruh minat kepada bidang penerbangan apabila ayahnya membawanya ke suatu perlumbaan kapal terbang di Cleveland pada usia 2 tahun. Beliau pertama kali menaiki kapal terbang ketika berusia hampir enam tahun di sebuah lapangan terbang di Warren, Ohio di mana beliau dan ayahnya menaiki sebuah pesawat Ford Trimotor berjolokan "Tin Goose".


== Kerjaya dalam tentera laut ==
Armstrong menyertai NASA pada 1962.


== Kerjaya dalam NASA ==
Penerbangan pertamanya ialah misi Gemini 8 pada 1966, sebagai juruterbang perintah, menjadi antara orang awam A.S. pertama ke angkasa lepas. Penerbangan kedua dan terakhirnya ialah sebagai komander misi Apollo 11 yang mendarat di Bulan pada 20 Julai 1969.


=== Apollo 11 ===
Dalam misi ini, Armstrong dan Buzz Aldrin mendarat di Bulan dengan kenderaan udara kecil, yang telah dihantar ke Bulan dengan roket Saturn V dan menghabiskan masa 2½ jam menjelajah, manakala Michael Collins kekal di orbit dalam Modul Perintah. Jutaan orang menonton peristiwa ini melalui TV. Ucapannya yang terkenal ialah: 

Inilah sebuah langkah kecil bagi [seorang] manusia, sebuah langkah besar bagi kemanusiaan.


== Senja hidup ==
Armstrong meninggal dunia di Cincinnati, Ohio, pada 25 Ogos 2012, pada usia 82 tahun akibat komplikasi arteri koronari tersekat.


== Rujukan ==


== Pautan luar ==

neilarmstronginfo.com (tapak rasmi oleh keluarga Armstrong)
Biografi NASA rasmi
Neil Armstrong di Pangkalan Data Filem Internet (IMDb)
Penampilan neilarmstrong di C-SPAN
Karya oleh atau mengenai Neil Armstrong di perpustakaan (katalog WorldCat)
"Neil Armstrong Honored as an Ambassador of Exploration", NASA
Space Week: Armstrong's Moon landing speech rewritten Majalah Cosmos, Oktober 2006
An Audience with Neil Armstrong (rare interview) Diarkibkan 2012-08-26 di Wayback Machine
Neil Armstrong di Find a Grave