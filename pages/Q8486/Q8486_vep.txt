Kofe om populärine jom. Tehtas sidä räkištadud da jauhtud kofepun jüvišpäi.
Nimituz libub araban قهوة‎-sanaspäi [qahwa], tuli alaman kelen (koffie) i anglijan kelen (coffеe) kal't, vanhtunuded nimed oma kofii, kofei.


== Tehmine ==
Avaitihe kofed jomaks Jemenas 9. voz'sadal. Avar tehmine zavodihe Osmanan imperijas, jom tuli sišpäi Evropha. Sai tetabut Venämas Petr I-carin aigan.
Kazvatadas kofepud äjiš tropižiš maiš 18. voz'sadaspäi, 65 valdkundas. Mail'man tehmižen kaks' videndest om Brazilijas, toine järed kazvatai om Vjetnam.


== Toižendad ==
Kofepuiden kaks' sortud oma znamoičendanke tegimišton täht vaiše: arabik i robust.
Kofe-joman organoleptižed ozutajad: mass (hibj), haju, magu.
Jodas kofed muite, no saharan i maidon ližadusenke paksumba kaiked. Udenzelandijalaine Devid Streng tegi melel segoitadud kofed (patent № 3518). Kofe kofeinata om avaitud saksalaižel Lüdvig Rozeluisal vl 1903 statjaližikš, konz kofejüviden laivjüguz putui torokha i imi merivet.


== Homaičendad ==


== Irdkosketused ==
Kaik kofen polhe cupworld.org-saital. (venäkelel)
Kofen sortad, melentartuižed faktad da informacii kaffein.ru-saital. (ven.)