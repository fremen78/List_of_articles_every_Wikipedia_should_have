Kopi (Jawi: ‏كوڤي‎code: ms is deprecated ‎), kahwa atau kawa (Jawi: قهوة‎) adalah minuman yang dicampurkan dengan air panas yang disedia daripada benih biji kopi yang dipanggang menghasilkan suatu air berperisa pahit manis. Kopi mempunyai kesan perangsang kepada sesiapa yang meminum kerana mengandungi kafeina. Pada hari ini, kopi menjadi salah satu minuman yang paling disukai itu di seluruh dunia.
Minuman ini mula ditemui dalam abad ke-9 di tanah tinggi Habsyah. Penemuan ini menyebabkan minuman kopi merebak ke Mesir dan Yaman di mana ia dimasyhurkan dalam kalangan ahli sufi dan pada abad ke-15, minuman ini telah sampai ke Armenia, Parsi, Turki dan utara Afrika. Dari dunia Islam, penyebaran kopi tersebar ke Itali dan seluruh Eropah hingga akhirnya pergi sejauh benua Amerika.


== Etimologi ==
Perkataan "kopi" adalah serapan bahasa Arab: قهوة‎‎ qahwah bererti "kekuatan" diakar daripada قها‎ qahā, iaitu "pengembalian keinginan [syahwat] dan tidak berasa sakit" (ارتدَّت شهوتُه عنه من غير مرض‎) mencerminkan peranan kopi sebagai suatu minuman bertenaga tinggi. Perkataan Arab ini diturunkan kepada bahasa Melayu dalam tiga bentuk iaitu:

"kahwa"
"kawa" seperti yang dipakai dalam loghat Terengganu
"kopi" - melalui Turki: kahvecode: tr is deprecated  kemudiannya kepada koffie dalam bahasa Belanda dan coffee dalam bahasa Inggeris.


== Penanaman ==

Terdapat dua spesies utama pokok Kopi; Coffea arabica merupakan kopi tradisional, dan dianggap lebih baik. Coffea canephora (robusta) mempunyai kandungan Kafeina yang lebih tinggi dan boleh ditanam di kawasan yang tidak sesuai untuk arabica, mendorong kepada penggunaannya sebagai gantian murah bagi arabica dalam kebanyakan hasil kopi perdagangan. Berbanding Arabica, Robusta cenderung mempunyai rasa pahit dan lebih berasid. Robusta bermutu tinggi digunakan sebagai bahan dalam sesetengah campuran espresso untuk menambah lebih rasa pada kos yang lebih rendah. Di Itali kebanyakan espresso menggunakan Robusta digoreng garing (dark roasted ).


=== Kesan ekologi ===

Kopi merupakan bahan komoditi kedua yang luas diperdagangkan [1]. Kopi Arabica secara tradisi dinamakan sempena pelabuhan ia dieksport, dua yang tertua adalah Mocha, dari Yemen, dan Jawa, dari Indonesia. Perdagangan kopi moden lebih khusus mengenai tempat asal, melabelkan kopi menurut negara, region, dan kadangkala sehinggakan ladang pengeluar. Malah peminat (aficionados) kopi membezakan kopi yang dilelong menurut nombor penghantaran.
Negara pengeksport kopi terbesar buat seketika adalah Brazil, tetapi pada tahun kebelakangan apabila permintaan kopi meningkat, pasaran biji kopi telah dibanjiri dengan sejumlah besar biji kopi robusta yang lebih kuas rasanya daripada negara seperti Vietnam [2], yang lebih digemari oleh pelanggan perdagangan besar (pengeluar kopi segera, dll.) disebabkan kos yang lebih murah.
Salah satu variati robusta yang mahal dan luar biasa adalah Kopi Luwak, Indonesia. Biji kopi ini dikutip dari najis (Common Palm Civet), yang proses penghadamannya memberikan rasa berlainan.


== Pemprosesan ==


=== Panggang ===

Proses penggorengan adalah proses yang penting bagi menghasilkan secawan kopi yang berperisa. Apabila biji kopi digoreng, biji kopi hijau mengembang sehingga sekali ganda saiz asal kemudian berlaku perubahan warna dan kepadatan. Apabila biji kopi menerima haba, warna bertukar menjadi kuning dan akhirnya bertukar menjadi perang seperti "kayu manis" lembut. Semasa penggorengan minyak kelihatan pada permukaan biji kopi. Biji kopi bertukar menjadi sehingga semakin gelap sehingga pemanasan dihentikan.
Jika dipanaskan sedikit sahaja, biji kopi akan mengekalkan "rasa asal" - rasa yang terhasil pada biji kopi dari keadaan tanah dan cuaca di lokasi ia ditanam. Biji kopi dari kawasan terkemuka seperti Jawa dan Kenya biasanya dipanaskan sedikit sahaja agar ciri-ciri asal kekal dalam rasa. Kaedah penggorengan tempatan bagi bandar Ipoh di Malaysia membabitkan penambahan mentega semasa proses penggorengan, menghasilkan variasi yang dikenali sebagai kopi "putih" Ipoh.
Apabila biji kopi semakin kehitaman menjadi perang gelap, perisa asal biji kopi ditenggelami oleh perisa proses penggorengan itu sendiri. Pada penggorengan garing, "perisa goreng" begitu kuat sehinggakan sukar menentukan asal biji kopi yang digunakan dalam proses tersebut. Biji kopi yang digoreng dijual menurut kadar penggorengan, dari "Gorengan Kayu Manis Ringan (Light Cinnamon Roast)" kepada "Gorengan Vienna (Vienna Roast)" kepada "Gorengan Perancis (French Roast)" dan selanjutnya. Garis pemisah kadar gorengan iaitu tahap "amat garing" dan "hangus" menjadi perdebatan. Tidak seperti yang disangkakan, gorengan garing dan kopi yang lebih kuat rasanya tidak mempunyai lebih (caffeine) berbanding gorengan ringan. Pembekal kopi kebangsaan utama menyesuaikan keluaran mereka untuk memenuhi cita rasa kawasan tertentu dalam negara; sebagai contoh, setin serbuk kopi yang dibeli di Tenggara atau Timur Laut Amerika Syarikat akan mengandungi gorengan lebih garing berbanding pembungkusan yang serupa yang terdapat di tengah Amerika Syarikat.
Pada abad ke 19, kopi biasanya dibeli dalam bentuk biji kopi dan digoreng dalam kuali goreng. Penggorengan bentuk ini memerlukan kemahiran untuk dilakukan dengan baik, dan ditinggalkan apabila serbuk kopi siap digoreng kedap vakum berjaya dihasilkan. Malangnya, disebabkan kopi menghasilkan CO2 selama beberapa hari selepas digoreng, ia perlu dibiarkan lemau sebelum boleh dikedap vakum. Disebabkan ini dua teknologi telah digunakan kini: Illy telah menggunakan tin tekanan dan kebanyakan bungkusan biji kopi digoreng disimpan dalam bungkusan dengan injap bebas tekanan. Masa kini, penggorengan di rumah menjadi popular kembali. 
Pengoreng drum berkomputer tersedia yang memudahkan penggorengan di rumah, dan sesetengah orang hanya menggoreng biji kopi menggunakan ketuhar atau pembuat bertih jagung (popcorn). Setelah digoreng, kopi kehilangan rasa dengan cepat, walaupun dengan disimpan dalam bekas kedap oksigen untuk melambatkan proses pengoksidaan. Walaupun sesetengah cenderung menunggu sehingga 24 jam selepas menggoreng untuk menghasilkan cawan pertama, kesemua mereka bersetuju bahawa ia kehilangan perisa dan kepahitannya selepas seminggu digoreng, walaupun di bawah keadaan yang sempurna.


=== Penyediaan ===

Biji-biji kopi mesti dikisar dan dibru bagi mencipta suatu minuman. Mengisar biji-biji kopi dipanggang adalah dilakukan pada roastery, di sebuah kedai runcit, atau di rumah. Biji-biji ini paling biasanya dikisar di roastery dan dibungkus dan dijual kepada pengguna, walaupun "whole bean" kopi boleh dikisar di rumah. Biji-biji kopi mungkin dikisar dalam beberapa cara. Satu pengisar bergerigis menggunakan unsur-unsur berputar untuk ricih biji; pengisar elektrik memukul biji-biji dengan mata pisau tumpul bergerak pada kelajuan tinggi; dan mortar dan alu menghancur biji-biji itu.


== Aspek sosial ==
Amerika Syarikat adalah pasaran terbesar kopi, diikuti Jerman.  Finland mengambil kopi terbanyak per kapita. Kopi begitu popular di Amerika, Timur Tengah, dan Eropah sehinggakan terdapat banyak restoran khas menyediakan kopi; ini dikenali sebagai "kedai kopi" atau "cafés". Kebanyakan café turut menghidangkan teh, sandwich, pastries, dan makanan ringan lain. Some cafés are miniature shacks that specialize in coffee to go for hurried travelers. Sesetengah pengembara membawa air kopi mereka di dalam bekas air panas (bocong), yang mempu mengekalkan kepanasan selama beberapa jam.
Dalam beberapa negara, terutamanya di Eropah Utara, parti kopi merupakan hiburan yang popular. Selain kopi, hos akan menyediakan kek dan pastri.
Ciri-ciri perangsang kopi dan fakta bahawa kopi tidak memberi kesan besar kepada fungsi berfikir tinggi menyebabkan kopi dikaitkan dengan kerja kolar putih. Tabiat sosial membabitkan kopi termasuk kopi waktu pagi dan waktu rehat (coffee break).
Pada masa kini, kafe turut menawarkan sambungan Internet tanpa wayar (Wi-Fi) untuk menarik pelanggan. Ini telah menggalakkan pelanggan, terutama golongan pekerja untuk berehat minum kopi dan makan sesuatu dan pada masa yang sama boleh membaca email mereka dan melayari World_Wide_Web melalui meja mereka.


== Kesihatan dan farmakologi ==

Kajian saintifik telah memeriksa hubungan antara penggunaan kopi dan satu pameran keadaan perubatan. Penemuan adalah bertentangan sebagai mana kopi sama ada mempunyai sebarang faedah kesihatan khusus, dan keputusan adalah serupa bertentangan mengenai kesan-kesan negatif bagi pengambilan kopi.

 
Penggunaan kopi telah menunjukkan untuk mempunyai minimum atau tiada kesan, positif atau negatif, pada pembangunan kanser; bagaimanapun, penyelidik terlibat dalam 22 tahun kajian yang sedang dijalankan oleh Sekolah Kesihatan Awam Harvard menyatakan yang "imbangan keseluruhan risiko-risiko dan faedah-faedah [penggunaan kopi] adalah pada sebelah faedah-faedah." pelbagai Kajian lain pernah menunjukkan pengurangan-pengurangan ketara dalam risiko-risiko bagi penyakit Alzheimer, penyakit Parkinson, penyakit jantung, diabetes melitus jenis 2, sirosis hati, dan gout.


== Lihat juga ==
Teh
Seduhan


== Rujukan ==


== Pautan luar ==

Coffee and caffeine health information — A collection of peer-reviewed and journal-published studies on coffee health benefits is evaluated, cited, and summarized.
Benjamin Joffe-Walt and Oliver Burkeman, The Guardian, 16 September 2005, "Coffee trail" — from the Ethiopian village of Choche to a London coffee shop.
Coffee on a Grande Scale Diarkibkan 2010-11-02 di Wayback Machine — Article about the biology, chemistry, and physics of coffee production.
This is Coffee — Short tribute to coffee in the form of a documentary film (1961), made by the Coffee Brewing Institute. The movie includes some dos and don'ts of making "the perfect cup of coffee" and an overview of different ways to enjoy coffee throughout the world.
An Illustrated Coffee Guide Diarkibkan 2012-02-29 di Wayback Machine — Side-by-side diagrams of a few common espresso drinks.
F. Engelmann, M.E. Dulloo, C. Astorga, S. Dussert and F. Anthony (2007). Complementary strategies for ex situ conservation of coffee (Coffea arabica L.) genetic resources. A case study in CATIE, Costa Rica. Topical reviews in Agricultural Biodiversity. Bioversity International, Rome, Italy. Diarkibkan daripada yang asal pada 2007-12-04. Dicapai pada 2009-06-15.CS1 maint: multiple names: authors list (link)
Descriptors for Coffee (Coffea spp. and Psilanthus spp.) Diarkibkan 2008-06-10 di Wayback Machine