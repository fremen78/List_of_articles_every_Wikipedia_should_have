Confucius (Chinees: 孔子, Kǒng Zǐ of K’ung-tzǔ; Qufu 551 v.Chr. - 479 v.Chr.) was e filosoof uut 't oude China die e grôotn invloed g’hed hèt ip de Chineesche beschoavienge.
Je propageerde 't herstel van d'oude verhoudiengn woaby dat de heerser en d'oundergeschikte elk hunder plekke haddn, moa de heerser most êerlik en rechtveirdig zyn vo goed te kunn regeern. 
De noame Confucius, die sedert de 17e êeuwe in Europa gebruukt wordt, is de gelatiniseerde variant van zyn Chineesche noame K'ong-foe-tzi (孔夫子, Kǒng Fūzǐ), wa da "Mêester K'ong" wil zeggn.
De mêest betrouwboare bronne vo zyn leevn en werkn is 't boek Lunyu, in vertoaliengn Gesprekken met Confucius genoemd.


== Spreukn van Confucius ==
Alles hè zyn schôonheid, moa nie iederêen ziet et
Allêne d'allerslimste en d'allerdwoaste verandern nôois van gedacht
Weetn wa da je wit, en weetn wa da je nie wit, dat is kennisse
't Is nie moeilik van t'herkenn wa da goed is, moa wel van 't in doadn omme te zettn
Van nateure uut zyn me broers, deur ipvoedienge wordn me vrimde
Menschn tjeuveln nie over bergn, allêne over molshoopn
In e goe geregeerd land is oarmoe etwa vo beschamd over te zyn. In e slecht geregeerd land is rykdom etwa vo beschamd over te zyn
E superieur mens handelt vo dat 'n sprikt, en sprikt doarachter in overêenstemmienge mè zyn doadn
Woa da j'ook goat, goa mè hêel jen herte
Kiest e job da je geirn doet en je goa nôois in je leevn nog e dag moetn werkn
Most iederêen zyn wille richtn ip 't goeie, zoudt er nieks slecht mè zyn
E slim mens zoekt et in hemzelve, den dwoas zoekt et in andere
Iedere woarheid hè vier hoekn. Ols lêroare goa 'k joun een hoek geevn en 't is an joun vo d’ andere drie te viendn
Uze grotste êre ligt er nie in da me nôois valln, moa da m’ iedere kè da me valln were rechtestoan
Den hemel wil zeggn één zyn mè God