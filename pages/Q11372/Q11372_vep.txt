Fizine himii (vai fizikohimii, paks lühenduz om fizhimii literaturas) om himijan jaguz, tedo himižiden substancijoiden sauvondan, strukturan i kändusen ühthižiš käskusiš. Tedoidab himižid nägusid fizikan teoretižiden i eksperimentaližiden metodoiden abul. Om kaikiš avarombaks himijan jaguseks. Nimitadas tedoidajid fizikohimikoikš.
Erasti mülütadas himišt fizikad fizižhe himijha. Ei voi tehta kaiken sel'ktad röunad niiden keskes. Molembad tedod kosketadas himijad i fizikad. Znamasine erinend om neciš: fizine himii kacleb processoid henegiden äjüdenke ühtenaigaižešti; himine fizik kacleb erigoittud henegid i niiden vastamižpainegt, toižin sanoin konkretižid atomoid i molekuloid, oz., siš ei ole «idealine gaz»-el'gendust.
Saksalaine Genrih Kunrat-alhimik kävuti «fizine himii»-terminad ezmäižen vl 1598. 17.-18. voz'sadoil kävutihe terminad znamoičemha nügüdläšt «teoretine himii»-tärtust. Mihail Lomonosov kävutaškanzi «fizine himii»-terminad tedon metodologijan nügüdläižes el'genduses, hän lugi Piterin Tedoakademijan Akademižen universitetan üläopenikoile «Todesižen fizižen himijan kursad» vl 1752 ezmäižen kerdan. Ezmäine Zeitschrift für physikalische Chemie-tedoaiglehtez publikuimha kirjutusid fizižes himijas oli alusenpandud Vil'hel'm Ostval'd- i Jakob Hendrik Vant-Goff-tedomehil vl 1887.


== Jagused ==
Fizižen himijan jagusiden enambuz om sel'ktoidenke röunoidenke tedoidusen objektoiden i metodoiden mödhe, metodologijan eriližusidme i kävutadud apparatan mödhe.
Nened fizižen himijan jagused oma:

kolloidine himii
kristallohimii
radiohimii
termohimii
openduz atoman sauvondas
openduz metalloiden korrozijas
openduz segoitesiš
himine kinetik
fotohimii
himine termodinamik
fiziž-himine analiz
himižiden ühtnendoiden reakciimahtusen teorii
korktoiden energijoiden himii
lazerhimii
radiacine himii
südäitukuine himii
elektrohimii
kulundhimii
strukturine himii
metallurgijan processoiden teorii


== Homaičendad ==