Dit artikel is gesjreve (of begós) in 't Sint-Joasters. Laes hie wie v'r mit de versjillende saorte Limburgs ómgaon. 

Fysiosjemie of fysische sjemie is de studie vanne fysische basis van sjemische stèlsele en percèsse. Modern fysiosjemie is sterk gegrundj oppe netuurkónde en kan waere gezeen es de kruutsing van die mitte sjemie. Wichtige studierichtinge binne de fysiosjemiezint de sjemische thermodynamica, de elektrosjemie, de spectroscopie, de kinetiek en de theoretische sjemie. Bie de litste verzeuk me mit behölp van wiskónde of computersimulaties en -beraekeninge de eigesjappe van aafzunjerlike molecule of macroscopische wieväölheje van stoffe te veurspèlle.
Fysiosjemie is van fundamenteel belank veur de modern matterjaalkónde.


== Wichtige fysiosjemiste ==
Svante Arrhenius
Peter Debye
J.W. Gibbs
J.H. van 't Hoff
Erich Hückel
Friedrich Kohlrausch
Frederick Lindemann
Lars Onsager
Wilhelm Ostwald
Linus Pauling