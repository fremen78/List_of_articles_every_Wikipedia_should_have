Jawaharlal Nehru (जवाहरलाल नेहरू, Javāharlāl Nehrū) (Allahabad, Uttar Pradesh, 14 November 1889 – 27 Mèi 1964), ugi kasebat Pandit ('Guru') Nehru, punika pamimpin sayap sosialis Konggrès Nasional India wekdal perjuwangan kamardikan India saking Kamaharajan Karajan Manunggal lan ing mangsa sasampunipun.
Ing wekdal samanten India dipunkuwaosi déning Inggris. Sapérangan tiyang India salajengipun péngin nagari India kapréntah déning bangsa India piyambak. Pamimpinipun ing wekdal samanten inggih punika Mahatma Gandhi. Ing wekdal samanten ramanipun Motilal Nehru punika pengacara ingkang asring mbiyantu Gandhi. Ing wekdal ingkang sami Nehru saweg nglampahi pendhidhikan ing Inggris. Sasampunipun rampung anggènipun sinau, piyambakipun dados pengacara, boten dangu salajengipun piyambakipun ninggal pedamalenipun. Amargi piyambakipun katarik tumut lelampahan ramanipun lan Gandhi nglawan Inggris. Piyambakipun dados Mahamantri India ingkang sepisanan wanci kamardikan ing tanggal 15 Agustus 1947, lan lajeng mangreh dumugi sedanipun. Piyambakipun mbudidaya kanggé kabecikan India lan ugi kanggé katentreman donya. Piyambakipun njurung pambentukan PBB. Salah satunggaling sosialis ingkang atos, Nehru punika sang arsitèk 'Resolusi Abadi' ingkang gadhah sumpah tumrap 'Pola Lingkungan ingkang Sosialistis'. Jawaharlal Nehru kaanggep salah setunggiling pamimpin donya ingkang misuwur.


== Ugi pirsani ==

Motilal Nehru
Indira Gandhi
Feroze Gandhi
Vijaya Lakshmi Pandit
Kamala Nehru
Nayantara Sehgal
Rajiv Gandhi
Sonia Gandhi
Maneka Gandhi
Sanjay Gandhi
Arun Nehru
Varun Gandhi
Rahul Gandhi
Priyanka Gandhi