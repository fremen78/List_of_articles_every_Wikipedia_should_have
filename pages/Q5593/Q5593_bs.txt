Pablo Ruiz Picasso (Málaga, 25. oktobar 1881 – Mougins, 8. april 1973) bio je španski slikar. Njegovo puno ime je Pablo Diego José Francisco de Paula Juan Nepomucéno Maria de los Remedios Crispin Crispriano Santisima Trinidad Ruiz Blasco, svoje slike je potpisivao s Picasso, djevojačkim prezimenom svoje majke.
Jedan od najistaknutijih slikara 20. vijeka. Njegova je talentiranost bila izuzetna od najranijeg djetinjstva. U Barceloni, gdje je pohađao školu, kao i u Madridu gdje je bio svakodnevni posjetitelj muzeja Prado, ispitivao je sve u vezi sa slikarstvom, a sanjao je i o Parizu, kamo napokon stiže u oktobru 1900.
U historiji slikarstva malo je "državnih udara” koji se smionošću i odjekom mogu mjeriti s onim što ga je Pablo Picasso ostvario 1907, kada je svojim zapanjenim prijateljima pokazao "Gospođice iz Avignona", sliku na kojoj je svijet predočio kao u razbijenu zrcalu. Picasso je bio pokretač i inspirator slikarskih smjerova kao što su kubizam i sugestivni ekspresionizam koji predstavljaju pravi revolucionarni obrat u modernoj likovnoj umjetnosti.
Njegov veliki opus obuhvata više stvaralačkih faza: "modru", "ružičastu", "kubističku"zatim "klasičnu", "nadrealisitčku" i "ekspresionističku". Gotovo da nema likovnog područja u kojem Picasso nije izrazio svoj umjetnički kreativni genij. Bavio se slikarstvom na platnu i na zidu, skulpturom, grafikom i keramikom, izrađivao kolaže i plakate i u svemu tome bio velik. Zakleo se da se neće vratiti u domovinu Španiju sve dok je na vlasti Francov režim. Svoje se zakletve i pridržavao, tako da je sve do smrti, 8. aprila 1973, živio u Francuskoj.


== Također gledajte ==
Picassova sirena


== Reference ==


== Vanjski linkovi ==

 Pablo Picasso na Wikimedia Commonsu