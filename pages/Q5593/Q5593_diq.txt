Pablo Ruiz Pikasso (ebe İspanyolki: Pablo Ruiz Picasso, zayış: 25 Oktobere 1881, merg: 8 Nisane 1973), nameyê xoyo tam Pablo Diego Xose Fransisko de Paula Xuan Nepomuseno Mariya de los Remedios Sipriano de la Santisima Trinidad Martir Patrisio Ruiz i Pikasso (be İspanyolki: Pablo Diego José Francisco de Paula Juan Nepomuceno María de los Remedios Cipriano de la Santísima Trinidad Martyr Patricio Ruíz y Picasso) yew resam û heykelteraşê do İspanyolo. Rındêr hunermendê seserra vistan ra yeno naskerdış. Ebe Georges Braquei ra piya bıngehê kubizmi eşto. 

Picasso serra 1881ıne de Malaga (İspanya) de ameyo dınya. Piyê ey yew resam bi û musdarê resımi bi. Piyê dey ey rê raya ke daya resıman qıciya cı ra vıraziyaya. Wextê do kılm de fam bi ke, o do bıbo resamê do pil. Serra 1895ıne de kewt Wendegehê Huneranê Barcelonaya Rından. Serra 1901ıne ra nata, peyniye de nameyê maya xo yanê Picasso gırewt. Raya verêne serra 1900ıne de şi Paris. Picasso yew merdımo ke tewr zehf eserê ê huneriê cı estê. 100,000 çap, 34,000 resmê kıtaban û 300 heykeli vıraştê. Picasso 8ê Nisane, serra 1973ıne de Mougins (Fransa) de merd.