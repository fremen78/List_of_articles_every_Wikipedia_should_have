B' e peantair às an Spàinn a bha ann am Pablo Picasso.
Rugadh e ann am Málaga mar Pablo Ruiz 25 an Dàmhair 1881 is thogadh e an sin agus ann an Corùna far an robh athair, José Ruiz y Blasco, na neach-teagaisg aig an Institiud Guarda. Ann an 1895 rinn a theaghlach imrich do Bharcelona is dh'ionnsaich Picasso ealain aig la Llotja. Chaidh e air imrich eadar Madrid, Paris is Barcelona gu ruige 1904 nuair a ghabh e còmhnaidh ann am Paris. Thachair e ri Gertrude Stein, Georges Braque is Guillaume Apollinaire agus pheant e Les Demoiselles d'Avignon. Thaisbean e obraichean còmhla ris a' bhuidhinn Gearmailteach Der Blaue Reiter ('Am Marcaiche Gorm') ann an 1912, agus leasaich e Ciùbachas, mar eisimpleir anns an dealbh L'Homme au Guitare.
Dh'obraich e còmhla ri na Os-fhìrich ann an 1924 is 1925. Thug Diego Velázquez buaidh uabhasach làidir airsan.
Rinn e obair 's dòcha as ainmeile, Guernica, aig àm Cogadh Sìobhalta na Spàinne an dèidh do Feachd Adhair na Gearmailte Gernika a bhomaig. Thog e airgid airson a' Phoblachd. Dhiùlt na h-ùghdarrasan Fraingich saoranachd na Frainge a thoirt do Phicasso ann an 1940 ach mhair e ann am Paris rè linn an Dara Cogadh. Bha e an sàs ann am peantaireachd is dealbhadaireachd is cruth-ealain fad a bheatha gu ruige bàs ann am Mougins 8 an Giblean 1973.


== Iomraidhean ==