Pablo Ruiz Picasso, bet ganet d'ar 25 a viz Here 1881 e Málaga, Andalouzia (Spagn) ha marvet d'an 8 a viz Ebrel 1973 e Mougins (Bro-C'hall), a oa ul livour hag ur c'hizeller spagnol. Unan eus arzourien veur bennañ an XXvet kantved eo bet. Gant ar Gall Georges Braque (1882-1963) en doa diazezet luskad ar gubouriezh.


== Buhez ==

Pablo Diego Jose Francisco de Paula Juan Nepomuceno Crispin Crispiniano de la Santisima Trinidad Ruiz Blasco Picasso y Lopez e oa anv klok Pablo Picasso, mab kentañ Don José Ruiz ha Maria Picasso Lopez. Livour ha kelenner tresañ er skol San Telmo e Málaga e oa Don José Ruiz. Div c'hoar a zeuas war e lec'h, ha breur ebet.
E 1891 en em stalias ar familh Ruiz-Picasso en A Coruña e Galiza. Pevar bloaz goude, e 1895, e voe anvet Don José Ruiz da gelenner en  Escola Superior de Disseny i Art « la Llotja » e Barcelona.


== Gwragez ha bugale ==
Bevañ a reas gant Fernande Olivier war-dro 1906, ha gant Eva Gouel e 1912. E 1918 e timezas gant Olga Kokhlova ; ur mab o doe, Paulo Ruiz Picasso (Pariz, 1921-1975).
Adalek 1925 e vevas gant Marie-Thérèse Walter ; ur verc'h o doe, María de la Concepción Ruiz Picasso, lesanvet « Maya » (Boulogne-Billancourt, 1935 – Neuilly-sur-Seine, 2022). Bloaz goude ganedigezh e verc'h ec'h eas P. Picasso gant Dora "Maar" Markovitch, hag adalek 1945 e vevas gant Françoise Gilot ; daou vugel o doe : Claude Ruiz Picasso (Boulogne-Billancourt, 1947 – Genève, 2023) ha Paloma Ruiz Picasso (*Valàuria, 1949).
E 1961 e timezas da Jacqueline Roque.


== Oberennoù ==


=== Kent 1901 ===


=== 1902-1914 ===


=== 1914-1918 ===


=== 1918-1939 ===


=== 1940-1944 ===


=== 1945-1972 ===