Pablo Picasso (le 25 de octobre 1881 – le 8 de april 1973) es generalmente reguardate como le artista le plus grande del seculo XX, e esseva le co-fundator de cubismo. In 1908, ille pingeva le prime vermente moderne pictura, Les Damoiselles d'Avignon. In 1937 ille pingeva le (multo famose) bombardamento de Guernica.
Nascite in Espania in 1881, Picasso esseva un artista talentose de un etate juvene. Su patre, un pictor e maestro de arte, se renunciava le pictura pro inseniar melio le pictura a su filio. Picasso frequentava varie scholas de arte e alora se moveva a Paris.
In su periodo blau de 1901 a 1904, post le suicidio de un amico, Picasso pingeva picturas melancholic in tintas azur e verde. In su periodo rosee, de 1905 a 1906, ille pingeva picturas plus allegre del arlequines del circo. In 1907, ille incontrava Georges Braque e pingeva "Les Damoiselles d'Avignon", un pictura rubie, de color de persica e nigre de cinque feminas nude, inspirate per Henri Matisse e le arte african. Iste pictura esseva essentialmente le nascentia del cubismo, le prime movimento de arte moderne.
Cubismo analytic esseva le forma prime de cubismo, de 1909 a 1912. Formas tridimensional es dividite a in formas bidimensional, in loco de monstrar un situation de alcun angulo certe. De 1912 a 1914, cubistas experimentava con collages e disveloppava cubismo synthetic. Le cubismo synthetic finiva con le Prime Guerra Mundial. Braque vadeva combatter, e le stilo de Picasso deveniva plus figurative.
In 1918, Picasso maritava un dansatrice e moveva a circulos social plus alte. In le prime medietate del decennio 1920, ille habeva un periodo de classicismo, ben que ille retornava al cubismo de tempore in tempore. Picasso deveniva multo popular. Picasso odiava fama, e, credente que su creativitate esseva supprimite per illo, tornava a sculptura, e produceva assemblages thematic super guitarras.
Circa iste tempore, in 1927, ille incontrava Marie-Thérèse Walter, un puera de 17 annos, e se inamorava de illa. De alora usque 1935, Picasso faceva un serie de picturas e sculpturas visionari, alcunos influentiate per le surrealismo. In 1935, quando Marie-Thérèse deveniva gravide e su marita le divorciava, ille depingeva tauros menaciante o moriente. In 1936, ille incontrava le photographo Dora Maar, con qui ille plus tarde habeva un amoretto.
In le estate de 1937, le mundo apprendeva que Guernica, le capital cultural e le urbe le plus vetule in le Pais Basc, habeva essite bombardate a pulvere per le nazistas. Picasso habeva essite previemente invitate per le governamento espaniol pro facer un pictura mural pro le Exposition Mundial de Paris, e quando Picasso audiva de Guernica, ille abandonava su planos original e laborava sur un depiction monumental del horrores de guerra in Guernica, que es ora forsan su pictura le plus famose. Dora photographava Guernica (le pictura) in varie grados de completion. Picasso diceva que Guernica non devenirea proprietate espaniol usque le fin de fascismo in Espania, e illo se moveva a Madrid solo in 1981. Anque in 1937, ille faceva un serie adulate appellate Feminas Lacrimante, de facies fragmentate, e multicolor.
Post le Secunde Guerra Mundial, Picasso se inrolava in le Partito Communista Francese e deveniva un activista in le movimento de pace international. A transverso del decennio 1950, ille creava interpretationes libere del picturas del maestros antique, possibilemente evitar classification, como le gente ganiava plus e plus de interesse in su vita private. Ille anque creava picturas in le stilo de infantes, con lineas vacillante e areas de tela blanc. In le decennio 1960, ille pingeva de novo con un paletta limitate – iste vice de verde, nigre e blanc – e creava un sculptura grande in Chicago, SUA.
Pablo Picasso moriva in 1973, 91 annos de etate.


== Vide etiam ==
Artista
Cubismo
Arte moderne
Arte


== Weblinks ==
Art Gallery - Pablo Picasso
Pablo Picasso: A Virtual Art Gallery Archived 2006-12-21 at the Wayback Machine
Exhibitions and Information