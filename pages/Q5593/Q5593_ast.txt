Pablo Ruiz y Picasso, o a cencielles Picasso (25 d'ochobre de 1881, Málaga – 8 d'abril de 1973, Mas Notre-Dame-de-Vie de Mougins (en)  y Mougins) foi un pintor español, creador, xunto con Georges Braque y Juan Gris, del movimientu cubista, y consideráu unu de los artistes más relevantes del sieglu XX.


== Biografía ==
«Pablo Diego José Francisco de Paula Juan Nepomuceno Cipriano de la Santísima Trinidad Ruiz Picasso» (según el so certificáu de nacencia) foi'l primer fíu de José Ruiz y Blasco y María Picasso López.
Criáu nel senu d'una familia burguesa malagueña, Picasso tuvo dos hermanes, Dolores (1884-1958) y Concepción (1887-1895). El so bisagüelu maternu, Tommaso Picasso (nacíu en 1787), yera orixinariu de la llocalidá de Sori en Xénova, Italia, y treslladóse a España alredor del 1807.
Picasso participó dende la xénesis en munchos movimientos artísticos que s'arrobinaron pel mundu y exercieron una gran influencia n'otros grandes artistes del so tiempu. Incansable y prolíficu, pintó más de dos mil obres, presentes en museos y coleiciones de toa Europa y del mundu. 
Amás, encetó otros xéneros como'l dibuxu, el grabáu, la ilustración de llibros, la escultura, la cerámica y el diseñu d'escenografía y vestuariu pa montaxes teatrales.
No políticu, Picasso declarábase pacifista y comunista. Foi miembru del PCE y del Partíu Comunista Francés hasta la so muerte, el 8 d'abril de 1973 en Notre-Dame-de-Vie (Mougins, Francia) a los 91 años. 
Ta soterráu nel parque del castiellu de Vauvenargues (Bouches-du-Rhone).


== Referencies ==


== Enllaces esternos ==
 Wikimedia Commons acueye conteníu multimedia sobre Pablo Picasso.
Pablo Picasso na Internet Movie Database (n'inglés)
Pablo Picasso na Internet Broadway Database (n'inglés)
Pablo Picasso n'AllMovie (n'inglés)
«Pablo Picasso».   en Find a Grave. (n'inglés)
Obres de Pablo Picasso nel Proyeutu Gutenberg