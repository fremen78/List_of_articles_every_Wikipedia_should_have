Monoteizmus alebo jednobožstvo je viera v jediného Boha charakteristická najmä pre judaizmus, kresťanstvo a islam.
Prvým pokusom o zavedenie monoteizmu sa preslávil egyptský faraón Achnaton, ktorý zaviedol kult boha Atona z čisto politických dôvodov, aby oslabil kňazov. Jeho náboženskú reformu zrušil jeho syn Tutanchamón.
Pokusy hľadať v atonizme začiatky monoteistických svetových náboženstiev niektorí bádatelia spochybňujú. 
Dnešné tri najvýznamnejšie monoteistické náboženstvá pochádzajú z rovnakého základu, z judaizmu. Na prelome letopočtu sa z neho vyvinulo kresťanstvo. Išlo o časť Židov presvedčených o božskom pôvode Ježiša Nazaretského. Títo učeníci Ježiša Krista boli presvedčení o tom, že Ježiš Nazaretský je Boh zjavený v tele. 
V 7. storočí vznikol podľa kázní proroka Mohameda Korán, v ktorom došlo k zmiešaniu biblických zásad s tradíciami Beduínov.


== Referencie ==


== Iné projekty ==

 Commons ponúka multimediálne súbory na tému Monoteizmus
 Wikislovník ponúka heslo  Monoteizmus


== Externé odkazy ==
Monoteismus a starověký Egypt
Pětidílné pojednání o Jediném Bohu z tradičního pohledu římskokatolické církve Archivované 2013-12-15 na Wayback Machine