[[Categoria:Patrimoni de l'umanità in Àustria]]

Viena (en tedesco Wien, in bavarexe Wean) ła xe ła cavedal e al steso tenpo un Stato federà de l'Àustria, conpletamente sircondà da ła Basa Àustria.
Viena ła xe sede de inportanti organixasion internasionałi intrà łe cuałi: OPEC, AIEA e ONU.
El çentro storego de ła sità xe stà dichiarà patrimonio de l'umanità dal UNESCO.


== Storia ==
Abità xà dai Celti, Viena ła xe deentà na sità romana inte el I secolo d.C., col nome de Vindobona. Catandose propio sol Danuvio, ła xera na sità de frontiera, inportante par defendar el Inpero da łe tribù xermaneghe del nord. Inte el alto Medioevo ła zona de Viena ła xe sta invaxa da vari popołi, prima i Longobardi, po i Slavi, i Avari e i Magiari, fin cuando che inte el 955 el inperador del Sacro Romano Inpero Otto I el ga parà via i Magiari e inte el 976 el ga dato Viena a la fameja dei Babemberg. Xe tacà quindi un longo periodo de sviłupo, deentando una de łe sità pi inportanti del Inpero, e inte el 1156 xe nato el Ducato d'Àustria, co Viena cavedal. Inte el 1246 s'a estinguesto ła dinastia dei Babemberg, e inte el 1278 l'Àustria la xe sta ciapà da Rodolfo d'Asburgo re de Xermania, e xe tacà la dominasion asburgica (che ła ndarà vanti fin al 1918). Ła xe sta sedià dai Turchi na prima 'olta inte el 1529, ma i Vienexi i ga tegnù bota; i Turchi i ga riproà inte el 1683 e i xe rivà a tanto cusì da ciapar ła sità e invadar l'Eoropa sentral, ma i xe sta fermà da n'aleansa de polachi e todeschi soto el comando del re de Połonia Jan Sobieski. 
Inte el 1815 ła 'a ospità el Congreso de Viena, che el ga ridixegnà l'Eoropa dopo łe guere de Napoleon. Dopo che xe cascà el Inpero Austro-Ungarico a seguito de ła prima guera mondial, Viena ła xe deentà cavedal de ła Republica Austriaca. Inte el 1938 ła xe sta ciapà da Hitler, e dopo ła seconda guera mondial i Aleati i ła ga divixa in cuatro xone de ocupasion, come a Berlin, e dal 1955 ła xe tornà cavedal de l'Àustria.


== Xemełagi ==
Viena ła xe xemełà co:

 Belgrado (dal 2003)
 Bratislava
 Budapest
 Łubiana
 Tel Aviv (dal 2005)
 Varsavia
 Zagavria
 Kiev

	Viena - Wien