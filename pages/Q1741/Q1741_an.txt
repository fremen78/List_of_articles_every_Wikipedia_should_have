Viena (en alemán Wien; en eslovaco Viedeň; en checo Vídeň; en croata y en serbio Beč; en hongaro Bécs; en esloveno Dunaj; en austro-bavaro Wean) ye una ciudat y estau austriaco. Ye capital d'o país y ye rodiada de tot por o estau d'a Baixa Austria.
A suya población ye d'1.631.082 habitants en una superficie de 414,90 km², con una densidat de población de 3.931 hab/km². Ye asinas a ciudat d'o país con mayor numero d'habitants. Fa parte d'a Organización d'as Ciudaz d'o Patrimonio d'a Humanidat.
Ye seu de diverses companyías y institucions internacionals, entre atras a OSCE, a OPEP y cuantas achencias d'as Nacions Unidas, asinas como l'Achencia Internacional d'a Enerchía Atomica. Cada anyo, l'1 de chinero se i celebra o Concierto d'Anyo Nuevo de Viena.
A ciudat tien una gran historia, ya que ye una d'as capitals mas antigas d'Europa, cosa que explical o suyo important patrimonio artistico. Mientres o sieglo XIX estió una d'as grans capitals musicals d'o mundo y en primerías d'o sieglo XX meca d'a filosofía y d'o debate politico d'Occident, mesmo que un d'os prencipals centros culturals mundials. En 2001, o centro d'a ciudat fue designau por a UNESCO Patrimonio d'a Humanitat.
Amás d'estar considerada como a Ciudat d'a Musica, por o suyo rico legau musical, Viena tamién ye conoixida como "A Ciudat d'os Suenios", ya que estió o puesto a on vivió Sigmund Freud, neurologo considerau o pai d'o psicoanalís y d'a interpretación d'os suenios.
Os oríchens d'a ciudat se troban en os primers asentamientos de celtas y romanos que se transformoron en una ciudat medieval y barroca, convertindo-se en a capital de l'Imperio Austrohongaro. Ye bien conoixida por interpretar un papel esencial como centro de musica líder en Europa, a partir d'a gran epoca d'o clasicismo vienés a traviés d'a primera parti d'o sieglo XIX. O centro historico de Viena ye rico en conchuntos arquitectonicos, incluyindo-ie castiellos barrocos y chardins, asinas como a Ringstrasse de zaguerías d'o sieglo XIX plena de grans edificios, molimentos y parques.
Diferents estudios sitúan a ciudat de Viena como una d'as ciudaz con millor calidat de vida d'o mundo: en un estudio de 2005 en 127 ciudaz d'o mundo, The Economist Intelligence Unit la clasificó en primer puesto (empatada con Vancouver, Canadá) y en a encuesta de 2011 sobre 140 ciudaz Viena ocupó lo segundo puesto, por dezaga de Melbourne). Mientres tres anyos consecutivos (2009-2011), a consultoría de recursos humans Mercer, la situú en o primer puesto en a suya encuesta anyal sobre la "calidat de vida" feita en centenars de ciudaz arredol d'o mundo.
Cada anyo dende 2005, Viena ha estau o destín numero un a livel mundial de congresos y convencions internacionals. A ciudat atraye cuasi cinco millons de turistas cada anyo.


== Esporte ==

Os dos clubs mas representativos d'a ciudat son clubs de fútbol, o Rapid de Viena y o FK Austria Viena, que participan en a Bundesliga d'Austria, y que internacionalment han participau en as grans competicions europea;, toz dos chugan lo clasico de Viena. Tamién cal destacar o BasketClubs Vienna que chuga en a Österreichische Basketball Bundesliga (OBB) y que ha aconseguiu ganar una vegada. Hi habió atros clubs de baloncesto importants en Viena como o EK Engelmann que gano 9 vegadas a OBB pero ya desapareixió. OWiener AC ye un club poliesportivo que tamién aconsiguió ganar tamién una OBB en a suya primera edición y tiene seccions d'atros esportes,estando la suya sección mas exitosa la de hockey sobre chelo.
O esportista mas famoso ye o futbolista Matthias Sindelar, que desafió a los nazis, celebró burlonament una gol contra Alemanya y se negó a incorporar-se a la selección de l'Alemanya nazi de futbol, por o que ye considerau un heroi en a suya ciudat y o suyo país. Un día amaneixió enverenau chunto a la suya muller y a suya muerte no fue nunca ni esclarida ni investigada.


=== Instalacions esportivas ===
Entre as instalacions esportivas destaca o Ernst-Happel-Stadion, dedicau prencipalment a partius de fútbol internacionals y prebas d'atletismo. Tamién cal destacar o Wiener Stadthalle, o mayor poliesportivo cubierto d'a ciudat, con capacidat ta 16.000 espectadors.


=== Competicions esportivas ===
A ciudat ye siede de muitos escaicimientos esportivos diferents, incluyindo-ie lo Vienna City Marathon, que atraye mas de 10.000 participants cada anyo y normalment se fa en mayo.
En 2005 Austria organizó o Campionato d'o Mundo d'hockey sobre chelo y la final se chugó en Viena. Tamién fue una d'as siedes d'a Eurocopa de fútbol de 2008, chugando-se-ie la final.


== Galería d'imáchens ==

	Viena
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Personalidaz naixidas de Viena ==
Categoría principal: Naixius de Viena.

Franz Schubert, compositor.
Johann Strauss (fillo), compositor.
Christoph Waltz, actor.
Fritz Lang, director cinematografico.
Alban Berg, compositor.


== Vinclos externos ==
Pachina web oficial de Viena.


== Referencias ==