Henri-Émile-Benoît Matisse (Le Cateau-Cambrésis, 31 de diçenbre 1869 – Niza, 3 de novenbre 1954) xe stà un pitor, incisor, iłustrador e scultor fransexe.
Conosùo par el so uxo del cołor, ła fluidità e orixinałità el xe stà un dei contributori del sviłupo artistego del XX secoło, e del movimento dei Fauves.


== Biografia ==


=== Xoventù ===
Henri Matisse nase el 31 de disenbre a Le Cateau-Cambrésis, inte el nord est de ła Fransa. Inte el 1891 taca a studiar arte al Académie Julian de Parixi e inte el 1896 espone 5 so dipinti al sałon dea Société Nationale des Beaux-Arts.
Inte el 1888 el pitor John Peter Russell ło introduxe inte el inpresionismo.


=== Fauvismo ===
Inte el 1905 el se trasferìse inte el sud de ła Fransa co André Derain e inpara a uxar cołori vołentieri e cusì deventa del movimento dei Fauves.


=== l'Académie Matisse ===
Tra el 1911 e el 1917 òpara al Académie Matisse, vosùa dai amighi de Matisse, na scoa privà, 'ndo Matisse insegnea ai xovani artisti.


=== Dopo Parixi ===
Inte el 1917 Matisse va a vivar a Niza. El taca a łaorar co riłasamento e amorbidimento. Łe so odałische tìpeghe de sto periodo łe xe cosiderae da alcuni critisi superfisai e de decoro.
Inte el 1930 taca de novo a łaorar tanto par un cołesionista stadunitense Albert C. Barnes.
Inte el 1941 ga un cancro a łe budełe, dopo un intervento sarà destinà a uxar a carega a rode.
Inte el 1947 publica el łibro Jazz co stanpe a cołor dei so colage e i so pensieri.
Inte i ani cuaranta dixegna anca pa i łibri.
Henri Matisse s-ciopa, par un ataco de cor, inte el 1954 al età de 84 ani. El xe sepełìo inte el Monastero di Cimiez a Niza.


== Òpare ==
Natura morta co łibri (Nature morte aux livres) (1890), prima opera, Musée Matisse, Niza
Ła toa parecià (1897), Cołesion privà, Stavros S. Niarcos
Luso, calma e vołutà (Luxe, calme et volupté) (1904), Museo d'Orsay, Parixi
Madame Matisse (Ritrato co ła riga verde) (1905), Statens Museum for Kunst, Copenaghen
Femena co capeo (1905), Museum of Modern Art, San Francisco
Finestra verta, (1905), National Gallery of Art, Washington
Gioia de vivar (Matisse) (1906), Barnes Foundation, Merion
Ła stansa rosa, (1908), Museo del Ermitage, San Pieroburgo
Conversasion, (1908), Museo del Ermitage, San Pieroburgo
Ła dansa (1909), prima version co manco detaji e cołori manco forti, Museum of Modern Art, New York
Ła dansa (1910), seconda version coi cołori del fauvismo, Museo del Ermitage, San Pietroburgo
Musica (1910), Museo dell'Ermitage, San Pietroburgo
L'Atelier roso (1911), The Museum of Modern Art, New York
I pesi rosi, (1912), Museo Puškin, Mosca
Nudo roxa (1935), Museum of Art, Baltimora
Siora in blu (1937), Philadelphia Museum of Art, Filadelfia
Ła camiseta rumena (1940), Centre Pompidou, Parixi
Jazz (1947), łibro d'artista, papier découpé
Ła tristesa del re (1952), Centre Pompidou, Parixi
Ła zingana (1905), Centre Georges Pompidou, Parixi


== Notasion ==

 Wikimedia Commons el detien imàjini o altri file so Henri Matisse
  el detien schemi gràfeghi so