Henri Matisse o Henri-Émile-Benoît Matisse (31 d'avientu de 1869, Le Cateau-Cambrésis – 3 de payares de 1954, Niza) foi un pintor, escultor y diseñador francés que rescampló por un emplegu carauterísticu del color y por un dibuxu fluyíu, rellumante y orixinal. Como dibuxante, grabador y escultor, pero principalmente como pintor, Matisse ye ún un de los artistes más importantes del arte modernu. Ye, amás, consideráu como'l máximu representante del fauvismu, estilu qu'abarca los sos primeros años, tamién ye aclamáu como unu de los representantes de la tradición clásica de la pintura francesa.
Primero trabayó un estilu académicu y llueu emplegará l'impresionismu, el puntillismu, y el fauvismu; siempre, dientro d'una mesma heterodoxa. En 1917 entama una etapa naturalista, de colores claros y lluminosos. Más alantre tornará a guetar la simplificación, con acordes cromáticos nuevos y más fuercia na llinia y el color. Darréu acentuará l'audacia de los colores fuertes, por contraste de tonos o afitando una unidá del color. Hasta la fin de la so vida prauticará téuniques como la del Papier collé. Tamién prauticará'l dibuxu a llapiceru y la pluma. Como grabador tien más de quinientes obres catalogaes en diferentes téuniques, y tien ilustraes tamién importantes obres lliteraries franceses.


== Referencies ==