Henri Émile Benoît Matisse (31. desember 1869–3. november 1954) var ein fransk biletkunstnar.
Matisse blir rekna som ein av dei største blant dei tidlege modernistane og han arbeida med ulike uttrykksformer og materialar, men var hovudsakleg målar.


== Liv og verk ==
Matisse voks opp i Bohain-en-Vermandois og flytta i 1887 til Paris for å studere juss. Under ein sjukdomsperiode begynte han å måle og i 1891 begynte han å studere målarkunst ved Académie Julian i Paris, der han blant anna studerte under Odilon Redon og Gustave Moreau.
Han var i begynninga sterkt påverka og inspirert av verka til Édouard Manet, Paul Signac og Paul Cézanne. Han blei snart leiar for dei kunstnarane som blir kalla fauvister. I 1901 deltok han i ein utstilling og i 1904 hadde han si første separatutstilling. Då han flytta sørover til rivieraen, trefte han André Derain, noko som påverka måling til Matisse. Verka frå perioden 1906-1917 blir rekna blant dei ypparste han laga. Etter at han busette seg i Nice i 1921 blei kunsten hans meir dekorativ og mindre intens.


== Norske elevar ==
Mange norske kunstnarar og kunststudentar drog til Paris for å studere under Matisse. Blant desse var Jean Heiberg, Per Krohg, Axel Revold, Alf Rolfsen og Einar Sandberg.


== Bakgrunnsstoff ==
Rosenkapellet i Vence
Artchive
Kunstweb
Henri Matisse Arkivert 2007-01-03 ved Wayback Machine.
Henri Matisse: Life og Work  200 hi-res images