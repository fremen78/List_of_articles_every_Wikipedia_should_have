Henri-Émile-Benoît Matisse, conoixiu artisticament como  Henri Matisse u simplament como Matisse. Naixiu y de Le Cateau-Cambrésis (Norte-Paso de Calais) o 31 d'aviento de 1869 y muerto en Niza (Alpes Maritimos) o 3 de noviembre de 1954, estió un pintor, escultor y disenyador francés, considerato uno d'os prencipals pintors d'a Historia d'a pintura en Francia y en tot o mundo, y o maximo representant d'o estilo pictorico dito fauvismo (a tamas que tamién ye en bella traza un continador d'a tradición pictorica clasica francesa). Destacaba por o suyo caracteristico emplego d'a color y por a suya fluyideza en o trazo d'o debuixo.
En primeras, fació as suyas obras en un estilo academico, ta dimpués treballar o impresionismo, o puntillismo y o fauvismo, d'o cual n'estió a prencipal cabeza vesible; continó siempre, aintro d'una heterodoxia, fidel a o fauvismo. En 1917 prencipió una etapa naturalista, de colors claras y luminosas i d'albandono de rechiras. Dimpués tornó en nueves rechiras de semplificación, en buscando acordes cromatics nuevos y mas fuerza en as linias y as colors. Dimpués accentuó l'audacia d'as colors fuertes, por contrastr de tonos u establindo una unitat de color. En zaguerías d'a suya vida practicó tecnicas como a dita tecnica d'os papiers col·lés. Tamién practicó o debuixo con lápiz y con pluma. Como gravador tien mas de cinco-cientas obras catalogatas en diferents tecnicas, y ilustró importants obras literarias francesas.


== Bibliografía ==
(ca) Barberà, Kudielka i Szymusiak. Matisse els llibres il·lustrats. Barcelona, Fundación La Caixa, 2004. ISBN 84-7664-846-4.
(ca) Rebull Trudel, Melania. Matisse 1869-1954. Barcelona, Ediciones Polígrafa, 1994. ISBN 84-88424-95-7.
(ca) F. Celdran, R.R., Vidal y Plana. Triangle: Henri Matisse - Georgette Agutte - Marcel Sembat. París: Yvelinedition, 2007. ISBN 978-2-84668-131-5.
(en) Raymond Escholier. Matisse. A Portrait of the Artist and the Man. Londres: Faber & Faber, 1960.
(en) Lawrence Gowing. Matisse. Nova York: Oxford University Press, 1979. ISBN 0-19-520157-4.
(en)  Pierre Schneider. Matisse. Nova York: Rizzoli, 1984. ISBN 0-8478-0546-8.


== Vinclos externos ==
 Se veigan as imáchens de Commons sobre Henri Matisse.
(fr) Museu Matisse de Niza.
(fr) Museu Matisse de Le Cateau-Cambrésis.
(fr) Matisse en o Centro Pompidou.
(fr) Obras de Henri Matisse (dominio publico en Canadá).


== Referencias ==