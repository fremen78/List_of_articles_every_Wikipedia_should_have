Henri Matisse (le 31 de decembre 1869 â€“ le 3 de novembre 1954) esseva un artista francese, cognoscite per su uso de color e per su designos fluide, brillante e original. Como designator, imprimitor e sculptor, ma principalmente como pictor, Matisse es un del artistas le plus cognoscite del 20me seculo. Ben que ille initialmente esseva nominate un fauve (animal salvage), a partir del annos 1920 ille esseva de plus in plus laudate como un maestro del tradition classic de pictura. Su maestria del linguage expressive de color e designo, monstrate in un corpore de obras trans plus que un medie seculo, le ganiava recognition como un figura principal in le arte moderne.