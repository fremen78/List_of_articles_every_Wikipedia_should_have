Anri Emil Benua Matiss (frenkçe Henri Émile Benoît Matisse; 1869 s. dekabr 31 — 1954 s. noyabr 3) — frenk ressamı, eykelcisi, grafikacısı, ameliy sanatınıñ ustası, 20 asırnıñ tasviriy sanatınıñ eñ özgün vekillerinden biridir. Matiss, portretler, janr resimleri, natürmortlar, vitraj ve divar kilimi içün kartonlarnı yarata edi.
1896 s. Matiss, Bretan yalısı yanındaki Bel-İl adasında Paristeki qomşu Emil Berinen yaz keçirdi. Anda Anri, Con Piter Rassel adlı bir avstraliyalı ressamnen, Ogüst Rodenniñ arqadaşı olğan eserlerniñ toplamcısı Emil Bernarnen ve Vinsent van Gognen tanıştı. 1896 s. Anriniñ beş resmi Tasviriy sanatlar milliy cemiyetiniñ salonında kösterildi. Olarnıñ ekisi, şu cümleden 1894 s. yaratqan «Oquğan» resmi ve Rambuyedeki Frenkistan prezidentiniñ ikâmetgâhı içün alınğanı devlet tarafından satın alındı. Sergiden soñ, Pyer Püvi-de-Şavannıñ teklifi ile Anri Matiss Tasviriy sanatlar milliy cemiyeti salonınıñ mühbir azası oldı. Eserlerinde yarıq renkler üstün alıp, dünyanıñ tantanalı manzarasını qayd ete. 
Anri Matiss 1954 s. boş ayınıñ 3-de Nitstsada 84 yaşında vefat etti. 


== Ressamnıñ esas resimleri ==
Açıq pencere, 1905 s.
Matis hanımnıñ portreti, 1905 s.
Ayatınıñ quvançı, 1905-1906 ss.
Oyun, 1909 s.
Oyun, 1910 s.
Muzıka dersi, 1917 s.
Siyesta
Altın balıq
Mikaela
Ahmaqlıq


== Menbalar ==