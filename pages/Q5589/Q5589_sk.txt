Henri Matisse (* 31. december 1869, Le Cateau-Cambrésis, Francúzsko – † 3. november 1954, Nice) bol francúzsky maliar.
Začiatkom 20. storočia patril k skupine fauvistov, ktorí sa chceli prezentovať odvážnymi odtieňmi a ťahmi štetca. Neskôr sa jeho práca postupne formálne zjednodušovala a viedla k abstraktným dielam, ako napríklad Slimák (L'escargot) (počas rokov 1952 až 1953), ktorý je vyrobený z nastrihaných kúskov papiera.
Od roku 1906 bol zberateľom černošského umenia, čo ovplyvnilo aj jeho tvorbu, ale aj tvorbu Pabla Picassa. 
Nebol len maliar, ale tiež významný sochár. Vytvoril okolo 80 bronzových plastík a reliéfov, ktoré boli významné svojím jednoduchým, skoro až k abstrakcii smerujúcim tvarom. Tým sa zaradil aj k najpoprednejším sochárom modernej sochy.


== Iné projekty ==
 
 Commons ponúka multimediálne súbory na tému Henri Matisse