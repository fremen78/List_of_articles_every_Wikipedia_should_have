Tietosanakirja eli ensyklopedia on aakkostettujen hakusanojen mukaan järjestetty kokoelma lyhyehköjä kirjoituksia tietyiltä tiedonaloilta. 
Tietosanakirja voi olla yleinen ja sisältää tietoa useista eri aiheista, tai se voi keskittyä johonkin tiettyyn aiheeseen, kuten taiteeseen tai tekniikkaan. Tietosanakirja-artikkeleiden pituus voi vaihdella teoksesta riippuen muutamasta lauseesta useiden sivujen mittaisiin esseisiin.
Internetin suosion myötä maailman suosituimmaksi tietosanakirjaksi on noussut avoin tietosanakirja Wikipedia.


== Historia ==
Sana ensyklopedia johtuu kreikan sanoista enkyklios (”kehämäinen”) ja paideia (”opetus”). Ensyklopedian oli määrä kattaa vapaalle miehelle tarpeellinen yleissivistys.
Tietosanakirjalla oli rooli Ranskan suuressa vallankumouksessa 1789. Niin sanotut ensyklopedistit muokkasivat suuren ranskalaisen tietosanakirjan Encyclopédien avulla mielialoja kuningasvaltaa vastaan. Teoksen toimittajat Denis Diderot ja Jean le Rond d’Alembert antoivat artikkelien kirjoittajien julkaista siinä piilotetusti poliittisia ja uskonnonvastaisia kannanottoja. Kannanotot oli piilotettava, koska erityisesti uskonnolliset piirit vastustivat kirjasarjan julkaisua ja vaativat sen takavarikointia. 
Suomessa painettujen tietosanakirjojen julkaisu on tyrehtynyt internetin ilmaisen aineiston vuoksi.
Vuonna 2023 englanninkielisen maailman ainoa painetussa muodossa julkaistava tietosanakirja on chicagolainen The World Book Encyclopedia. Se saattaa olla koko maailman viimeinen paperinen tietosanakirja. Vuoden 2023 versiossa on 17 000 artikkelia 14 000 sivulla 22 niteessä. 


== Tiedon kokonaisesityksiä ==
Aristoteleen teokset
Plinius vanhempi: Naturalis historia, 77 jaa.
Suda, bysanttilainen ensyklopedia 900-luvun lopulta
Encyclopaedia synoptica, ensimmäinen suomalainen ensyklopedia vuodelta 1672
Yrjö Karilas: Pikku jättiläinen, 1924
Tiedon portaat, 8 osaa, 1966–1970


== Tunnettuja tietosanakirjoja ==

Encyclopédie, ou dictionnaire raisonné des sciences, des arts et des métiers; 28-osainen ranskalainen klassikko vuosilta 1751–1772
Encyclopædia Britannica, alettiin julkaista 1768. Julkaisu painetussa muodossa päättyi 2012. Julkaistaan edelleen verkossa.
Brockhaus Enzyklopädie
Nordisk familjebok
Meyers Konversationslexikon
Catholic Encyclopedia
Entsiklopeditšeski slovar, Brockhaus–Jefron
Encyclopedia Americana
Nationalencyklopedin (NE), ruotsalainen ensyklopedia 1989–1996
Encarta
Wikipedia


== Suomalaisia tietosanakirjoja ==

Suomenkielisiä
Sanakirja yleiseen sivistykseen kuuluvia tietoja varten, 12 vihkoa, 12 000 hakusanaa, 1883–1890 toimittanut Agathon Meurman
Tietosanakirja, 10 osaa, 1909–1919, täydennysosa 1922, Tietosanakirja Oy (myös verkossa)
Pieni tietosanakirja, 4 osaa, 1925–1928. 3 000 sivua, Otava (myös verkossa)
Uusi tietosanakirja, 2 osaa, 1929–1932, Karisto
Iso tietosanakirja, 15 osaa 1931–1939, 2 täydennysosaa 1957–1958. 14 000 sivua, Otava
Kodin tietokirja, 1-osainen, 1935, Otava
Jokamiehan tietosanakirja, 1-osainen, 1947
Pieni tietosanakirja, 4 osaa, 1949–1952, 3 000 sivua, Otava
Oma maa, 12 osaa, 1958, WSOY
Pieni tietosanakirja, 4 osaa, 1958–1959, 3 200 sivua, Otava
Otavan yksiosainen tietosanakirja, 1 osa, 1960, Otava
Uusi tietosanakirja, 24 osaa, 1960–1966, 2 täydennysosaa 1972, Tietosanakirja Oy
Otavan iso tietosanakirja. Encyclopaedia Fennica, 10 osaa, 1963–1967, Otava
Fokus, 4 osaa + 1 täydennys-, taulukko- ja hakemisto-osa, 1963−1966, Otava
Koululaisen tietosanakirja 5 osaa, 1966–1969, WSOY
Combi tietosanakirja, 5 osaa + 2 hakusanaosaa, 1969–1970, Tammi
Facta, 10 osaa + hakemisto-osa, 1969–1971, WSOY
Otavan iso Fokus, 8 osaa, 1971–1975
Koululaisen uusi tietosanakirja 7 osaa 1972–1975
Apollo, peruskoululaisen tietosanakirja 4 osaa 1972–1974, Weilin+Göös
Kodin suuri tietosanakirja, 15 osaa, 3 täydennysosaa. 1975–1983, Weilin+Göös
Otavan Suuri Ensyklopedia, 10 osaa + 2 osaa käsitetietosanakirja ja hakemisto, 1976–1982, Otava
Spectrum Tietokeskus, 17 osaa, 1976–1987, WSOY
TOP koululaisen tietokeskus, 8 osaa + lisäosa. 1979–1983, WSOY
Facta 2001 18 osaa + 2 hakemisto-osaa 1981–1987 + täydennysosat, WSOY, myös cd ja verkossa, päivitys päättyi 2011 lopussa
Suomalainen tietosanakirja, 11 osaa, 1983–1993, Weilin+Göös
Gummeruksen uusi tietosanakirja, 4 osaa, 1987 (vuoden 1993 painoksessa 5. osana Suomen kielen sanakirja), Gummerus
Suuri Suomalainen Tietosanakirja, 2 osaa, 1988, Otava
WSOY iso tietosanakirja 1-10, 1995–1997, WSOY ISBN 951-0-20153-7
Studia junior, 2001, Weilin+Göös
Factum, 8 osaa, 2003–2005, Weilin+Göös
Tietojätti, yksiosainen Gummeruksen julkaisema tietosanakirja (useita painoksia). Samaan aineistoon pohjautuu Tietosanakirja : A-Ö, Gummerus, 1997 – 10. p. 2004
Ruotsinkielisiä
Uppslagsverket Finland, viimeinen osa 2007, julkaistu verkossa ilmaiseksi


== Katso myös ==
Avoin tietosanakirja


== Lähteet ==


== Kirjallisuutta ==
 
Häkli, Esko: Tiedon taika. Ensyklopedioista ennen ja nyt.  Helsingissä:  Otava, 1981.  ISBN 951-1-06681-1 


== Aiheesta muualla ==
 Kuvia tai muita tiedostoja aiheesta Tietosanakirja Wikimedia Commonsissa
Tietosanakirjoista, Suomen Kuvalehti, 21.11.1925, nro 47, s. 20, Kansalliskirjaston digitaaliset aineistot