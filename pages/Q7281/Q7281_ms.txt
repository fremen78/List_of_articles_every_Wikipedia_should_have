Propaganda, atau diayah (juga dieja sebagai dakyah) merupakan mesej-mesej bersepadu yang bertujuan mempengaruhi pendapat atau kelakuan orang ramai. Berbanding dengan menyalurkan maklumat tanpa berat sebelah, propaganda dalam erti kata paling asasnya menyediakan maklumat dengan tujuan mempengaruhi masyarakat. Propaganda sering memilih fakta-fakta dengan teliti (iaitu menipu melalui penyingkiran) untuk menggalakkan sintesis yang tertentu, ataupun menokok tambah agar menimbulkan maklum balas yang lebih beremosi daripada rasional kepada maklumat yang diberi. Hasil yang diingini ialah perubahan dalam penceritaan kognitif mengenai subjek oleh kumpulan sasaran untuk melanjutkan agenda politik.

Propaganda ialah cubaan sengaja yang sistematik untuk membentuk persepsi, memanipulasi kognisi, dan mengarahkan kelakuan agar mencapai maklum balas yang melanjutkan tujuan yang diingini penyebarnya.


== Asal-usul ==
Perkataan "propaganda" berasal dari nama Latin Congregatio de Propaganda Fide ("Jemaah Penyebaran Agama"), iaitu jemaah yang diasaskan oleh Paus Gregorius XV pada tahun 1622. Jabatan pentadbiran paus ini ditugaskan menyebarkan agama Katolik dan mengawasi hal ehwal gereja dalam lingkungan wilayah mubaligh.
Kata sifat Latin propaganda yang merupakan satu bentuk gerundif bagi kata kerja propago (dari pro- "ke hadapan" + *pag-, kata akar pangere "mempercepatkan"), bererti "yang perlu disebarkan" dan tidak membawa apa-apa konotasi penerangan, tidak kira mengelirukan atau sebaliknya. Erti modennya dipakai sejak Perang Dunia Pertama, dan lama-kelamaan berkait rapat dengan politik juga.


== Jenis ==
Propaganda dapat digolongkan menurut sumbernya:

propaganda putih:  berasal dari sumber yang dapat dikenalpasti secara terbuka.
propaganda hitam: berasal dari sumber yang dianggap mesra akan tetapi sebenarnya berniat jahat atau mencetuskan permusuhan.
'propaganda kelabu: berasal dari sumber yang tampak netral tetapi sebenarnya bermusuhan.
Ia telah berkembang dalam perang psikologi di mana propaganda menemukan kegunaan lanjutnya.

propaganda politik - melibatkan usaha pemerintah, partai atau golongan untuk pencapaian tujuan berstrategi dan bertaktik.
propaganda sosiologi - melakukan pembentukan budaya kemudian masuk ke dalam lingkungan ekonomi, sosial dan politik.


== Komponen propaganda ==
Propaganda mempunyai beberapa perkara yang perlu ada untuk memenuhi keberkesanannya. Antara kriteria tersebut ialah: 

Pihak yang menyebarkan pesanan, yakni "komunikator", atau pihak yang ditugaskan menyampaikan pesanan dengan isi dan tujuan tertentu.
Komunikan atau target penerima pesan yang diharapkan menerima pesan dan kemudian melakukan sesuatu sesuai pola yang ditentukan oleh komunikator.
Pesan tertentu yang telah dirumuskan sedemikian rupa agar mencapai tujuannya dengan efektif.
Wahana, kemudahan (prasarana) atau medium yang tepat dan sesuai atau serasi dengan situasi dari komunikan.
Kebijaksanaan atau politik propaganda yang menentukan isi dan tujuan yang hendak dicapai.
Dilakukan secara terus-menerus.
Terdapat proses penyampaian gagasan, ide/kepercayaan, atau doktrin.
Mempunyai tujuan untuk mengubah pendapat, sikap, dan perilaku individu/kelompok, dengan teknik-teknik memengaruhi.
Keadaan dan situasi yang memungkinkan kegiatan propaganda yang bersangkutan.
Menggunakan cara prosedur dan perencanaan yang sistematik.
Dirancang sebagai sebuah program dengan tujuan yang konkrit untuk memengaruhi dan mendorong komunikan melakukan sesuatu yang sesuai dengan keinginan atau pola yang ditentukan oleh komunikator.


== Teknik ==

Arus media utama yang digunakan untuk menyebarkan mesej propaganda termasuk akhbar, laporan kerajaan, penyemakan sejarah, junk science, bahan bacaan, risalah, filem, radio, televisyen dan poster. Bagi radio dan televisyen, propaganda wujud baik melalui rancangan berita, hal ehwal atau wawancara, mahupun dalam bentuk iklan, pesanan khidmat masyarakat atau advertorial. Kempen propaganda selalu mengikut corak penyebaran strategik untuk mengindoktrinasikan kumpulan yang disasarkan. Ini boleh dimulakan dengan penyebaran ringkas seperti risalah yang dijatuhkan dari kapal terbang atau iklan. Biasanya mesej-mesej ini mengandungi arahan-arahan untuk memperoleh maklumat lanjut melalui laman web, talian hangat, rancangan radio dan sebagainya (serupa dengan tujuan pemasaran produk dan sebagainya). Strategi ini bertujuan mengubah individu dari penerima maklumat menjadi pencari maklumat melalui pengukuhan, diikuti pencari maklumat menjadi pemimpin pendapat melalui indoktrinasi.
Pelbagai teknik yang berasaskan kajian psikologi sosial digunakan untuk menjana propaganda. Kebanyakan teknik-teknik yang sama boleh dianggap sebagai falasi logik, kerana penyebar propaganda menggunakan hujah yang adakalanya meyakinkan tetapi tidak semestinya tepat.  
Analisa kaedah-kaedah penyebaran mesej propaganda agak mengambil masa. Kerja penyebaran propaganda itu penting tetapi jelasnya strategi penyebaran maklumat hanya menjadi strategi propaganda apabila digandingkan dengan mesej propaganda. Oleh itu, adalah penting sekali untuk mengenal pasti mesej-mesej sedemikian untuk mengkaji cara-cara mesej berkenaan disebarkan. Berikut adalah sebilangan teknik menjana propaganda:

Ad hominem
Ungkapan Latin yang membawa erti menyelar lawan itu beranding menyangkal hujah-hujahnya.
Ad nauseam
Pendekatan hujah ini menggunakan pengulangan idea tanpa henti-henti. Suatu idea, terutamanya slogan ringkas, jika diulang banyak kali, boleh terasa seperti benar. Pendekatan ini lebih berjaya apabila sumber media terhad dan dikawal oleh penyebar.
Argumentum ad verecundiam
Tarikan melalui kekuasaan menggunakan tokoh-tokoh penting untuk menyokong pendirian, idea, hujah, atau tindakan.
Argumentum ad metum
Tarikan melalui ketakutan bertujuan meraih sokongan dengan menanamkan kekhuatiran dan kecemasan pada rakyat umum, sebagai contoh, Joseph Goebbels menggunakan Germany Must Perish! Theodore Kaufman untuk mendakwa Pihak Berikat cuba menghapuskan oramg Jerman.
Sertai yang menang
Tarikan "sertai yang menang" dan "kemenangan terjamin" cuba menggesa penerima agar menyertai penyebar propaganda dan mengambil tindakan yang "diambil semua orang lain."


== Rujukan ==


== Pautan luar ==

Canadian Wartime Propaganda - Canadian War Museum
PR Watch
Is Government Propaganda Legal?  Well...
Spinwatch
WW2 propaganda leaflets: A website about airdropped, shelled or rocket fired propaganda leaflets. Some posters also.
War, Propaganda and the Media: from GlobalIssues.org
Propaganda Critic: A website devoted to propaganda analysis.
Documentation on Early Cold War U.S. Propaganda Activities in the Middle East by the National Security Archive. Collection of 148 documents and overview essay.
Propaganda techniques Diarkibkan 2006-10-16 di Wayback Machine list from SourceWatch
Sacred Congregation of Propaganda from the Catholic Encyclopedia
Stefan Landsberger's Chinese Propaganda Poster Pages
Bytwerk, Randall, "Nazi and East German Propaganda Guide Page". Calvin College.
US Navy recruiting posters archive Diarkibkan 2014-10-10 di Wayback Machine
US Central Command (CENTCOM) archive of propaganda leaflets dropped in Iraq Diarkibkan 2014-11-12 di Wayback Machine
Manufacturing Consent Diarkibkan 2004-10-10 di Wayback Machine by Edward S. Herman and Noam Chomsky
Over 400 posters from WWI & II (searchable facsimile at the University of Georgia Libraries; DjVu & layered PDF format)
Psywar.org Diarkibkan 2014-03-26 di Wayback Machine's large collection of propaganda leaflets from various conflicts
Pyongyang Chronicles Diarkibkan 2017-09-17 di Wayback Machine
CBC Radio's "Nazi Eyes On Canada" (1942), series with Hollywood stars promoting Canadian War Bonds
America at War Diarkibkan 2014-10-10 di Wayback Machine, a digital collection of WWII-era American propaganda pamphlets and additional material