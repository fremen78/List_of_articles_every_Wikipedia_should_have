Stomatologii (amuižgrek.: στόμα stoma «su» i amuižgrek.: λογος logos «tedo» sanoišpäi) om medicinan jaguz, tedoidab hambhid, niiden sauvondad i funkcioniruindad, läžundoid i profilaktikan da spravitandan metodoid, mugažo suhavadon i löugluiden läžundoid, kosketab modon i kaglan lähižid sijid.
Stomatolog om stomatologijan specialist. Dantist-sana (latin.: dens, dentis «hambaz»-sanaspäi) kävutase sen sinonimaks paksus, hot' todesižikš se tärtuz om kaidomb i znamoičeb praktikan lekarid vaiše — hambhiden spravitandan da proteziruindan specialistad, hambazferšalad, hambaztehnikad. Stomatologan-lekarin erineden, hambazlekarin openduz om medicinine keskopenduz.
Toižendad: terapevtine, hirurgine, ortopedine, estetine stomatologijad, ortodontii. Erižed stomatologižed klinikad oma lapsiden i täuz'kaznuziden täht.
Stomatologan rahvahidenkeskeine päiv (angl.: International Day of dentist) om oficialižetoi praznik, oigendase kaikiš valdkundoiš joga vodel uhokun 9. päiväl. Toine professionaline praznik znamoičese sen ližaks Venämas i äjiš toižiš maiš keväz'kun 6. päiväl, se om Hambazlekarin rahvahidenkeskeine päiv. Praznikad ei ole tetpaižed lebupäiväd.


== Homaičendad ==