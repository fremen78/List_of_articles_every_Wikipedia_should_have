Odontologio, anke konocata kom dentala medicino esas brancho de la medicino konsistanta ek la studio, diagnozo, prevento e kuraco di morbi, e korektigo di misformacuri o lezuri en la boko, ordinare en la denti, ma anke en la bokala mukozo ed en adjacanta strukturi, per tale nomizita "maxilo-faciala kirurgio".
La historio di la odontologio esas preske tam anciena kam l'unesma civilizuri konocata, ed aparis ulatempe inter la 7ma yarmilo aK e 5500 aK. Nun, en kelka landi, exemple Brazilia ed Usa, l'odontologio judikesas kom fako nedependanta de la tradicionala medicino, e dentisti ne judikesas kom mediki. Altralatere, en altra landi, exemple Portugal, l'odontologio duras esar fako de la tradicionala medicino, e la profesionani nominesas "mediki-dentisti".