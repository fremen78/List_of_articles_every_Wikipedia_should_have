An dentistriya (Ingles: dentistry), bistado man bilang medisinang dental asin medisinang oral, iyo sarong sanga nin medisina na pigbibilog nin pag-aadal, dayagnosis, paglikay, asin pagtrato nin mga kahelangan, kadininan, asin kondisyon nin oral na kabidad (an nguso), harus sa dentisyon (paghaman asin paggrupo nin ngipon) pati naman an oral mucosa, asin kan kataraid asin relatibong istraktura asin tisyu, partikular sa asosyadong maxillofacial (panga asin lalawgon) na lugar. An lado nin dentistriya o medisinang dental iyo kabali an ngipon pati naman an iba pang aspeto nin kompleksong craniofacial kabali an temporomandibular joint asin iba pang nagsusuporta, muskular, limpatiko, nerbyoso, baskular, asin anatomikal na istraktura. An nagpapraktis sa ladong ini iyo inaapod na dentista. 
An pagtratong dental iyo ginigibo nin grupong dental, na iyo harus pigbibilog nin dentista asin awksilaryong dental (dental assistants, dental hygienists, dental technicians, pati naman dental therapists). An kadaklan sa mga denstista nagtatrabaho sa pribadong pagpraktis (pangenot na pag-ataman), dental na ospital o (pangaduwang pag-ataman) institusyon (kulungan, base militar, etc.).


== Panluwas na takod ==

Dentistriya sa Curlie


== Toltolan ==