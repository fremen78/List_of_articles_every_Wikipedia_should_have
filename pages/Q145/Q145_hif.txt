United Kingdom of Great Britain and Northern Ireland, jiske chota kar ke United Kingdom nai to UK, nai to khaali Britain, bolaa jaawe hae, Europe ke northwest me ek des hae. Isme chaar des hae: England, Scotland, Wales aur Northern Ireland. UK Great Britain island, Ireland island ke north-eastern hissa aur dher chota chota islands. Iske area 94,354 square miles ( 244,376 square kilometres) hae. Northern Ireland ke jamiin ke border Republic of Ireland se hae aur iske alaawa iske sab taraf samundar hae; Atlantic Ocean, North Sea, ENglish Channel, Celtic Sea aur Irish Sea. Iske abaadi, 2022 me  60 million rahaa. Iske, aur England ke capital, aur sab se barraa city, London hae, jiske mtropolitan area, Europe me sab se barra hae aur iske abaadi 14.9 million hae. Scotland ke capital hae Edinburgh, Wales ke capital hae Cardiff aur Northern Ireland ke capital hae Belfast
UK me Neolithic samay se log rahe hae. Roman log 43 AD UK ke aapan niche kare lagin aur 400 saal talak raj karin. Roman army ke laute ke kuchh saal baad Anglo-Saxon log aae ke UK me base lagin. 1066 me Normans log UK me raj kare ke suruu karin. 16th century talak Wales aur Scotland, England ke niche aae gais aurBritish Empire suruu bhais. 17th century me English raja ke taagat ke aur kamti kar dewa gais. 1707 me Kingdom aur Kindom of Scotland jurr ke Kingdom of Great Britain ban gais. 1800 me Kingdom of Ireland ke jorr ke Kingdom of Great Britain and Ireland banaawa gais. 1992 me Ireland ke jaada hissa UK se alag hoe gais aur 1927 me abhi ke UK banaa.
UK dunia ke pahila des rahaa jon industrialise bhais rahaa. 1815 se 1914 talak ii dunia ke sab se taagatwar des rahaa. 1920s me British Empire dunia ke 25% jamiin me faela rahaa aur 25% log pe raj karat rahaa, Dui World War ke baad iske taagat kamtii hoe lagaa aur dhire dhire colonies ajaad hoe gain.
United Kingdom ek constitutional monarchy aur parliamentary democracy hae. UK me tiin alag sarkar hae; England aur Wales, Scotland aur Northern Ireland. 1999 se Scotland, Wales aur Northern Ireland ke aapan sarkar aur parliament hae. 
Jaada log English me baat kare hae lekin kuchh log native bhasaa me bhi baat kare hae, jaise ki Wales me Welsh, Cornwall me Cornish , Scotland me Scottish (Gaelic) aur Scots in , Northern Ireland me Irish aur Channel Islands me French. Hian pe immigrants logan ke aawe ke kaaran 270 aur bhasa bola jaawe hae, jaise ki Panjabi, Bengali, Urdu, Cantonese , Greek bhasa, Southwestern Caribbean Creole. UK ke national anthem God Save the King hae. Inke raja aur pradhan mantri hote hai aur cabinet aur political parties bhi hota hai. 
Maharaja: King, Charles ||| (Raja Charles |||) 
Maharani: Camilla (Queen Camilla)
Pradhan Mantri: Keir Starmer


=== Ethnicity ===


=== Desh ke dharam ===


== References ==