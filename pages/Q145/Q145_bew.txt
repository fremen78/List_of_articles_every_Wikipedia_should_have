Kerajaan Rempug Britani Gedé èn Negeri Ir Lor (hurup Arab Gundul: کرجأن رمفوݢ بريطانى ݢدى ان نݢرى اير لور; Inggris: United Kingdom of Great Britain and Northern Ireland) atawa sering disingket Kerajaan Rempug (hurup Arab Gundul: کرجأن رمفوݢ; Inggris: United Kingdom, singketan: UK) atawa Kerajaan Menunggal (hurup Arab Gundul: کرجأن منوڠݢل) atawa juga' dikenal Britani Gedé (hurup Arab Gundul: بريطانى ݢدى; Inggris: Great Britain) ya'entu atu negara daulat nyang letaknya di panté lepas kulon-lor benua Èropa. Ni negara ada gabregan deri 'negara-negara', sehingga dibilangnya negara 'rempug'. Adapun ni negara kesusun deri pulo-pulo nyang ada di gutekan situh, antara laèn: Pulo Britani Gedé ama Pulo Irlan belah lor-wètan, srènta laèn-laèn pulo kecit di sekitarannya. Orang banyak kadung lumpar cuman nggero'nya Inggris. Hopstad ni negara ada di Londen.
Seila-ilanya, empat negara gedé nyang ngeja gabregannya Kerajaan Rempug antara laèn:

Inggris (hopstadnya di Londen)
Irlan Lor (hopstadnya di Bèlpas)
Skotlan (hopstadnya di Èdinbereh)
Walès (hopstadnya di Kardip)
Adapun orang Britani Gedé digero'nya orang Brit (hurup Arab Gundul: اورڠ بريط).


== Ruju'an ==