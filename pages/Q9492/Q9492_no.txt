Sannsynlighet er innen matematikk en numerisk beskrivelse av hvor sannsynlig det er at en hendelse vil inntreffe. Sannsynlighet oppgis som et tall mellom 0 og 1, der 0 angir at det aldri vil skje, mens 1 angir at det alltid vil skje. For eksempel vil man ha 1/6 sjanse for å få tallet 6 hvis man triller en vanlig terning.
Sannsynlighet er utviklet ved hjelp av sannsynlighetsteori, og anvendes gjerne sammen med kombinatorikk og/eller statistikk for å regne på mulige utfall.


== Vurdering av sannsynlighet ==
Sannsynlighet spiller inn i forhold til vår vurdering av sannsynlig utfall. Dette kan for eksempel gjelde

odds på travbanen.(Hva er sjansen for at tippeselskapet må betale ut mere enn innkomne beløp?)
Vinnersjanseberegninger til Lotto og andre sjansespill (Hva er sjansen for at vi får flere lottomillionærer i Xgrend som har fire fra før?)
Værmeldinger (Hvis du uten å vite noe om gårsdagen og tidligere, melder været for i morgen som gjentakelse av det i dag, har du rett i 7 av 10 meldinger)
Militær strategi (Hvor vil et angrep gi mest virkning, hvor er det sannsynlig at motangrepet kommer. Vinner vi eller taper vi?)
Sjakk ( strategi fra første trekk, hva er sannsynligheten for at dette trekket gir matt på lang sikt?)
Nærings- og forretningsdrift (Er dette noe vi kan selge, og i tilfelle, hvor mye? Feil her kan av og til koste millioner.)