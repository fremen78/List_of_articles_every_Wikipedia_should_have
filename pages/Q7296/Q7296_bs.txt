Kilimanjaro (Bijelo brdo ili Snježno brdo) najviša je afrička planina vulkanskog porijekla. Smještena je u sjeveroistočnom dijelu Tanzanije, nedaleko od granice s Kenijom. Na planini se smjenjuju različite klimatske zone. Dok u podnožju vlada tropska klima, na vrhu je alpska. Kilimanjaro je u blizini ekvatora. Snježna granica je na približno 4600 m. Od 1987. Kilimanjaro je pod zaštitom UNESCO-a.


== Geologija ==

Kilimanjaro čine tri vulkanske kupe: najviša, Kibo (5895 m), zatim Mawenzi (5149 m) i Shira (3962 m). Vrh Uhuru je najviši vrh na ivici kratera Kibo.
Ova planina zapravo je veliki stratovulkan. Od spomenuta tri vrha, Mawenzi i Shira su ugašeni, dok je Kibo uspavani vulkan i mogao bi opet erumpirati. Posljednja veća erupcija desila se prije 150.000-200.000 godina.
Iako uspavan, u krateru Kibo vidljive su fumarole, iz kojih izlaze plinovi. Na Kibu se u prošlosti desilo nekoliko odrona i klizišta, od kojih je jedno formiralo područje poznato kao Zapadni prolaz.


== Također pogledajte ==
Spisak vulkana u Tanzaniji


== Reference ==