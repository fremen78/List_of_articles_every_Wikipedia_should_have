Monte Kilimanjaro (~Cilimandjaro) es un volcan dormante en Tanzania. Lo ave tre conos volcanal: Kibo, Mawenzi, e Shira. Lo es la monte la plu alta en Africa, e lo es la monte solitar la plu alta en la monde: 5895 m supra la nivel de mar e sirca 4900 m supra la plano. La popla prima conoseda como ateninte la culmina ia es Hans Meyer e Ludwig Purtscheller, en 1889. Lo es un parte de la Parce Nasional Kilimanjaro, e es un loca per asende major. Lo ia es la sujeto de multe studias siensal, par causa de sua glasias diminuinte e campos de jelo desaparente.