Pan es un comeda comun en la cultures de Europa e Asia sude e sude-ueste. Lo es preparada par forni, vapori o frita un pasta. La pasta es, a la min, un misca de farina, spesial farina de trigo, e acua. En la plu de casos, on usa ance sal e probable fermento. Pan pote inclui ance alga cuantia de zucar, spises, frutas (como uvas seca o bananas), vejetales (como oniones o zucas), nozas, semes (como carvi, sesamo, semes de papaver). On ave varia grande de panes, e preferes difere entre la rejiones.
La pan ave un sinifia sosial e emosial ultra sua importa como nuri. Lo ave un rol esensal en rituos relijial e cultur secular. Sua importa en la vive dial es refletada en la lingua, do lo apare en disedas, preas e en la etimolojia de la parolas como "acompanior" (de la latina "con" + panis "pan").