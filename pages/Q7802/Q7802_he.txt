"לשיר זה כמו להיות ירדן" הוא שיר שכתבה והלחינה נעמי שמר. ידוע הביצוע לשיר של חבורת בימות עם מירי אלוני כסולנית. 


== רקע לכתיבת השיר ==
השראה לכתיבת השיר הוא טיול בת מצווה של שמר עם אמה רבקה ספיר. בטיוטה לשיר כתבה שמר הערה המופנית לאמה:

 בר המצווה של הנערה נעמי ספיר לימים המשוררת נעמי שמר נחגג בתוספת טיול "למעלה בצפון". בני ובנות הקיבוץ חגגו בר מצווה בהגיעם לגיל שלוש עשרה. כפי שסיפרה על עצמה שמר, לא אהבה מאמצים פיזיים וקיטרה לאורך כל מסלול הטיול. שמר התיישבה לנוח כל כמה צעדים ואיימה שלא תמשיך במסלול כשהאם משכנעת אותה להמשיך. השתיים טיילו ועברו את אזור מקורות הירדן לכיוון דרום. למרות שנראה כי סבלה בטיול, זיכרונות הטיול לא נשכחו ושמר קיבלה השראה ממנו לכתיבת השיר. בבית הראשון מתוארים המראות שראתה במסלול.
שמר כתבה את השיר בשנת 1972 יחד עם עוד שירים חדשים למופע חדש שהעלתה "חבורת בימות"' עם הסולנית מירי אלוני. במאי המופע היה צדי צרפתי. בתה של שמר, ללי שמר סיפרה כי: ”אמא שלחה אותו לסבתא ביום הזיכרון של סבא מאיר עם ההקדשה”.
שמר הרבתה לשלב בשיריה ביטויים מהתנ"ך ולשון חז"ל. בשיר המילים " גאון מימיך", הכוונה לצמחייה סבוכה הצומחת בגדותיו של הירדן, וצומחת בעיקר בקרבת שפך הירדן לים המלח, מקום שבו הנחל שופע ושוצף, מכונה בתנ"ך גְּאוֹן הַיַּרְדֵּן. מילים אלה רומזות לאדם בצעירותו. 
בספרה "הספר השני" הקדישה את השיר לחברתה חנה כהן.
השיר צעד במצעדי הפזמונים השבועיים של הגל הקל מה- 16 באוקטובר 1972, וצעד 14 שבועות, עד 22 בינואר 1973. ב-18 בדצמבר 1973 הגיע למקום הראשון, ושהה שם שבועיים. במצעד השנתי תשל"ג של התחנה דורג במקום ה־18.


== ביצועים ידועים נוספים של השיר ==
מיטב זמרי ישראל ביצעו את השיר בהם, ירדנה ארזי, אורה זיטנר, אופירה גלוסקא, הבחורים מאפיקים, הגבעטרון אביבה אבידן ודודו זכאי.


== קישורים חיצוניים ==
 לשיר זה כמו להיות ירדן - מירי אלוני וחבורת בימות, סרטון בערוץ "מירי אלוני", באתר יוטיוב (אורך: 02:45)
מילות השיר "לשיר זה כמו להיות ירדן", באתר שירונט 


== הערות שוליים ==