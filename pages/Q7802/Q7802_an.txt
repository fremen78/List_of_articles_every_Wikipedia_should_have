O pan (d'o latín < pane) ye un alimento basico en a gastronomía occidental, feito con farina, cheneralment de trigo, emprenyatuera u masa y augua. A vegatas s'adhiben d'atros productos ta dar-le determinatas cualidaz.
Tamién se fa con atras farinas (centeno, hordio, panizo, roz, trunfa y soya), pero ta que o pan puye (o sía, aumente de volumen y se faiga floco retenindo os gases producius por a emprenyatuera), cal que a masa tienga a elasticidat que le da o gluten, que ye una proteína que se troba en o trigo y tamién en os atros cerials, pero en cantidaz muito mas chicotas. Por ixo, os pans d'atros cerials gosan fer-se con una tercera parti u mas de farina de trigo. Lo pan de mestura se fa con una mescla de farinas de trigo y de centeno. Si no ye present o gluten en cuantidaz significativas s'obtiene un producto que no puya, como as cocas de panizo que se fan en muitos países americanos.


== Ditos y mazadas ==
«carne d'hoy, pan d'ahier y vino del anyo si quiers vivir mucho y sano»
«piz, piz, tordoliz; pan de Francia, la balanza; pan de Aragón, buen crostón»
«pan, una crosteta; carne, una cazoleta, y vino buena boteta»
«o pan que te s'esbrise en a boca»
«pan un mueso y carne un cuezo»


== Referencias ==