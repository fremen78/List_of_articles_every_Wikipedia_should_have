Η Natech ή ΝΑΤΕΚ είναι ανώνυμη ελληνική εταιρεία κατασκευής λύσεων πληροφορικής, η οποία εξειδικεύεται στην παροχή λύσεων πληροφορικής για χρηματοπιστωτικά ιδρύματα και επιχειρήσεις.


== Εταιρική σύνοψη ==
Ιδρύθηκε το 1983 υπό την εμπορική ονομασία Computer Store, εστιάζοντας αρχικά στην ανάπτυξη συστημάτων πληροφορικής για τα Συνεταιριστικά Ιδρύματα στην Ελλάδα. Μέχρι και το 2011, η Natech εξυπηρετούσε τις 10 εκ των 16 Συνεταιριστικών Τραπεζών της Ελλάδας με το Τραπεζικό Σύστημα CSB ενώ σήμερα στοχεύει στον ευρύτερο τομέα των χρηματοπιστωτικών ιδρυμάτων.
To 2012, εγκατέστησε το σύστημα SEPA πληρωμών για το Ταμείο Παρακαταθηκών και Δανείων.
Μετά την ενοποίηση του τραπεζικού τομέα στην Ελλάδα που οδήγησε στη συγχώνευση πολλών τραπεζών, η εταιρεία επαναπροσδιόρησε τη στρατηγική της και άρχισε να εξυπηρετεί ένα ευρύτερο φάσμα χρηματοπιστωτικών ιδρυμάτων και τραπεζών με διάφορα προϊόντα τραπεζικής. Η εταιρεία διατηρεί κέντρα ανάπτυξης και υποστήριξης στα Ιωάννινα και στην Αθήνα, ενώ εξυπηρετεί πελάτες διεθνώς μέσω δικτύου συνεργατών.
Η Natech έχει κριθεί και καταχωρηθεί ως μια από τους 37 Παγκόσμιους Παρόχους Τραπεζικών Προϊόντων σύμφωνα με την ετήσια παγκόσμια έρευνα Forrester Research. Έχει επίσης πιστοποιηθεί κατά  ISO 22301:2012, ISO 27001:2013, ISO 9001:2008.
Το 2016, η Συνεταιριστική Τράπεζα Ηπείρου λάνσαρε την υπηρεσία τραπεζική 7/7 μέσω του Apollo web banking, για τους χρήστες ηλεκτρονικής τραπεζικής. Το 2016 σε μια προσπάθεια προσέλκυσης καταρτισμένων μηχανικών Η/Υ, η εταιρεία συνέβαλε στην σύσταση ενός Business Cluster με τη συμβολή τοπικών εταιρειών τεχνολογίας, τοπικών φορέων και του Πανεπιστημίου ώστε με κοινές δράσεις να περιοριστεί το πρόβλημα της έλλειψης προγραμματιστών  και της φυγής προσώπων προς το εξωτερικό (γνωστό και ως Brain Drain)   που ταλανίζει την περιοχή της Ηπείρου, μια από τις φτωχότερες περιοχές της Ευρώπης . Το 2017, τα ελληνικά καταστήματα της MoneyGram εγκατέστησαν το Natech Pay για την πληρωμή λογαριασμών για τους πελάτες της. Το 2018, η Natech λάνσαρε το νέας γενιάς Core Banking System CSB2 και η εταιρεία οδηγήθηκε σε νέες συνεργασίες-συμφωνίες όπως με τους: Ziraat Bankası, Tora Wallet group, Crédit Agricole, Συνεταιριστική Τράπεζα Θεσσαλίας. Το Μάρτιο του 2018, η Natech υπέγραψε στρατηγική συμφωνία με την PaymentComponents  για την ενσωμάτωση του open banking API framework στο σύστημα CSB2. Το 2019 η Natech επέκτεινε την παρουσία της με νέο κατάστημα στο Βερολίνο και βήματα εξωστρέφειας. Το 2020 η εταιρεία συνεχίζει να επεκτείνει τις δραστηριότητές της και να εξυπηρετεί τους πελάτες της απρόσκοπτα μέσω νέων προϊόντων και λύσεων προσαρμοσμένων στις ανάγκες των πελατών. Το 2020 η Ziraat Bank Greece αλλάζει σύστημα και εγκαθιστά την τραπεζική σουίτα της Natech στα καταστήματά της στην Ελλάδα. Tην ίδια χρονιά, η εταιρεία λανσάρει τη νέα εφαρμογή Artemis Mobile banking με καινοτόμα λειτουργικότητα, ένα από τα βήματα εξέλιξης της Natech στον τομέα της δημιουργίας νέων προιόντων σε συνδιασμό με τους νέους πελάτες που προστέθηκαν, χρηματοπιστωτικά ιδρύματα της Ελλάδας και του εξωτερικού: Ziraat Bank, Tora Wallet, FCA Bank, BFF Bank, Optima Bank. Η εφαρμογή Artemis Mobile banking ενισχύει τη μετάβαση των τραπεζών στη ψηφιακή εποχή, μια αλλαγή ιδιαιτέρως απαραίτητη κατά την περίοδο της πανδημίας COVID-19, προσφέροντας λειτουργικότητα όπως πληρωμές, δάνεια, κάρτες, άνοιγμα λογαριασμού, επιταγές κτλ. Η Natech χαρακτηρίζεται από την IBS Intelligence ως μια από τις top 4 ελληνικές εταιρείες στον τομέα του Fintech. Η Natech χαρακτηρίζεται ως μια από τις top Fintech εταιρείες στην ελληνική αγορά. Τον Ιούνιο του 2021 η Συνεταιριστική Τράπεζα Ηπείρου αναβαθμίζει τις κεντρικές τραπεζικές εφαρμογές της επιλέγοντας την τραπεζική σουίτα της Natech για το δίκτυο καταστημάτων της και συγκεκριμένα τα προϊόντα: Core Banking CSB2, το POSEIDON AML, το APOLLO web banking και το ARTEMIS mobile banking.  Επιπρόσθετα το 2021 η Natech μπαίνει στην παγκόσμια αγορά τραπεζικού λογισμικού και συνάπτει νέα στρατηγική συνεργασία με την εταιρεία Finclude για την προσφορά υπηρεσιών open banking στους πελάτες της . To 2022 η Natech δημιουργεί ψηφιακή Τράπεζα με την Τράπεζα Πειραιώς και την Neptune International.


== Σύντομη Ιστορία ==
2003: Σύσταση εταιρείας
2010: Η Natech πιστοποιείται ως Microsoft Silver ISV Partner 
2011: Η Natech εγκαθιστά το web banking suite σε 4 Συνεταιριστικές Τράπεζες
2011: Η Εταιρεία ξεκινά την εγκατάσταση Τραπεζικών της Λύσεων σε Ιδρύματα Πληρωμών και σε Ανταλλακτήρια Συναλλάγματος 
2011: Πιστοποιείται κατά ISO 9001:2008 για την Ανάπτυξη, Σχεδιασμό, Εφαρμογή, Υποστήριξη εφαρμογών πληροφορικής και την εμπορία hardware 
2012: Η Natech αναλαμβάνει να υλοποιήσει τις υπηρεσίες SEPA πληρωμών και χρηματικών μεταφορών για το Ταμείο Παρακαταθηκών και Δανείων και εγκαινιάζει τις νέες εγκαταστάσεις της στην Αθήνα.
2015: Η Natech λαμβάνει μέρος, ως προσκεκλημένος των Financial Times, στην Παγκόσμια Τραπεζική Διάσκεψη  "Middle East Banking Forum 2015" στο Ντουμπάι, έχοντας το προνόμιο να αποτελεί τη μόνη ελληνική εταιρική παρουσία
2016: Η Συνεταιριστική Τράπεζα Ηπείρου υιοθετεί τη λύση "Video εξυπηρέτηση πελατών", η οποία ενσωματώνεται στην ήδη εγκατεστημένη πλατφόρμα ηλεκτρονικής τραπεζικής της Natech CSB web
2016: H Natech πιστοποιείται κατά ISO 22301:2012, ISO 27001:2013, ISO 9001:2008 ενώ η Forrester Research την κατατάσσει ως έναν από τους 37 παγκόσμιους παρόχους τραπεζικών συστημάτων
2017: Η εταιρεία βραβεύεται για την  "Ολοκληρωμένη Καινοτομία " με το Papastratos Greece Scale up Award
2019: Η εταιρεία βραβεύεται από τα European Business Awards
2021: Ο Διευθύνων σύμβουλος της Natech συγκαταλέγεται στη λίστα του Fortune Greece 40 under 40
2022: To 2022 η Natech δημιουργεί ψηφιακή Τράπεζα με την Τράπεζα Πειραιώς και την Neptune International.


== Πηγές ==