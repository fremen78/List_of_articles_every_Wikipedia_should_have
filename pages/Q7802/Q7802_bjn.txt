Ruti (atawa roti) adalah makanan nang babahan dasar utama galapung wan banyu, nang dipermentasiakan lawan ragi, tagal ada jua nang kada mamakai ragi. Namun kamajuan tiknulugi manusia maulah roté diulah lawan macam-macam bahan nang kaya uyah, minyak, mentega, atawa hintalu gasan manambahakan kadar Parotéin di dalamnya supaya didapat tikstur wan rasa tatantu. Roté tamasuk makanan pukuk di banyak nagara Barat. Roté adalah bahan dasar pizza wan lapisan luar roté lapis. Roté biasanya dijual dalam bantuk nang sudah dihiris, wan dalam kundisi sigar nang dibungkus rapi dalam palastik.
Dalam babarapa budaya, roté dilihat  panting banar sampai jadi bagian ritual keagamaan.


== Sajarah ==
Roti adalah makanan ulahan paling tuha di dunia. Bukti matan 30.000 tahun liwat di Eropa malihatakan sisa galapung di pamukaan batu nang dipakai gasan manumbuk makanan. Kamungkinan pada waktu itu galapung sudah mulai diparahi dari umbi-umbian, misalnya matan tumbuhan jenis Typha wan tumbuhan paku. Galapung ini dihambur di atas batu nang datar, dibanam lawan api, jadi flatbread primitif.
Sekitar tahun 10.000 SM, pas cungulnya era neolitikum wan bakambangnya bahumaan, biji-bijian jadi bahan utama roti. Bibit ragi baluman ada, jadi adonan kamir sacara alami, kada banyak campur tangan manusia.
Ada macam-macam sumber teknik pangambangan roti pada awalnya. Ragi nang ada di udara kawa didapat lawan mambiarkan adonan nang baluman masak terekspos udara satumat sabalum dimasak. Pliny the Elder mahabari bahwa Bangsa Galia wan Iberia mamakai bir nang sudah diskim nang dingarani barm gasan maulah roti nang labih hampul dari nang biasa diulah urang. Di daerah bahari nang lebih tahu minuman anggur daripada bir, mamakai pasta matan jus anggur wan galapung gasan mamulai fermentasi, atawa biji gandum nang dirandam dalam anggur pakai biang ragi. Sumber paling utama matan pangambangan roti wayah itu adalah teknik roti asam.
Pada tahun 1961 proses roti Chorleywood dikambangkan, nang mamakai mesin gasan mangurangi masa fermentasi wan waktu maulah adonan. Proses ini, nang mambada'i mamakai biji-bijian berprotein lebih randah, wahini banyak dipakai di banyak pabrik roti dunia. Sebagai hasilnya, roti kawa  diulah hancap lawan ungkus labih randah gasan produsen atawa konsumen. Tapi am pulang, banyak kritik badatangan atas efeknya terhadap nutrisi roti.
Ada banyak macam roti:

biskuit
scone
baguette
bagel
tortilla
pita
lavash
pretzel
donat


== Referensi ==