Molekul jo źěl, kótaryž wobstoj z dweju abo wěcej atomow zwězanych pśez kowalentnu wězbu. 
Dajo molekule, kótarež su z jadnogo elementa natwarjone (Cl2, S8), ale wětšyna molekulow su zwězanja njemetalow z drugimi njemetalami abo z połmetalami. 
Pódla tośteje atomistiskeje definicije dajo hyšći kinematisku: Molekul jo kupka atomow, kótaraž se w płunowej fazy dlej ako 10^-13s gromaźe pógibujo.


== Formy wězbow w molekulach ==
Atomy su w molekulach pśez zgromadne elektronowe póriki zwězane. Toś tym wězbam se groni "atomowe wězby" abo "kowalentne wězby". Rozrěduju se do:

njepolarnych atomowych wězbow – diferenca elektronegatiwity lažy mjazy 0 a 0,4
polarnych atomowych wězbow – diferenca elektronegatiwity lažy mjazy 0,4 a 1,7.


== Wopisanje molekulow ==
Natwaŕ molekulow wopisujomy na wšakorake wašnje. 
Za jadnore molekule wužywamy sumowu formulu, na pś. CH3CH2OH (Ethanol). 
Pśedewšym za kompleksne molekule w organiskej chemiji jo sumowa formula njegódna. Eksistěruju rozměj molekule ze samskeju sumoweju formulu ale z hynakšeju strukturu (konstituciju) – tak pomjenjowane izomery. W tom paźe wužywa se strukturna formula, dokulaž natwaŕ grafiski wopisujo.