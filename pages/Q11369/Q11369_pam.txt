King chemistry, ing molecule metung yang electrically neutral a grupu da reng e kukulang kareng aduang atom a maki ustung tatag (sufficiently stable) king partikular a pangaayus a pibubuklud da reng aduang tutung masikan a chemical bond. Maliari ya muring mangabaldugan a unit da reng adua o maigit pang atom a pibubuklud da reng covalent bond. King organic chemistry ampong biochemistry, e makanian kaigpit ing pamangamit king katayang molecule, at magagamit ya murin iti kareng charged a organic molecule ampong biomolecule.
Makikilala la reng molecule kareng polyatomic ion king maigpit a kabaldugan a iti.
Linto ya ing kabaldugan a iti aniang miragdagan ing beluan tungkul king pangabalangkas (structure) da reng molecule. E la makaing eksaktu deng minunang kabaldugan kareng molecule antimong pekamalating lkapirasu (particle) ning purung sangkap a chemical (chemical substance) nung nu atiu pa murin ing komposisiun ampong kaurian a chemical. Maralas mikakaprublema king kabaldugan a iti, uling king aldo-aldong bie, dakal la reng sangkap (substance), antimo deng batu (rocks), asin (salts), ampong metal, bibilugan da lang atom o ion, oneng e la gawa kareng molecule.  
King kinetic theory da reng gases, ing katayang molecule maralas yang magagamit king sanumang butil a gas, nanu man ing kayang sangkap o komposisiun. Agpang king kabaldugan a iti, tuturing da la mu namang molecule deng  noble gases, lipat ning bibilugan no ning metung a atom a alang bond.


== Lon la murin deti ==
Molecular modelling
Covalent bond
Diatomic molecule
History of the molecule
Molecular geometry
Molecular Hamiltonian
Molecular orbital
Chemical polarity
For a list of molecules see the List of compounds
List of molecules in interstellar space


== Dalerayan ==


== Ding suglung palual ==
Molecule of the Month - School of Chemistry, University of Bristol
Template:Particles
Template:Composition