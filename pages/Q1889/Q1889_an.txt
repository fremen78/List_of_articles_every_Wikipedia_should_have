A diplomacia ye a conducta de negociacions entre as personas, os grupos y os estaus.
A palabra diplomacia deriva d'o  diploma romano que modernament significa acto churidico. Os diplomaticos son as personas que s'adedican profesionalment a lo exercicio d'a diplomacia.
Con un uso formal se refiere a la diplomacia internacional exercita por diplomaticos profesionals.


== Tipos de diplomacia ==
Dica la Primera Guerra Mundial encara existiba la dita diplomacia secreta, en a que se consideraba normal y deseyable que os compromisos, alcuerdos y pactos entre estaus no fuesen conoixitos ni por os atros estaus ni por a opinión publica interna. Hue día ista practica ye prohibita y se fa la diplomacia ubierta.
Bi ha dos prencipals tipos de diplomacia: a diplomacia bilateral entre dos estaus y a diplomacia multilateral que embreca muitos estaus (diplomacia internacional) u bels poquez estaus (diplomacia rechional).
A diplomacia multilateral se practica dende o sieglo XIX en o Congreso de Viena. En os zaguers anyos s'ha emplegato en a sinyatura de diferents tractatos internacionals y en institucions como as Nacions Unidas entre muitas atras.


== Terminolochía diplomatica ==
Una misión diplomatica ye o termin colectivo ta una colla de diplomaticos d'un mesmo país. L'embaixador ye o cape d'una embaixada.
O cuerpo diplomatico ye o conchunto de toz os diplomaticos residents en un país determinato.


== Orichen d'a diplomacia moderna ==
En a forma actual a diplomacia nomás existe dende o Renaiximiento ya que sieglos antis os emisarios que ninviaban os diferents estaus yeran nomás mensachers sin de papel de negociador.
Dende a Edat moderna, con a teorización d'o dreito d'os estaus (ius gentium) a diplomacia se presenta como una alternativa a la guerra.
Un destacato diplomatico estió lo cardenal Richelieu (1586-1642), primer ministro d'o rei Loís XIII de Francia. Estió éll qui creyó a noción d'a razón d'estau que privilechia la seguridat d'o estau y d'o territorio sobre atras prioridaz.


== Bibliografía ==
(es) Diez de Velasco, Manuel. Instituciones de Derecho Internacional Público. Madrit, (2006).
Plantilla:Pr Albuquerque de Mello, Celso. Curso de Direito Internacional Público. Río de Janeiro, (1986).
(it) Maresca, Adolfo. La missione speciali. Milán, (1975).
(es) Perez del Cuellar, Javier. Manual de Derecho Diplomático. Lima, (1964).
(es) Jara Roncati, Eduardo . La función diplomática. RIL Editores, 2ª edición, Santiago de Chile (2013).
(en) Cohen, R. . Reflections on the New Global Diplomacy (Innovation in Diplomatic Practice, Studies in Diplomacy). MacMillan Press Ltd, Londres, (1999).
(es) Nicolson, H.. La Diplomacia. FCE, México, (1995).
Berridge, G.R. Diplomacy: theory and practice. Prentice Hall/Harvester Wheatsheaf, (1995).
(es) Cantilo, J.M.. La profesionalidad del diplomático. GEL · Buenos Aires, (1993).
(es) Podestá Costa-Ruda . Derecho Internacional Público, Volumen 1. Ediciones TEA, 1979.


== Vinclos externos ==
 Se veigan as imáchens de Commons sobre a Diplomacia.