Diplomatii om valdkundoiden pämehiden, ohjastusiden i irdpol'židen kosketusiden specialižiden organoiden radmine todenzoitmaha valdkundan irdpol'žen politikan metoid i kaičemha valdkundan mel'hetartusid röunan taga. Se radmine om praktižiden aigtegoiden, mahtusiden da metodoiden ühtmuz, kävutadas niid lugeten konkretižid arvoimižid i meton sabustandan harakterad.
Dimlomatijan radnikad oma diplomatad, heil diplomatine rang i diplomatine immunitet oma olmas. Lugetas, miše «diplomatii»-sana libub amuižgrek.: δίπλωμα-vaihespäi (díplōma). Se znamoiči «penetud kaks'haze», nimitihe sil Amuižes Grekanmas penetud kaks'haze laudaižid pandud niiden päle kirjutesidenke, anttihe niid sur'oigenuzile todestajaks kirjeižeks i vahvištajikš täuz'valdoiktusid dokumentoikš. Kävutaškanzihe diplomatii-sanad 16. voz'sadan lopuspäi, ezmäine fiksiruidud statj tegihe Anglijas vl 1645.
Diplomatii oli istorijanedeližen aigan völ tetpaižikš kut kosketusiden panendan reguliruindan metod ristituiden gruppiden keskes. Pagižmižed jädas tarbhaižikš edel sodad, sen aigan i jäl'ghe. G. Nikol'son-tedomehen melen mödhe, völ 16. voz'sadal teoretikad uskotoitiba, miše angelad oliba ezmäižikš diplomatoikš, hö tegiba sur'oigenuziden velgusidme taivhan i man keskes.


== Homaičendad ==