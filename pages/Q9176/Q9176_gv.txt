She çhengey ghooghyssagh lesh mygeayrt 81 villioon sleih, jeh bun Koreeagh er y chooid smoo, ee yn Choreeish (Koreeish Yiass: 한국어, Hangugeo; Koreeish Hwoaie: 조선어, Chosŏnŏ). She çhengey ashoonagh y Chorea Twoaie as y Chorea Yiass ta'n Choreeish.
Çheumooie jeh'n Chorea, ta'n Çheen genmyssey yn çhengey myr myn-çhengey ayns ayrnyn y çheer, ta shen dy ghra Jilin, Meoiraght Yanbian, as Coontae Changbai er lheh. T'ee loayrit ec Koree Sakhalin ayns ayrnyn Sakhalin, yn ellan Rooshagh çheu hwoaie veih'n Çhapaan, as ec Koryo-saram ayns ayrnyn yn Aishey Veanagh. Ta kuse veg dy hengaghyn mooinjeragh anvio eck, cur liorish y Jejuish veih Ellan Jeju, as t'ad croo yn kynney çhengey Koreeanagh. Ansherbee, cha nel y Jejuish as y Choreeish co-hohoiggalagh. T'eh raait dy nee'n Vançhoor co-emshiragh çheer ghooghys hengoaylleeagh y Choreeish. Ta keimoilaght y çheshaght cur dy mooar stiagh 'sy çhengey as t'eh cur rish corys keimyn loayrtys as onnoroilyssyn ta cowraghey formoilid taghyrt as cooish erbee.
Ta'n Choreeish noa-emshiragh screeuit ayns Hangul, corys screeuee v'er ny lhiassaghey car y 15oo eash, agh daink eh dy ve ny ard-chorys screeuee derrey'n 20oo eash. Ta'n script gymmydey 24 bun-lettyryn (jamo) as 27 lettyryn cast ta crooit ass ny bun-lettyryn. Tra dy row'n Choreeish recortyssit ayns teksyn shenndeeagh, cha row yn Choreeish agh çhengey loayrit.


== Noteyn ==


== Imraaghyn ==


== Kianglaghyn magh ==
Linguistic and Philosophical Origins of the Korean Alphabet (Hangul) (Baarle)
Coorse seyr y Choreeish as cultoor y Chorea veih Ollooscoill Sogang
Caslys-çheerey çhengoaylleeagh y Chorea
dongsa.net, Greie co-whingaghey breearyn y Choreeish