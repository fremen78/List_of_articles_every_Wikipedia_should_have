Hierdie artikel handel oor die taal in Oos-Asië. Vir die etniese groep, sien Koreane.

Koreaans is 'n Altaïese taal wat deur sowat 77 miljoen mense in Noord- en in Suid-Korea gepraat word. Daar is groot minderhede van Koreaanstaliges in Japan, die Verenigde State en in Yanbian in die Volksrepubliek China.
In Suid-Korea word die taal han'gukmal (한국말) of han'gugeo (Hangul: 한국어, Hanja: 韓國 語, [ha(ː)n.ɡu.ɡʌ]) genoem. In Noord-Korea word dit egter chosŏnmal (조선말, [tso.sʌn.mal]) of chosŏnŏ (조선어, 朝鮮語) genoem. Dié verskil kom van die verskillende algemene name vir Noord- en Suid-Korea. Verder noem Koreane gewoonlik hul taal urimal (Hangul: 우리말) of urinara mal (Hangul: 우리나라 말) wat "ons taal" of "ons land se taal" beteken.
Die dialek op die Suid-Koreaanse Jeju-eiland word deur sommige taalkundiges as 'n taal op sy eie beskou wat darem saam met Koreaans as lede van 'n Koreaanse taalfamilie beskou word. Ander taalkundiges sien egter kleiner verskille tussen dié dialek en Koreaans wat nie hierdie klassifikasie regverdig nie. Soms word dit saam met Turkse, Mongoolse, Toengoesiese, Japannese tale en Ainoe by die Altaïese tale gegroepeer, hoewel dit oor die algemeen betwis word.


== Galery ==

		
			
			
		
		
			
			
		
		
			
			
		
		
			
			
		
		
			
			
		


== Sien ook ==
Koreaanse Wikipedia


== Verwysings ==


== Verdere leesstof ==
(en)  Lee, Ki-Moon; Ramsey, S. Robert (2011). A History of the Korean Language. Cambridge University Press. ISBN 978-0-521-66189-8.
(en)  Martin, Samuel E. (2006). A Reference Grammar of Korean: A Complete Guide to the Grammar and History of the Korean Language – 韓國語文法總監. Tuttle Publishing. ISBN 978-0-8048-3771-2.
(en)  Sohn, Ho-Min (2006). Korean Language in Culture and Society. Boston: Twayne Publishers. ISBN 978-0-8248-2694-9.
(en)  Chang, Suk-jin (1996). Korean. Philadelphia: John Benjamins Publishing Company. ISBN 978-1-55619-728-4. (Volume 4 of the London Oriental and African Language Library).


== Eksterne skakels ==

 Wikimedia Commons het meer media in die kategorie Koreaans.
 Wikiwoordeboek het 'n inskrywing vir Koreaans.
(en)  "Korean language". Encyclopædia Britannica. Besoek op 5 Augustus 2024.