Korejski (한국어 / 조선말) službeni je jezik u Južnoj Koreji i Sjevernoj Koreji, kao i jedan od dva službena jezika u kineskoj Yanbian korejskoj autonomnoj prefekturi. Postoji otprilike 80 miliona ljudi širom svijeta koji govore korejski. Duže od jednog milenija, korejski je pisan prilagođenim kineskim znakovima zvanim hanja, dopunjenim pomoću fonetskih sistema kao što su hyangchal, gugyeol, i idu. U 15. vijeku, nacionalni sistem pisanja zvan Hangeul je opunomoćen od strane Sejonga, ali je proširen tek u 20. vijeku, zato što je yangban aristokratija davala prednost za hanja.
Pojedini historijski lingvisti klasifikuju korejski kao izolovani jezik, dok ostali smatraju da pripada kontroverznoj porodici altajskih jezika. Korejski jezik je aglutinativan u svojoj morfologiji i SOG po svojoj sintaksi.


== Imena ==
Korejska imena jezika su bazirana na imenima za Koreju koja se koriste u Sjevernoj i Južnoj Koreji.
U Južnoj Koreji, jezik se najčešće zove Hangungmal (NB pisan kao Hangugmal, izgovara se kao Hangungmal) (한국말), sastojeći se od Hanguk (한국, /hɐːnguk̚/), južnokorejskog imena za Koreju, i mal (말, /mal/), što znači "govor"; slovo /k̚/ na kraju prve riječi postaje /ŋ/ po pravilima asimilacije suglasnika u korejskoj fonologiji. Više formalno, on se može zvati i Hangugeo (한국어) ili Gugeo (국어); doslovno "nacionalni jezik").
U Sjevernoj Koreji i Yanbian korejskoj autonomnoj prefekturi u Kini, jezik se najčešće zove Chosŏnmal (조선말), ili, više formalno, Chosŏnŏ (조선어).
U drugu ruku, Korejanci u bivšem SSSR-u, koji označavaju sebe kao Koryo-saram (고려사람; također Goryeoin [고려인; 高麗人; doslovno, "Goryeo ljudi"]) nazivaju jezik Goryeomal (고려말).
U kontinentalnoj Kini, slijedeći uspostavljanje diplomatskih odnosa sa Južnom Korejom 1992., izraz Cháoxiǎnyǔ (朝鲜语 ili u kratkom obliku: Cháoyǔ (朝语)) je bio inače korišten da označi standardni jezik Sjeverne Koreje i Yanbianu, dok Hánguóyǔ (韩国语 ili skraćeno: Hányǔ (韩语)) je korišten da označi standardni jezik Južne Koreje.


== Vokabular ==
Većina riječi u svakodnevnoj upotrebi korejskog jezika su nativne korejske riječi. Međutim, značajan broj riječi su kineskog porijekla. Prema procjenama na osnovu analize Velikog Riječnika (큰사전), sinokorejske riječi (한자어) sačinjavaju oko 52,1%, nativne korejske 45,5%, a ostale strane riječi oko 2,4% vokabulara korejskog jezika.


== Reference ==