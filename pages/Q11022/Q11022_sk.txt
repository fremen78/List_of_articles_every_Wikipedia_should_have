Skrutka (hovorovo šrauba alebo šraub, nespisovne šróbka alebo šrób) je strojová súčiastka, ktorá je súčasťou rozoberateľných spojov, na princípe spoluzaberajúceho vonkajšieho (skrutka) a vnútorného závitu (matica). Otáčaním závitu dochádza k posúvaniu skrutky, príp. k posúvaniu telesa v závite.


== História ==
Skrutku vynašli pred vyše 2000 rokmi, ale iba necelých 500 rokov sa využíva na upevňovanie.
Ako prvý opísal skrutku grécky učenec Archimedes zo Syrakúz (cca 287 – 212 pred Kr.). Archimedova skrutka bola obrovská špirála uzatvorená v drevenom valci. Používali ju pri zavlažovaní polí a na premiestňovanie vody z nižšej hladiny na vyššiu.
Archimedes pravdepodobne skrutku nevynašiel, ale iba opísal predmet, ktorý už existoval. Azda ju vynašli staroegyptskí technici na zavlažovanie polí pri brehoch Nílu. Archimedovu skrutku používali v staroveku na prečerpávanie vody do väčšej výšky. Nikomu však nenapadlo využiť skrutku na upevňovanie. Stredovekí stolári a tesári využívali na zmontovanie nábytku a drevených konštrukcií budov drevené kolíky alebo kovové kliny.
V 16. storočí sa začali vyrábať klince so závitom, ktoré lepšie držali. To už bol iba krôčik k vzniku skrutky. Skrutky sa začali všeobecne používať na upevňovanie až na konci 18. storočia, keď prišli na metódu, ako ich lacno vyrábať.


== Princíp ==

Sila otáčajúca skrutkou je menšia ako sila, ktorá posúva skrutku. Závit je vlastne zatočená naklonená rovina, sila posuvu po naklonenej rovine (pri skrutkách je posuv po závite pri otáčaní) je menšia ako sila potrebná na zdvihnutie telesa bez naklonenej roviny (pri skrutke posuv celej skrutky).
Sila F1 potrebná k otáčaniu skrutky:

  
    
      
        
          F
          
            1
          
        
        =
        
          
            
              
                F
                
                  2
                
              
              .
              d
            
            
              2
              π
              r
            
          
        
      
    
    {\displaystyle F_{1}={\frac {F_{2}.d}{2\pi r}}}
  

kde F2 je sila, ktorá posúva skrutku, d je výška 1 závitu, r je polomer skrutky.
V technickej praxi patrí skrutka medzi základný spojovací materiál, či už samostatne, spolu s maticou alebo ako závrtná skrutka.


== Delenie skrutiek ==


=== Podľa druhu závitu ===
metrický (vrcholový uhol 60°) označenie M
metrický jemný
Whitworthov (vrcholový uhol 55°) W
rúrkový G
oblý závit Rd
Edisonov závit E
lichobežníkový rovnoramenné Tr
lichobežníkový nerovnoramenné S*rúrkové


=== Podľa smeru závitu ===
pravotočivé
ľavotočivé (označené zárezmi na hlave)


=== Podľa hlavy skrutky ===
bez hlavy – nastavovacia skrutka, tzv. „červík“
s hlavou


=== Podľa typu hlavy skrutky ===

nezapustené
so šesťhrannou hlavou
so štvorhrannou hlavou
s valcovou hlavou
so šošovkovitou hlavou
s polguľatou hlavou
zapustené
s plochou hlavou
so šošovkovitou hlavou
s polguľatou hlavou
a iné.


=== Podľa typu pohonu (drážky) ===

s plochou drážkou
s vnútorným šesťhranom – tzv. inbus
Pozidriv
Phillips - tzv. krížový
Torx (vnútorná hexalobulárna drážka) a Torx Plus
a iné.


== Externé odkazy ==
Skrutka – vynález Archivované 2007-01-12 na Wayback Machine