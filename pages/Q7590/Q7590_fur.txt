Par traspuarts si intint il moviment di oms o marcjanziis di un puest a chel altri. La peraule e derive di chês latinis trans (a traviers) e portare (puartâ).
Il setôr dai traspuarts al pues jessi dividût in trê bandis val a stâi infrastruturis, veicui e gjestion. 
Une altre distinzion ca ven doprade e je chê fra traspuarts publics e traspuarts privâts.


== Infrastruturis ==
Lis infrastruturis a son lis viis di comunicazion come lis stradis, lis feroviis, i canai, e v.i., e i ponts di partence e di rivade come lis stazions, i puarts, i aeropuarts, lis fermadis dai autobus e v.i.. 
A progjetâ lis infrastruturis e la rêt dai traspuarts e pense la inzegnerie civîl e la inzegnerie dai traspuarts.


== Veicui ==
I veicui a son i mieç ca si doprin par movisi e par puartà la robe. Su stradis fatis apueste (stradis asfaltadis o feroviis) si doprin lis machinis, i camions e i trenos. Invezit i aereos o lis nâfs a son plui libars di spostasi ancje se si doprin des rotis convenzionalis. Il progjet dai veicui al ven fat de inzegnerie mecaniche, de inzegnerie aeronautiche, de inzegnerie feroviarie e de inzegnerie navâl.


=== Tips di veicui ===


==== Non motorizâts ====
Biciclete
Cjâr
Veicul a trazion animâl
Caroce


==== Motorizâts ====
Automobil
Camion
Aeroplan
Nâf
Autobus
Metropolitane
Tren


== Gjestion dai traspuarts ==
La gjestion e je materie de inzegnerie dai traspuarts e de inzegnerie dai sistemis e e studie sedi lis misuris di sigurece sedi lis politichis di finanziament e i presits di meti.


== Traspuarts publics e privâts ==
La distinzion che si fâs a secont dal paron de rêt al puarte a fevelà di traspuarts publics e traspuarts privâts. Chei publics a àn une funzion sociâl oltri che economiche e a cirin di garantî a ducj i components de comunitât la pussibilitât di movisi. Chei privâts a son comandâts dai singui, in chest câs dispès a son plui impuartant i elements di economicitât e di sparagn.


== Leams ==
Statistichis sui traspuarts europeans - Eurostat par inglês.