Doprava (odlišný je termín preprava) môže byť:

úmyselný pohyb (jazda, plavba, let) dopravných prostriedkov po dopravných cestách alebo činnosť dopravných zariadení, ktorými sa uskutočňuje preprava
odvetvie národného hospodárstva zabezpečujúce prepravu (premiestňovanie) osôb, vecí, správ a podobne


== Charakteristika ==
Objektom môžu byť predmety, osoby, ale napríklad aj informácie alebo energia. Doprava informácií sa zvyčajne vydeľuje ako samostatný odbor, komunikácia a telekomunikácie. Druhom dopravy je takisto prenos elektrickej energie. Tento článok sa ďalej zaoberá najmä dopravou predmetov a osôb.
Najstarším spôsobom dopravy je chôdza. V rozvinutých krajinách sa ľudia pešo dopravujú skôr na kratšie vzdialenosti, a chôdza na dlhšie vzdialenosti je spôsobom oddychu a trávenia voľného času (pešia turistika). Ľudia takisto doteraz nosia náklady v náročnom teréne (nosiči v horách).
Ďalším historickým spôsobom dopravy je využitie zvierat, na jazdu, nosenie alebo ťahaniu nákladu.


== Doprava ako odvetvie národného hospodárstva ==
Vlastným produktom dopravy ako činnosti materiálnej výroby je preprava. Preprava síce nemá vecný charakter, umožňuje však dokončenie procesu tvorby úžitkových hodnôt v podobe výrobkov. V minulosti vzhľadom k problematickému rozlíšeniu dopravy na osobnú a nákladnú v praxi, sa celá doprava zaraďovala do jedného odvetvia, ktoré sa pri hrubom triedení, resp. pri nemožnosti rozlíšiť jeho výrobnú a nevýrobnú časť, zaraďovalo medzi odvetvia hmotnej výroby. V súčasnosti sa nákladná doprava zaraďuje medzi výrobné odvetvia národného hospodárstva a osobná doprava patrí medzi nevýrobné odvetvia národného hospodárstva.


== Prvky dopravy ==
Technológia použitá na dopravu sa skladá z dopravných prostriedkov, dopravnej infraštruktúry a organizácie dopravy.
Základ dopravy tvoria:

dopravné prostriedky - mobilná časť dopravy (automobil, loď.. atď)
dopravné cesty - uskutočňuje sa po nich pohyb dopravných prostriedkov (umelé-(cesty, železnice..) a prirodzené(moria, oceány..)
dopravné zariadenia - statická doprava (prístavy, letiská, parkoviská..)


== Funkcie dopravy ==
Dopravu považujeme za tzv. jej funkciu vyvolanú na území, pretože ľudské aktivity sú priestorovo rozmiestnené a jej nutnosť dopravných väzieb medzi nimi.
Medzi základné funkcie patria napr.:

bydlisko
pracovisko
kultúra
obchody
Doprava teda nie je základnou funkciou mesta ale je týmito základnými funkciami vyvolaná. Vyvoláva ju priestorová odľahlosť týchto funkcií.
Premiestňujeme sa preto, že musíme, a nie, že chceme.
Doprava vyvoláva celý rad nákladov. Časť z nich platí používateľ, motorista, daňami v cenách PHM, cestujúci verejnej dopravy v cestovnom. Avšak používateľ zaplatí len niektoré náklady.
Tie ostatné, ktoré sa označujú ako externé náklady – externality zaplatí každý daňovník bez ohľadu na to, či a ako využíva ten – ktorý druh dopravy.
Ide vlastne o presun nákladov na iných. Je to prejav nedokonalosti trhu.


== Klasifikácia dopravy ==
Podľa predmetu dopravy sa rozlišuje:

osobná doprava1
individuálna doprava osôb (motocykel, osobný automobil)
hromadná doprava (autobus, vlak, dopravné lietadlo).
nákladná doprava
Podľa druhu dopravnej cesty a dopravného prostriedku:

dráhová doprava
koľajová doprava
železničná doprava
električková doprava
špeciálna dráhová doprava
trolejbusová doprava
lanová doprava
potrubná doprava
cestná doprava
automobilová doprava
autobusová doprava
cyklistická doprava (nemusí byť po ceste)
doprava poháňaná zvieracou silou (nemusí byť po ceste)
pešia doprava (nemusí byť po ceste)
vodná doprava (lodná doprava)
vzdušná doprava (letecká doprava) a kozmická doprava
kombinovaná doprava
sprevádzaná doprava
nesprevádzaná doprava
pevné dopravné zariadenia:
výťah
eskalátor
travelátor
dopravník
Podľa verejnosti:

verejná doprava (taxi, verejná hromadná doprava)
neverejná doprava (vlastný automobil, zmluvná jazda autobusom, súkromné lietadlo)
Podľa rozsahu:

vnútroštátna doprava
miestna doprava
vnútrooblastná doprava
mimooblastná doprava
medzinárodná doprava (zahraničná doprava)
Podľa dosahu:

mestská doprava
mimomestská doprava
vnútrozávodná doprava
Podľa pravidelnosti:

pravidelná doprava
sedlová doprava
špičková doprava
nepravidelná doprava
sezónna doprava
kampaňová doprava
Podľa vzťahu dopravcu a prepravcu:

doprava pre vlastné potreby
závodná doprava
individuálna doprava
doprava pre cudzie potreby
Podľa vzťahu k určitému územiu:

vnútorná doprava
vychádzajúca doprava (zdrojová doprava)
vchádzajúca doprava (cieľová doprava)
tranzitná doprava
Podľa prostredia, v ktorom sa doprava vykonáva:

pevninská doprava
suchozemská doprava
vnútrozemská vodná doprava
námorná doprava
vzdušná doprava
alebo:

podzemná doprava
pozemná doprava
nadzemná doprava
viacúrovňová doprava
Podľa konvenčnosti:

konvenčná doprava (tradičná doprava)
nekonvenčná doprava (osobitná doprava)


== Poznámky ==
1 Preprava batožiny patrí do osobnej dopravy, nie nákladnej


== Referencie ==


== Externé odkazy ==
[1][nefunkčný odkaz]
doprava in: Encyclopaedia Beliana