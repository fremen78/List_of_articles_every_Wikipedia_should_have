Immanuel Kant (22 jasyrundy 1724-12 jasykõi 1804) ha'e akue peteĩ arandupykuaatýre ha tembikuaatýre oñemoarandúva Purúsia pegua, ha'e omba'apo oiko aja Európape pe Ára Mba'ekuaáva. Omoñepyrũ va'ekue ko temimo'ã reko Alemañagua, arandupykuaaty mba'eguasuitéva ku tetãme. Ojehechakuaa Kant oĩha umi iñaranduvéva apytépe Európa ko'ãguaguápe ha arandupykuaatýpe. Ha'e heñói ha omano táva Königsberg-pe, Purúsia retãme, ku táva ko'ágã ojehero Kaliningrado ha ojejuhu Rrúsia retãme.
Kant rembiapópe oporandu mbohapy mba'e iñarandupykuaatýva ha umi mbohapy porandúgui heñói hembiapo tuicháva: «Mba'e ikatu aikuaa?» oĩ iñaranduka hérava Crítica de la razón pura, omombe'úva mba'éichapa ñane apytu'ũ omba'apo ha oimo'ã; «Mba'e ajapo va'erã?» oĩ iñarandukakuéra hérava Crítica de la razón práctica ha Metafísica de las costumbres ha «Mba'e ikatu aha'arõ?» pe iñarandukápe Crítica del juicio. Ã mbohapy porandu ikatu oñemombykymi peteĩ porandúme: «Mba'épa pe yvypóra?»
Kant tuicha omba'apo tembikuaatýre, hákatu oñemoaranduite avei tekoiterapére, tekoporã ñehesa'ỹijóre, jeroviapýre, jokuaikuaáre ha marandeko ñehesa'ỹijóre. Ha'e he'i avei Kuarahy Ypykatu oñepyrũ va'ekue peteĩ arai guasu ijapu'áva ha ipopenóvape, ko'ãga jaikuaa ndojavyiha ha ohesa'ỹijo porãiteha. A
Kant ñeimo'ã mba'eguasuite Alemáña retãme upe aja. Umi karai arandu ambuéva Fichte, Schelling, Hegel ha Schopenhauer ombotuicha ha omoporã Kant ñeimo'ã ha upe rehe omohenda pe temimo'ã reko Alemañagua.


== Mandu'apy ==


== Joajuha ==
 Wikimedia Commons oguereko ta'ãnga Immanuel Kant reheguaCommons.