Immanuel Kant (22 Ebrel 1724 – 12 Hwevrer 1804) o filosofer almaynek. Genys veu ev yn Königsberg, Prussi Est (lemmyn Kaliningrad, Russi) hag ena y ferwis ynwedh. Ny wrug Kant viajya moy es 70 mil a'n cita yn y vewnans. Ev a studhyas filosofieth orth an bennskol ena ha, wosa henna, dos ha bos professor a filosofieth ha Kaderyer a Lojyk ha Metafysek. 
Kant a vynni dyski an gnas a brevyans denel: fatel yll tus godhvos neppyth ha pyth o selyans an godhvos na. Ev a dhallathas assaya trovya fordh a-der dyskryjyieth ha dogmategieth. Ev a elwis an kevreyth filosofek ma "idealieth treuskynnus".
Skrifa Kant dien a-dro dhe epistemologieth, metafysek, maseth hag esthetek a'n gwrug onan a'n dus gans an moyha delanwes yn istori filosofieth. Y'n 19ves kansvledhen, filosofers almaynek kepar ha Fichte, Schelling, Hegel ha Schopenhauer, ha skriforyon kepar ha Herder, Schiller ha Goethe a dhegemeres meur a dhelanwes a Kant.

Yma'n erthygel ma owth usya an Furv Skrifys Savonek a-barth Kernowek kres.