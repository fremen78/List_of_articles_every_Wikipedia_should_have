Ο Διονύσης Παπαγιαννόπουλος (Διακοφτό, 12 Ιουλίου 1912 - Αθήνα, 13 Απριλίου 1984) ήταν Έλληνας ηθοποιός του θεάτρου και του κινηματογράφου και διακεκριμένος έφεδρος υπολοχαγός ο οποίος συμμετείχε στον Β' Παγκόσμιο Πόλεμο. Το 1968 βραβεύτηκε με το βραβείο των Ελλήνων κριτικών για την ταινία Το κανόνι και τ' αηδόνι.


== Βιογραφία ==
Γεννήθηκε στο Διακοφτό Αχαΐας στις 12 Ιουλίου 1912 και σπούδασε στην Αθήνα στη Δραματική Σχολή του Εθνικού Θεάτρου. Την πρώτη του εμφάνιση στη σκηνή την έκανε στον ρόλο του ιππότη στον Βασιλιά Ληρ. Στο Εθνικό Θέατρο παρέμεινε μέχρι το 1941. Συνολικά για 46 χρόνια, ερμήνευσε και έπαιξε στους μεγαλύτερους θιάσους της εποχής του.
Πρώτη του ταινία ήταν, το 1947, τα Παιδιά της Αθήνας. Συνολικά έπαιξε σε 133 ταινίες, ανάμεσά τους Ένας ιππότης για τη Βασούλα, Η βίλα των οργίων, Ο κυρ-Γιώργης εκπαιδεύεται, Φουσκοθαλασσιές κ.τ.λ. Τελευταία ταινία του ήταν το Ταξίδι στα Κύθηρα. Έπαιξε και στην τηλεόραση όπου ο ρόλος του κυρ-Γιώργη στο Λούνα Παρκ τον καθιέρωσε στη λαϊκή συνείδηση.
Πέρασε τα τελευταία χρόνια της ζωής του μόνος και πέθανε στις 13 Απριλίου 1984 σε ηλικία 71 ετών. Βρέθηκε στο σπίτι του, λίγες μέρες αργότερα. Προς τιμή του, ο Δήμος Διακοπτού τοποθέτησε την προτομή του στην παραλία του δήμου, δίπλα στην αφετηρία του οδοντωτού σιδηροδρόμου Διακοπτού-Καλαβρύτων. Ο Διονύσης Παπαγιαννόπουλος έκανε πολλές αγαθοεργίες, κυρίως στην περιοχή όπου γεννήθηκε, χωρίς αυτό να είναι ευρέως γνωστό.


== Φιλμογραφία ==


== Συμμετοχές στο θέατρο ==

Συμπληρωματικός πίνακας θεατρικών παραστάσεων στις οποίες συμμετείχε ο Παπαγιαννόπουλος ως ηθοποιός

Περισσότερες πληροφορίες για κάθε παράσταση εμφανίζονται ενεργοποιώντας τον σύνδεσμο που υπάρχει στο όνομα της κάθε παράστασης


== Τηλεοπτικές Σειρές ==


== Παραπομπές ==


== Πηγές ==
Διονύσης Παπαγιαννόπουλος 1912-1984, Κάρολος Μωραΐτης, Εκδόσεις Βασδέκης 1993, ISBN 960-7370-02-3


== Εξωτερικοί σύνδεσμοι ==
Διονύσης Παπαγιαννόπουλος στη http://www.matia.gr/
Dionyssis Papayannopoulos στο http://imdb.com/
Διονύσης Παπαγιαννόπουλος στη www.finosfilms.gr