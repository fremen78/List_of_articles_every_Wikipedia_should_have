Hiel Immanuel Kant (1724 prilul 22 - 1804 febul 12) äbinom filosopan Deutänik tumyela 18id se zif Preusänik: Königsberg (atimo Kaliningrad in Rusän). Palecedom as balan tikanas flunilabikün Yuropa atimik finü Kleilükam. Lebuk veütikün oma: el Kritik der reinen Vernunft (Krüt Täläkta Rafnik) äflunon levemo jenotemi filosopa e metafüda nulädik.
Noe sevav, abi südav peflunon fa el Kant dub stabavobot omik: Kritik der praktischen Vernunft (Krüt Täläkta Plagik), äsi jönav dub el Kritik der Urteilskracht (Krüt Cödäla). Me vobots at, äsi me penäds votik dö filosop rela, gitava e jenava, el Kant äjafom logami nulik filosopa, kel flunon jünu ün tumyel 21id döbatis tefik.