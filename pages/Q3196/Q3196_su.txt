Seuneu téh hasil réaksi éksotérm (contona durukan, réaksi oksidasi nu lumangsung sorangan), bagian tina durukan anu katempo (ngahasilkeun cahya).
Warna jeung suhu seuneu gumantung kana tipeu suluh dina durukanana. Conto baé seuneu tina korék api pikeun ngahurungkeun lilin. Panas nu keuna ngabalukarkeun molekul suluh dina sumbu nguap, antukna bisa meta jeung oksigén di udara, nu ngahasilkeun panas dina réaksi éksotérm nu bisa nguapkeun suluh leuwih loba, antukna bisa terus hurung. Suhu panas dina seuneu ngarecah molekul suluh nu nguap jadi rupa-rupa hasil durukan jeung radikal bébas. Hasil durukan ieu lajeng meta jeung oksidator nu aya dina réaksi. Énérgi nu cukup dina seuneu bakal ngangkat éléktron dina hasil pra-durukan, nu tungtungna jadi cahya nu mencar.
Oksidator séjén ti oksigén bisa dipaké pikeun ngahasilkeun seuneu. Durukan hidrogén dina klorin ngahasilkeun seuneu jeung gas hidrogén klorida (HCl). Durukan hidrazin jeung nitrogén tétroksida anu hipergolik dipaké dina mesin rokét.


== Rujukan ==
Flame, Wikipédia édisi basa Inggris per 12 April 2007