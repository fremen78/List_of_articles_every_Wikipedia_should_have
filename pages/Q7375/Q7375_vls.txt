Camelus is e geslacht van eevnhoevige zoogbeestn uyt de familie van de kemelachtign (Camelidae).
De kemel hèt twèe bultn, de dromedoaris één. 't Zyn de grotste zoogbeestn die angepast zyn an 't leevn in de woestyne. Ze sloan nie rechtstreeks woater ip in hunder bultn, moa 't zyn reservoirs van vetweefsel. Vetmetabolisoasje levert woater ip en zorgt da 't woater uyt de loengn verdampt  by 't oasmn. Ze kunn styf lange leevn zoender woater te drynkn.
Kemels zyn telgangers, wat da wil zegn dan ze binst 't loopn assan twèe pootn an één kant iphefn, binst dan de pootn an d'n andere kant bluyvn stoan. Ze leevn in groepn en loopn assan achter mekoar. Doardeure woarn ze gemakkelyk te gebruykn in karavoann.
D'n dag van vandoage zyn de meeste kemels gedomesticeerd. Wilde groepn bestoan nog in Australië, Indië en Kazachstan,  moa de wilde kemel (Camelus ferus) overleeft allene nog moar in de Gobi-woestyne.


== Soortn ==
Camelus bactrianus (Kemel)
Camelus dromedarius (Dromedoaris)
Camelus ferus (Wilde kemel)