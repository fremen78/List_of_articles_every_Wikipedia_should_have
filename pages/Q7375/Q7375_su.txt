Onta nyaéta sato nu kukuna beulah, beuheungna panjang sarta na tonggongna miboga punduk (aya nu pundukna hiji, ogé nu pundukna dua). Biasana ieu sato sok dipaké ngangkut. Hirupna di wilayah gurun kayaning Arab, Afrika Utara, Asia Tengah, jeung sajabana. Kaasup kana genus Camelus (nu pundukna hiji-Camelus dromedarius; nu pundukna dua-Camelus bactrianus). Umur rata-ratana nyaéta 30 taun nepi ka 50 taun.


== Kaonjoyan Onta ==
Loba kaonjoyan onta dibandingkeun jeung sato lianna, di antarana, kahiji bisa ngamangpaatkeun cai kalawan éfisien. Dina waktu 10 menit, onta bisa nginum cai nepi ka 130 léter, jumlah nu kurang leuwih ampir sarua jeung sapertilu beurat awakna. Ku lantaran kitu, onta bisa nahan haus nu kacida lilana. Kadua, bisa ngamangpaatkeun hasil metabolisme. Onta bisa ngamaksimalkeun cai nu digunakeun sarta zat-zat kadaharan lianna ku cara nyalurkeun uréa kana liver. Struktur getih jeung sél onta kacida unikna nepi ka ieu sato bisa hirup dina waktu nu lila sanajan euweuh cai. Onta miboga enzim albumin nu ngabalukarkeun onta bisa nahan haus. Jumlah ieu énzim dina onta leuwih loba dibandingkeun jeung mahluk hirup lianna. Katilu, onta miboga punduk (tonggong nu nonjol vertikal ka luhur). Saperlima beurat onta nyaéta lemak nu aya dina éta punduk.
Sanajan onta nu miboga punuk bisa méakkeun kadaharan 30–50 kg, onta bisa kuat hirup sabulan sanajan dahar 2 kg jukut sapoéna. Kaopat, onta miboga biwir nu kacida kuatna sarta mirip karét nu ngabalukarkeun bisa ngadahar kadaharan nu aya cucukan. Kalima, onta miboga beuteung kalawan opat bilik sarta sistem pencernaan nu kuat. Kagenep, panon onta miboga bulu panon nu disusun jadi dua lapisan. Ieu lapisan nepi ka bisa ngajaga panon onta tina keusik nu asup lantaran miboga sistem pengaitan, nalika aya dina kondisi nu bahaya sacara otomatis ieu bulu panon nutupan panon. Katujuh, miboga bulu kandel nu nutupan awak sarta bisa ngajaga kulit onta tina panonpoé. Sabalikna, nalika hawa tiris, ieu bulu bisa ngajaga awak onta sangkan tetep haneut. Kadalapan, dampal cokor onta miboga ukuran nu leuwih gedé dibandingkeun ukuran jeung panjang sukuna. Kasalapan, irung jeung ceulina ditutupan ku bulu nu panjang sangkan bébas tina kekebul jeung keusik. Onta bisa nutupan liang irungna nepi ka keusik teu bisa asup.


== Referensi ==