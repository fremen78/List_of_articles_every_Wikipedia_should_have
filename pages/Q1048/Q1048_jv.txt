Gaius Julius Caesar (Latin: C•IVLIVS•C•F•C•N•CAESAR¹) (13 Juli 100 SM–15 Maret 44 SM) punika satunggaling pamimpin militèr lan pulitikus Romawi ingkang panguwaosipun dhumateng Gallia Comata ndadosaken Romawi tambah wiyar dumugi Oceanus Atlanticus. Panjenenganipun mandhegani serangan Romawi sepisanan dhumateng Britania, lan ngenalaken prabawa Romawi dhumateng Gaul (Perancis sapunika).
Julius Caesar perang lan menangaken satunggaling perang sadulur ingkang ndadosaken panjenenganipun panguwaos paling ampuh ing Romawi, lan miwiti réformasi ageng-agengan dhumateng masarakat lan pamaréntah Romawi. Panjenenganipun dados diktator seumur hidup, lan musataken papréntahan ingkang saya lemah ing républik wau.
Caesar séda tanggal 15 Maret 44 SM amargi dipuntusuk ngantos séda déning Marcus Junius Brutus lan sapérangan sénator Romawi. Aksi penyédanan dhumateng Caesar ing dinten Idi Maret kasebat dados pamicu perang sadulur kaping kalih ingkang dados pungkasaning Républik Romawi lan awal Kamaharajan Romawi ing saandhaping panguwaosipun putu kakungipun lan putra angkatipun, Kaisar Augustus.
Kampanye militèr Julius Caesar dipunmangertos kanthi detil saking seratanipun piyambak Kempalan Komentar (Commentarii), lan kathah saking criyos gesangipun ingkang dipunrekam sajarawan kados Gaius Suetonius Tranquillus, Mestrius Plutarch, lan Lucius Cassius Dio.


== Palakrama Julius Caesar lan keturunanipun ==
Palakrama sepisanan kaliyan Cornelia Cinnilla, putri Cinna
Julia Caesaris, krama kaliyan Pompeius
satunggal putu, yuswanipun namung sapérangan dinten, séda lan dèrèng diparangi asma
putra ingkang taksih ing guwa garba, dèrèng diparangi asma
Palakrama kaping kalih kaliyan Pompeia Sulla
Palakrama kaping tiga kaliyan Calpurnia Pisonis, putri Piso, konsul 58 SM
Laku jina kaliyan Cleopatra
Kaisar Ptolemy XV (Caesarion), firaun Mesir
Putra angkat ingkang dipunangkat sasampunipun séda, Octavianus, kaisar Romawi


== Kronologi ==
13 Juli 100 SM – Miyos ing Roma
84 SM – Palakrama sepisanan kaliyan Cornelia
82 SM – Uwal saking paukuman mati Sulla
81/79 SM – Jasa militèr ing Asia lan Cilicia; pepanggihan kaliyan Nicomedes saking Bithynia
70-an – Makarya dados advokat
69 SM – Quaestor (kados bendahara) ing Hispania Ulterior
65 SM – Curule aedile
63 SM – Dipunlantik pontifex maximus lan praetor urbanus; konspirasi Catilinaria, skandal Bona Dea lan njalari Caesar pegatan kaliyan Pompeia
59 SM – Jawatan konsul sepisanan; awal Triumviratus Pertama kaliyan Marcus Licinius Crassus lan Gnaeus Pompeius Magnus, Julia palakrama kaliyan Pompey
54 SM – Sédanipun Julia
53 SM – Sédanipun Crassus: pungkasaning Triumviratus Pertama
52 SM – Paperangan Alesia
49 SM – Panyebrangan Rubicon, wiwitaning perang sadulur
48 SM – Ngasoraken Pompeius ing Yunani; dados diktator; jawatan konsul kaping kalih
47 SM – Kampanye ing Mesir; pepanggihan kaliyan Cleopatra VII
46 SM – Ngasoraken Cato lan Metellus Scipio ing Afrika Lér; jawatan konsul kaping tiga
45 SM –
Ngasoraken mengsah pungkasan ing Hispania
Kundur dhateng Roma; jawatan konsul kaping tiga
44 SM –
dipunlantik dados diktator abadi
Fèbruari, Nolak diadem ingkang ditawarkan Antonius
15 Maret, dipunsédani Marcus Iunius Brutus, Gaius Cassius Longinus lan tiyang-tiyang Romawi ingkang sanès ing griya Senate


== Réferénsi ==

Life of Caesar, olèh Plutarch; Oxford Classics
The Twelve Caesars – Julius Caesar, déning Suetonius; Penguin Classics


== Cathetan suku ==

1-Gaius Iulius Gaii Filius Gaii Nepos Caesar, ing basa Indonésia "Kaisar Julius Gaius, putra Gaius, cucu Gaius".


== Ugi pirsani ==

Kaisar Romawi
Sandi Caesar