Gaius Julius Caesar (* 13. Juli 100 v. Chr.; † 15. Määz 44 v. Chr. ä Rom) woch önö römische Feldhäär, Staatsmann un Schriiver. Hä werkde an dr Övverjang van d römische Republik en öt Kaiserreich met.
Caesar stammde us d Famelisch van d Julier. Hä woch risch un jedood zo d Patrizier un domet zo d besser jestallde Mensche em au Rom. Hä övvernomm, wi öt damols jemaad wood, Ämter un dörch ö Böndnes met Marcus Licinius Crassus un Gnaeus Pompeius Magnus wood hä em Joohr 59 v. Chr. Konsul. Tösche 58 un 51 v. Chr. jäng Caesar als Proconsul no Illyrien un Gallia Cis- un Transalpina. En d Zitt schaffde hä öt, janz Gallie bes zum Rhing vöör Rom z erobere. Tösche 49 v. Chr. un 45 v. Chr. koom öt ä Rom zm Bürjerkresch, us däm Caesar als Jewenner hervöörjäng. Hä hod alleen öt Saare un wood zm Diktator op Läävenszitt jemaad.
Dörch ö Attentat am 15. Määz em Joohr 44 v. Chr. storv Gaius Julius Caesar un wood va Gaius Octavius, dä spiidre Kaiser Aujustus ersatze.


== Jätt z lääse ==
Der Tod Caesars (PDF; 2,1 MB)
Citizendium: Etymologie und Bedeutung des Namens Gaius Iulius Caesar (ä Änglisch)