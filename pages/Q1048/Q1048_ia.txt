Gaio Julio Cesare (in lingua latin Gaius Julius Caesar, [ˈgajjus ˈjuːlius ˈkaɪsar]) esseva le general qui adjutava a transformar le Republica roman in Imperio roman.
Conquisitor del Gallia, Cesare accumulava grande ricchessas in piliage e retornava a Roma multo reinforciate. Ille scribeva De Bello Gallico pro relatar su conquesta. Le partisanos de Cesare (qui esseva principalmente celles del «partito popular» que habeva appoiate Gaio Mario) disputava poter con le factiones de Gneo Pompeio Magno e del Senato (conservatores como Caton le Juvene, Ciceron, Bruto e alteres). Le collaboratores de Cesare includeva Tito Labieno (su locotenante in Gallia qui adhereva posteriormente al partisanos de Pompeio) e Marco Antonio.
Post su morte, on proclamava le apotheose de Cesare como le «dive Julio», un nove deo roman. Per su ultime testamento, Cesare adoptava su grannepto Gaio Octavio como su filio e principal herede; iste deveniva eventualmente le prime imperator roman, Cesare Augusto.