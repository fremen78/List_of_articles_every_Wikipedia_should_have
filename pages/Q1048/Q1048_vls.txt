Gaius Julius Caesar of Jules Cesar (Rome, 12 juli 100 v.Chr. - Rome, 15 moarte 44 v.Chr.) was e Romeinsche  generoal, stoatsman èn schryver die e crucioale rolle speelde by de gebeurtenisn die zorgd'n vo d'n oendergank van de Romeinsche Republiek en d'n ipkomst van 't Romeins Ryk.
Caesar kwam in 60 v.Chr. lid van 't Eiste Triumviroat, moar os dat uyteinviel, vocht ie e burgeroorloge teegn Pompeius de Growt'n. Caesar won d'n  oorloge en wierd Romeinschn dictator vo 't leevn.  
De Gallischn Oorloge bestoend uyt e reekse vèldtocht'n teegen verschillige Gallische stamn. D'n oorloge deurde van 58 v.Chr. toet 51 v.Chr.. Nèffest Gallië vieln de Romeinn ook Britannia en Germania binn. De vèldtocht'n zyn beschreevn deur Julius Caesar zèlve in zyn boek Commentarii de Bello Gallico.
De 15e moarte 44 v.Chr. wierd Caesar vermowrd mè 23 dolksteek'n deur e groep senatoorn.