Iulius Caesar 13ma di julio 100 aK en Roma til la 15ma di marto 44 aK, esis militisto qua fameskis dum la konquesto di Galia, politikisto e skriptisto pri militi.
Lektis Posidonius, specifika ante konquestar Gallia.
En 44 aK, Iulius Caesar adoptis Gaius Octavius Thurinus e nomizis ilu kom lua sucedinto.
Il asasinesis ye la 15ma di marto 44 aK, poniardagita da plura Romana senatani, de qui la chefi esis Gaius Cassius Longinus e Marcus Junius Brutus. Lo eventis sur la gradi di la Romana Senato; la mortigiva frapo veninta de sua adoptiva filiulo Brutus. Lua lasta vorti esis Kaï sù, tèknon (« Tu anke, mea filiulo » en Greka).
La Senato recente deklarabis ke Caesar esas diktatoro di la Romana republiko, e plura senatani timis ke la Cezaro deziris abolisar la senato. La konsequantaji di ca asasino esis interna milito, en qua la Romana Imperio formacesis.


== Familio ==
Iulius Caesar esis trifoye mariajita. L'unesma spozino di Iulius Caesar esis Cornelia. Kun Cornelia ilu havis lua filiino Iulia. Cornelia mortis en la yaro 68 o 69 ante Kristo. Pos la morto di Cornelia, Iulius Caesar spozigis kun Pompeia, tamen il separis su de Pompeia. Sua triesma e lasta spozino esis Calpurnia.