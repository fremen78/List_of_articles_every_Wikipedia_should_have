B' e ceannard na Poblachd Ròmanach a bha ann an Gaius Iulius Caesar (IPA: ˈɡaː.i.ʊs ˈjuː.lɪ.ʊs ˈkaj.sar, An Ròimh, 13 an t-Iuchar 100 RC–An Ròimh, 15 am Màrt 44 RC).


== Beatha ==
Bha Iulius Caesar den teaghlach mhòr-uasal Gens Iulia, seann teaghlach a tha stèidhichte air ban-dia Venus mar phrìomh-mhàthair.
Lean Iulius Caesar dreuchd phoileataigeach oifigeil na Poblach Ròmanaiche: aig an toiseach mar Quaestor (69 neo 68 RC), an uair sin mar Aedilis curulis (65 RC) agus mar Praetor (62 RC).
Chuir Caius Iulius Caesar, Gnaeus Pompeius agus Marcus Licinius Crassus trì-fir-caidreachais "Triumviratum" ri chèile anns a' bhliadhna 60 RC. B' e Gnaeus Pompeius ceannard an Fheachd agus bha ionmhas ana-mhór aig Crassus. Phòs Pompeius Iulia, an aon nighean aig Caesar.
Chaidh Caesar a thaghadh mar Chonsul na Poblachd Ròmanaiche ron ath bhliadhna 59 RC.
Chaidh e don Ghall mar cheannard-mhìleadh 58–50 RC agus chuir e a' Ghall gu léir fo smachd nan Ròmanach. Thig e do Bhreatainn cuideachd. Sgrìobh e aithris mu cheannsachadh na Gaille agus s' e Commentarii de Bello Gallico an tiotal a th' air.
Nuair a bha Iulius Caesar airson tilleadh don Ròimhe dh'adhbharaich e cogadh-catharra an aghaidh Phompeiuis.
Chaidh Pompeius a mharbhadh anns An Èipheit 48 RC agus bhuannaich Iulius Caesar an cogadh seo. Sgrìobh e aithris mun chogadh-catharra agus s' e Commentarii de Bello Civili an t-ainm a th' air.
Thig Iulius Caesar don Èipheit agus bha e a' gaolaireachd còmhla ris a' bhanrigh Kleopatra. Bha mac aca agus b' e Caesarion an far-ainm a bh' air.
Rinn còmhlan de sheanairean fo cheannardas Mharcuis Iuniuis Bhrutuis guim an aghaidh Chaesair anns an Ròimhe 44 RC agus mharbh iad e an seo 15 am Màrt.
Ann an 42 RC chaidh dia a dhèanamh a Chaesar "Divus Iulius" agus thog a mhac-peathar agus uchd-mhac Caius Octavius (an dèidh seo ainmichte Augustus) teampall dha anns An Ròimhe 29 RC.


== Iulius Caesar ann an obraichean eile ==
Litreachas

Julius Caesar (mu 1600); dealbh-chluich le William Shakespeare
Caesar and Cleopatra (1898); dealbh-chluich le George Bernard Shaw
Ceòl

Giulio Cesare in Egitto HWV17 (1724); opara le Georg Friedrich Händel
Il ritorno di Giulio Cesare vincitore della Mauritania (mu 1705); Festa musicale le Giovanni Bononcini
Filmichean

Julius Caesar (1953); mun dealbh-chluich le William Shakespeare
Caesar and Cleopatra (1945); mun dealbh-chluich le George Bernard Shaw
Giulio Cesare il conquistatore delle Gallie (1963); don Commentarii de Bello Gallico le Caius Iulius Caesar
Cleopatra (1963)
Julius Caesar (2002); film telebhisein


== Leabhraichean ==
Commentarii de Bello Gallico
Commentarii de Bello Civili


== Tùsan ==
C. Suetonius Tranquillus, De vita Caesarum Liber I, Divus Iulius
Plutarchus, Vitae parallelae, Alexander - Caesar


== Clàr-leabhar ==
Michael Crawford, The Roman Republic ISBN 0006862500
Hermann Bengtson, Grundriss der Römischen Geschichte mit Quellenkunde Bd. 1, ISBN 978-3-406-08617-5
Karl Schefold, aiste "Caesar" ann an Lexikon der Alten Welt, ISBN 3893509607


== Faic cuideachd ==
Iulius Caesar. Eadar-theangaichte le U.M. MacGillemhoire (1911)


== Dealbhan ==