Karl Heinrich Marx (Jerman: [maɐ̯ks]; 5 mei 1818 - 14 Maret 1883) adolah filsuf, ekonom, sejarawan, pambuek teori politik, sosiolog, jurnalis jo sosialis revolusioner asa Jerman. Inyo kuliah hukum di Bonn jo Berlin namun akhirnyo manulih disertasi dalam bidang filsafat untuak mamparoleh ijazah doktor dari Universitas Jena taun 1941. Kadakekannyo jo intelektual radikal sarupo Prof. Arnold Ruge jo Bruno Bauer dari kalompok Hegelian kiri mambueknyo ditolak katiko malamar manjadi dosen di Berlin.
Karano publikasi politinyo, Marx manjadi indak banagara jo tingga dalam pangasiangan di London, di mano inyo tetap mangambangan pamikirannyo dalam kolaborasi jo pamikia Jerman Friedrich Engels jo manabikan tulisan-tulisannyo. Karya takenalnyo adolah pamflet taun 1848, Manifesto Komunis, jo karya tigo volume Das Kapital. Pamikiaan pollitik jo filsafatnyo mampunyoi pangaruah pado sijarah intelektual, ekonomi jo politik pado maso barikuiknyo jo namonyo dipakai sabagai adjektif, pangucapan jo aliran teori sosial.
Teori-teori Marx tentang masyarakat, ekonomi jo politik nan sacaro kolektif dimangarati sabagai Marxisme manyatoan bahwa umaik manusia bakambang malalui pajuangan kelas. Dalam kapitalisme, manifes itu sendiri barado dalam konflik antaro kelas pamarentahan (dikana sabagai burjois) nan mangandalikan alat produksi jo kelas buruh (dikana sabagai proletariat) nan dapek diparalaik dengan manjua tanago buruah inyo sabagai balasan untuak upah. Mamajukan kasapakekan kritikal nan dikana sabagai materialisme sijarah, Marx mamprediksi bahwa, sarupo sistem sosio-ekonomi sabalumnyo, kapitalisme mamproduksi katagangan internal nan akan barujuan pado pahancuran diri jo digantikan dek sistem baru: sosialisme. Bagi Marx, antagonisme kelas di bawah kapitalisme, nan marupokan bagian dari katidakstabilan jo alam kacenderungan krisi, kudian akan dibuek kelas buruh magambangan masyarakat tanpa kelas, nan barujuang pado panaklukan mereka tahadok kakuasaan politik jo kudian mahimpun kakuasaan politik dan mahimpun katiadoan kelas, masyarakat komunis nan diatur dek asosiasi produsen bebas. Marx aktif mandorong panerapannyo, bapandapek bahwa kelas tanago karajo harus mangadokan tindakan revolusioner untuak mangguliangan kapitalisme jo mangirim emansipasi sosio-ekonomi.
Marx dianggap sabagai salah ciek tokoh paliang bapangaruah dalam sijarah manusia, jo karyanya dipuji sekaligus dikritik. Karyanyo dalam ekonomi manjadi dasar bagi sabagian gadang pamahaman tanago karajo pado kiniko jo hubuangan dengan modal, dan kudian pamikiran ekonomi. Babarapo intelektual, jo partai politik di saluruah dunia dipangaruahi dek karya Marx, dengan babarapo pihak mamodifikasi atau mangadaptasi gagasan-gagasannyo. Marx biasonyo disabuik sabagai salah ciek arsitek utamo dari ilmu sosial modern.


== Biografi ==


=== Maso ketek jo pandidikan mulonyo: 1818-1836 ===
Marx lahia pado 5 Mei 1818 dari pasangan Heinrich Marx (1777-1838) jo Henriette Pressburg (1788-1863). Inyo lahia di Brückengasse 664, Trier, sabuah kota nan kutiko itu bagian dari Provinsi Rhein Hilir, Karajaan Prusia. Marx badarah Yahudi. Gaek pihak amaknyo adolah rabbi Balando, samantaro garih apaknyo maliputi para rabbi Trier sajak 1723, sabuah peran nan diambiak dek gaeknyo Meier Halevi Marx. Apaknyo, nan pado maso ketek disabuik sabagai Herschel, adolah urang prtamo dalam kaluarganyo nan mancapai pandidikan manangah jo inyo manjadi pangacara dan hiduik relatif makmur jo tamasuak urang kalangan mananga, dengan kaluarganyo mampunyoi sajumlah kabun anggur Moselle. Marx adolah sapupu katigo nan sempat dihapuihan dari panyair Romansa Jerman Heinrich Heine, nan juo lahia dalam kaluarga Yahudi Jemran di Rhineland.
Saketek nan dikatahui soal maso ketek Marx. Anak katigo dari sambilan basudaro. Inyo manjadi putra suluang kutiko kakaknyo Moritz maningga pado 1819. Marx mudo jo sudaronyo nan masih hiduik, Sophie, Hermann, Henriette, Louise, Emilie jo Caroline, dibaptis di Gereja Lutheran pado Agustus 1824 jo amak inyo pado November 1825. Marx mudo sacaro pribadi dididik dek apaknyo sampai 1830, kutiko masuak Paguruan Tinggi Trier, dimano kapalo sakolahnyo, Hugo Wyttenbach, marupokan teman apaknyo. Dengan mampakarajoan babarapo humanis liberal sabagai guru, Wyttenbach mangecam pamarentahan konservatif lokal. Kamudian, kapolisian manyerbu sakolah tasabuik pado 1832 jo manamuan karya sastra nan mandorong liberalisme politik dibagian ka para murid. Manganggap pambagian material samacam itu sabagai tindakan malanga hukum, otoritas mangadokan reformasi jo mangganti babarapo staf katiko Marx basakolah.
Pado Oktober 1835 di usia 17 taun, Marx masuak Universitas Bonn untuak baraja filsafat jo sastra, namun apaknyo mandorong bidang hukum sabagai bidang nan labiah terapan. Karano kondisi nan disabuik sabagai "dado sasak", Marx dikaluaan dari tugas militer kutiko inyo barusia 18 taun. Katiko di Universitas Bonn, Marx bagabuang jo Poets' Club, sabuah kalompok nan tadiri dari para radikal politik nan dipantau dek kapolisian. Marx juo bagabuang jo pahimpunan minum-minum Trier Tavern Club (Landsmannschaft der Treveraner), dimano inyo manjabaik sabagai wakil presiden klub.


== Rujuakan ==