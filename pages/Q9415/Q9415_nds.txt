Emotschoon betekent enen Tostand in’n Liev un den Verstand, de ene Scheenisse oder Situatschoon bewusst oder unbewusst uutlösen kann.
De Emotschoon oder de Affekt underscheed sik van den Fölen oder den Gefööl. De Begreep Gefööl is de allgemenere Begreep, de underscheedlike psychische Belevenissen betekent, to’n Bispeel Iversüke, Stolt, Unsekerheed, Interesse oder Melancholie. Emotschoon betekent man meest een groot Gefööl un benöömt ene Gefööl, dat to’n Bispeel Muskulatuur, Härtpuckern, Ödemen un ander wat verännert, dat sik ook neuropychologisch meten lött.
In de Wetenschop es noch ümmestreden, of et Munster givt, wat sik physioloogsch verännert un so klaar ene Emotschoon bestimmen könnt. Intwischen spreekt verschdeen Forscherlüde van „Basisemotschonen“ un betekent so hormonelle, muskulere un physioloogsche Programme, de Emotschone  in den Lieve bestimmt.
Ene Emotschoon

stüürt dat Bedregen,
underscheed in de Stärkde je na Wichtigkeed un Siutuatschoon,
aktiveert den Liev up ene spezifsche Maneer sik so an de Situatschoon antopassen,
is in’n limbschen Systeem  to seen,
kann een sunnerlik dör de Muskelaktiviteet spören,
is dör verscheden Neurotransmitter meetbaar (Serotonin, Adrenalin, Oxytocin u anner),
kann bewusst spöört wärden, un anderster os de Affekt, kann een Inflood up de Emotschoon nemen..
Emotschonaliteet un dat Adjektiv emotschonaal sind Sammelwöörder för individuelle Egenaarden in den Gföölsleven, den Stören van Affekten un den Ümmegang med Emotschonen.


== Weblenken ==

Indrag in Edward N. Zalta (Heruutgever): Stanford Encyclopedia of Philosophy.Vorlage:SEP/Wartung/Parameter 1 und weder Parameter 2 noch Parameter 3Vorlage:SEP/Wartung/Parameter 1 und Parameter 2 und nicht Parameter 3Vorlage:SEP/Wartung/Parameter 1 und Parameter 3 und nicht Parameter 2


== Nawiese ==