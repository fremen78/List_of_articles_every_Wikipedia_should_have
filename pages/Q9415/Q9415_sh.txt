emocije, osjećaji ili čuvstva, naziv za čovjekovu reakciju na neki događaj. Ukoliko se radi o pozitivnom događaju, emocija je pozitivna, npr:

nada
sreća
zadovoljstvo,
no ukoliko je događaj negativan (odnosno ako je percipiran kao negativan), javljaju se negativne emocije:

ljutnja
tuga
zavist
ljubomora
mržnja
strah
U školi i obitelji se obično uči samo da čovjek treba kontrolirati ponašanje (nemoj vikati, tući se), a obično su iskazivanje i kontrola emocija tragično zapostavljeni, odnosno tretirani na krive načine. Muški spol se uči hrabrosti što je u redu, ali im se zabranjuje iskazivanje osjećaja tuge putem plakanja ("dečki ne plaču"), dok se ženskom spolu zabranjuje iskazivanje osjećaja ljutnje putem vikanja ("curice koje se ljute su ružne"). Rješavanjem takvih zabluda u odgoju bavi se danas mnogo psihologa na Zapadu, one koji su specijalizirali savjetovanje zovemo "psihoterapeutima" (u engleskom slengu - "shrink").
Koji organi tijela sudjeluju kod emocija? 
Srce, simpatikus, parasimpatikus, nadbubrežne žlijezde, žlijezde slinovnice, bronhioli, jetra, slezena, želudac, bubrezi, mjehur, crijeva.
Kontrola emocija (kako učimo kontrolirati emocije?) 
Najčešće nagrađivanjem i kažnjavanjem, a donekle i objašnjavanjem i uvjeravanjem.
Koje emocije sadržava materinski motiv? 
Ljubav, sreća, radost, strah.
Kako emocije utječu na motiv? 
Emocije su važan motivacijski faktor, često određuju jačinu motivacije. 
- npr. patriotizam može nekog motivirati da učini herojsko djelo.
Emocije po Darwinu 
Po Darwinu, emocije su filogenetski rudiment kojem je glavna zadaća povećanje izgleda za preživljavanje.
Prepoznavanje emocija:
Prepoznavanje emocija u drugih ljudi se zasniva na 4 skupine: 

izraz lica
čovjekov glas
pokreti tijela i udova te
cjelokupna situacija
Razvoj emocija (Kako nastaju ili što utječe na razvoj emocija): 
Emocije su rezultat međusobnih utjecaja bioloških karakteristika pojedinaca (uzbudljivosti, reaktivnosti, temperamenta) i njegova socijalnog učenja.