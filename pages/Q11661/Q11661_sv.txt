Informationsteknik, IT, är ett samlingsbegrepp för de möjligheter som skapats genom framsteg inom datateknik och telekommunikation. IT-utbildning på högskolenivå, oftast till systemvetare, civilingenjör eller högskoleingenjör, är numera ett vanligt inslag på högskolor och universitet. Begreppet etablerades i branschen åren 1992–1994 som en reaktion på nya möjligheter att hantera kommunikation, bilder och ljud med dator. Ett äldre svenskt uttryck för IT är automatisk databehandling (ADB).


== Informations- och kommunikationsteknik ==
Informations- och kommunikationsteknik (IKT) (eng. Information and Communication Technology, ICT), är den del av IT som bygger på kommunikation mellan människor. Det finns IKT-avdelningar på många högskolor som ger mer specifikt IT-stöd än vad IT-avdelningen normalt levererar. Distansutbildningar bygger mycket på användandet av IKT.
I vissa kommuner har man också börjat anställa IKT-pedagoger som arbetar med att stödja lärarna att få in arbetet med IKT mer på skolorna.
IKT-forskningen, och utveckling av såväl IKT-relaterad hårdvara, mjukvara som tjänster, har blivit allt mer angeläget i takt med att samhälle och näringsliv digitaliseras. Frågor som t.ex. ökad nätkapacitet, öppna data och integritet följer i digitaliseringens spår.


== Exempel på informationsteknik ==
Internet
E-post
Intranät
Telefax
Telefoni
Radio
Television


== Se även ==
Datavetenskap
Datakommunikation
Digital klyfta
Informatik
Systemvetenskap
Tillgänglighet för personer med funktionsnedsättning
RAS-syndrom
Ambient intelligens


== Referenser ==


== Externa länkar ==
Forskningsinstitutet Swedish ICT
Svenska datatermgruppens definition
Beskriver beståndsdelarna i en levande IT-Strategi
 Wikidata har data som rör Informationsteknik.
 Wiktionary har ett uppslag om informationsteknik.