Politik, dat kümmt vun dat greeksche Wort polis, wat Dörp un Stadt bedüüd. Is denn also dat Doon un Simeleern, wat in un mit een Dörp, Stadt un Staat passern schall.
Wi ünnerscheed

Dörpspolitik, wat op hoog ook Kommunalpolitik heet.
Lannspolitik, wat de Politik vun de Bunneslänner is.
Bunnspolitik ellers (in Rieken, so as Däänmark un de Nedderlannen) Riekspolitik
Weltpolitik, wat Politik för de ganze Welt is.
Wi köönt obers ook na ünnerscheedlich Rebeeten ünnerscheeden:

Finanzpolitik, wat vun dat Geld is un de Stüür
Wertschapspolitik, wat vun de Wertschap is
Lannwertschapspolitik, wat vun de Lannwertschap un de Buurn is
Butenpolitik, wat dorvun is, woans een Staat sick mit anner Staaten verdragen deit
Binnenpolitik, wat dorvun is, woans dat binnen een Dörp, Stadt, Lann ellers Staat togeiht, nich toletzt, woans dat mit de Udls holln ward un de Füürwehr un so.
Sozialpolitik
Kolturpolitik
Schoolpolitik
Wetenschapspolitik
För de Politik gifft dat ünnerscheedlich Organe:

Op'n Dörp den Dörpsraad un den Börgermeester
In de Stadt den Stadtraad un tomeist twee Börgermeester
In een Bunnslann den Lanndag, wat dat Parlament is un den Ministerpräsident mit sien Ministers, wat de Regeren is.
In de Stadtstaaten, so as Hamborg un Bremen de Börgerschap, wat dat Parlament is un den Senot, wat de Regeren is. Wat woanners de Ministerpräsidenten sünd, dat sünd in Hamborg un Bremen de Börgermeesters.
Bi de Staatens sünd dat
de Keunig, de Keunigin, de Präsident oder de Präsidentsch, de baben steiht un representeert
dat Parlament, wat deelwies twee Kamers hett un de Gesetzens mookt un de Regeren dat Geld towiest
de Premierminister oder Ministerpräsident, in Düütschland un Österriek de Bunnskanzler, de dat Seggen över de Regeren un de Ministers hett
Bi de Europäisch Union (EU) sünd dat
dat Europäisch Parlament
de Europäisch Rat
de Ministerrat för dat Fackrebeet