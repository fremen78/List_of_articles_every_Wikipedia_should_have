Kyros II (ka Kyros II Suur, vanapärsia Kūruš; umbes 600 eKr või 576 eKr – 530 eKr) oli ahhemeniidide dünastiast Pärsia kuningas, Pärsia impeeriumi rajaja.
Kyros II oli Kambyses I poeg.
Ta vallutas 546 eKr Väike-Aasias asunud kreeka ja Lüüdia linnad. 
539 eKr vallutas ta Babüloni ja lubas juutidel Paabeli vangipõlvest koju minna.
Kyros II rajas oma pealinna Pasargadae 43 kilomeetri kaugusele Persepolisest.
Herodotose järgi sai ta surma lahingus Tomyrise juhitud massageetide vastu Kesk-Aasias. Xenophoni "Kyrose kasvatuse" järgi suri ta oma kodus.
Pärast Kyros II surma sai Pärsia kuningaks tema poeg Kambyses II.