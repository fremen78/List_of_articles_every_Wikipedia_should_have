Frida Kalo de Rivera (isp.: Frida Kahlo de Rivera [ˈfɾiða ˈkalo]) vai Magdalena Karmen Frida Kalo Kal'deron (isp.: Magdalena Carmen Frieda Kahlo Calderón; sünd. 6. heinku 1907, Kojoakan-rajon, Mehiko, Meksik — kol. 13. heinku 1954, sigä-žo) oli meksikaine pirdai, lujas tutab ičeze avtoportretoiden tagut.
Kalon sädamine om lujas valatoittud ezikolumbižen Amerikan rahvahiden kul'tural da čomamahtol. Hänen čomamahtstil' harakterizuiše erasti kut lapseline vai folk-art. Sürrealizman alusenpanii Anri Breton lugi Kalod sürrealistaks.


== Biografii ==
Kalon tervhuz oli kaiken olnu väll'. Konz Frida oli kuz'vozne, ka hänel poliomielit oli. Vl 1922 neižne tuli openumha «Preparatorijha» — valdkundaližhe vaumičendškolha, miše sada tuleban aigan lekarin professijad. Se škol valatoiti händast meksikan kul'turan el'gendusel. Vl 1925 Frida putui jügedha transportavarijha, konz avtobus ainastihe tramvainke, i tervhuden problemad jäiba kaikeks eloks. Vl 1926 naine zavodi pirta venujas olendas.
Vl 1929 Frida läksi Rivera Diego-mehele, i, kut hänen mužik-ki, pid'oiteli kommunistoid. Specialistad lugetas 1940-nzid vozid Frida Kalon sädamižen päks.
Fridan surmanjäl'ghine urn sijadase hänen muzejas, se om lähine hänen sündundan pertinke Azur'ne pert.


== Znamasižed kuvad ==
«Frida i Diego Rivera» (1931, isp.: Frieda y Diego Rivera)
«Genri Fordan läžundkodi» (1932, Henry Ford Hospital)
«Avtoportret pühätandanke Lev Trockijale» (1937, Autorretrato dedicado a Leon Trotsky)
«Mušt, südäikera» (1937, Recuerdo)
«Kaks' Fridad» (1939, Las dos Fridas)
«Muretud kolonn» (1944, La columna rota)
«Diego i minä» (1949, Diego y yo)
«Marksizm spravitab läžujad našt» (1954, El Marxismo dará salud a los enfermos)


== Homaičendad ==