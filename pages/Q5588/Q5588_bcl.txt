Si Magdalena Carmen Frida Kahlo y Calderón (6 Hulyo 1907 - 13 Hulyo 1954) sarong Mehikanong pintor na midbid huli kan saiyang dakol na mga retrato, sadiring-ladawan, asin gibo na inspirasyon kan kapalibutan asin artifak nin Mehico. Nainspirar kan popular na kultura sa nasyon, nag - eempleyo siya nin sarong estilo nin arte para maaraman kun an mga hapot sa identidad, post-kolonyalismo, katauhan, klase, asin rasa sa Mehikanong sosyudad. An saiyang mga pinta paratimay makusog na autobiograpikal na elemento asin saralak na realismo na may pantasya. Apuera sa pagigin kabilang kan mobimientong pan - post-rebolusyonaryo na Mexicayotl, na naghingoang tawan nin kahulogan an sarong Mehikanong midbidan, si Kahlo sinasabing surrealista o realista  mahika. Midbid man siya sa pagpinta kan saiyang eksperyensiya nin pabalikbalik na kulog.
Namundag sa sarong Aleman na ama asin ina na mesteza, si Kahlo ginamit an kadaklan kan saiyang pagkaaki asin adultong buhay sa La Casa Azul, an pamilya niya sa Coyoacán - ngonyan hayag- publikong makukua sa Museo Frida Kahilo.  Dawa ngani siya baldado nin huli sa polio kan aki pa, si Kahlo nagin matibay na estudyanteng sa eskuelahan sa medisina sagkod na mairido sa sarong aksidente sa auto sa edad na 18, na nagtao nin grabeng kolog asin medikal na mga problema sa saiyang buhay. Durante kan saiyang pagrahay, nagbalik siya sa saiyang interes sa arte asin  magin siyang pintor. 
An interes ni Kahlo sa politika asin arte an naggiya saiya na magbali sa Partido Komunista nin Mehikano kan 1927, na paagi kaini nabisto niya an kapwa nyang artistang si Diego Rivera. An mag - agom nagpakasal kan 1929.[1] asin naglabing marhay sa huring parte nin dekada nin 1920 saka inot na mga taon kan 1930, magkaiba sindang nagbiyahe sa Mexico asin Estados Unidos. Durante kan panahon na ini, nagmukna siya kan saiyang artistikong istilo, hali kan mayor niyang inspirasyon sa kultura nin Mehikano, asin nagpinta nin kadaklan saradit na sadiri-ladawan na an mga elemento hale sa pre-Columbian asin Katolikong pagtubod. An saiyang mga pintura nagpukaw kan interes nin surrealistang pintor na si André Breton, na iyo an nangenot para sa enot na solong eksibit ni Kahlo sa Julie Levy Gallery sa Nueva York kan 1938; an eksibisyon sarong kapangganahan asin sinundan pa kan sa Paris kan 1939. Mantang mas dikit an kapangganahan kan eksibisyon Pranses, nabakal kan Louvre an gibo ni Kahlo na, The Frame, para maitampok siya sa saindang koleksyon.[1] Sa bilog na mga taon nin 1940, si Kahlo nagpartisipar sa mga eksibit sa Mehiko asin Estados Unidos asin nagtrabaho bilang paratokdo sa arte. Nagtukdo siya sa Escuela Nacional de Pintura, Escutura y Grabado ("La Emeralda") asin sarô siyang myembro kan Seminario de Cultura Mehikano. An pirming  maluyang salud ni Kahlo nagpoon na  kan parehong dekada. Nagkaigwa siya kan enot niyang solo exhibisyonsa Mexico kan 1953, dai nahaloy bago siya nagadan kan 1954 sa edad na 47.


== Mga toltolan ==