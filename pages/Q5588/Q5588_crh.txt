Frida Kalo de Rivera (ispanca Frida Kahlo de Rivera, doğğanda alğan adı Magdalena Karmen Frida Kalo i Kalderon; 1907 iyül 6, Koyoakan, Mehiko şeeriniñ civarı, Meksika — 1954 iyül 13, Koyoakan) - kubizm, timsalcilik ve sürrealizm üslüplerini birleştirerek yerli medeniyetni tasvir etken meksikalı ressamdır. Frida, öz portretinen pek bellidir. Lev Trotskiyniñ oynaşı.
Meksika milliy medeniyetinden ilham alıp, sadedil halq sanatı üslübini qullana edi. Meksika cemiyetindeki milliy kimlik, postkolonializmniñ qalımtısı, cınsiyet, sınfiy ve ırq teñsizligi kibi meselelerge diqqat ete edi. Feminizm sanatınıñ parlaq vekilidir. Resimleriniñ çoqusı, öz tercimeiyalınıñ unsurları ve kerçekliknen hayalniñ qarıştırılmasını açıq-aydın kösterir.
Tenqitçiler, Kalonıñ yaratıcılığını sürrealistik, siirbazlı ve kerçekçi olaraq tasnif eterler; Meksika kimligini teşkil etmek maqsadını taşığan memleketteki inqilâptan soñ olğan areketniñ organik parçası olğanına sanırlar. Halqara seviyede ressamnıñ eserleri, Meksika milliy ve yerli ananelerniñ timsali olaraq qabul etilir. Feministkalar, qadınlarnıñ kerçek ve uzlaşuvsız ayatlarını kösterilmesi içün qadrine yeterler.
1954 s. iyülniñ 13-ünde Frida Kalo 47 yaşında olğanda vefat etti.


== Menbalar ==