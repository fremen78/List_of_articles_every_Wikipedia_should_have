Magdalena Carmen Frida Kahlo y Calderón (1907–1954) var en meksikansk kunstner. Hun er kjent for sine forskjellige selvportretter og et sterkt politisk engasjement, og har i ettertiden blitt anerkjent som et feministisk ikon.


== Tidlig liv ==
Hun ble født Magdalena Carmen Frida Kahlo y Calderón i huset til foreldrene sine, Guillermo Kahlo og Mathilde Calderón y González, i Coyoacán. På den tida var det en liten by i utkanten av Mexico by. Faren hennes var maler og fotograf av tysk opphav, mens moren hadde spansk og uramerikanerbakgrunn. I tillegg var hun meget religiøs. Da Kahlo var seks år gammel fikk hun polio, noe som gjordet at den ene foten hennes ble tynnere og kortere. Hun hadde et godt forhold til faren sin og lærte fotografering av ham. Han hadde problemer med epilepsi og forstod hvordan det var å leve med et handikapp.


=== Ulykke og helse ===
I september 1925, da Kahlo var 18 år gammel, var hun innblandet i en alvorlig trafikkulykke der hun nesten døde. Det skjedde da hun var på vei hjem fra skolen sammen med kjæresten sin Alejandro Gómez Arias. Bussen hun tok kolliderte med en trikk og flere døde i ulykken. Ribbeinene, beinene og kragebeinet hennes ble knust. I tillegg gikk en metallstang gjennom bekkenet hennes og knuste det. Hun tilbragte en måned på sykehus og to måneder hjemme før hun ble bedre. Hun måtte også gå med et korsett av gips som en del av behandlingen, og hun sluttet å studere medisin på grunn av ulykken.
Hun gikk gjennom 32 operasjoner i løpet av sitt liv i håp om å bli bedre etter skaden. I tillegg amputerte hun senere foten sin på grunn av koldbrann. Helsetilstanden hennes gjorde at hun ikke kunne få barn.


== Kunsten ==

Hun begynte å male da hun var sengeliggende for å underholde seg selv. Hun malte ofte egne personlige erfaringer rundt ulykken og fra andre hendelser i livet sitt. 55 av de 143 bildene hennes var selvportretter. Hun var også inspirert av kulturen til Mexicos urbefolkning, som hun avbildet i sterke farger, med en blanding av realisme og symbolikk.
Selv om arbeidene til Kahlo noen ganger har blitt klassifisert som surrealistiske, og hun noen ganger stilte dem ut sammen med andre europeiske surrealister, motsatte hun seg merkelappen. Hennes interesse for kvinnemotiver og den figurative oppriktigheten hun uttrykte dem med, gjorde at hun fikk kultstatus i mange feministiske kretser i siste halvdel av 1900-tallet.


== Forhold ==
Kunstverkene hun malte tiltrakk seg oppmerksomheten til den eldre artisten Diego Rivera, som hun senere giftet seg med i 1929, skilte seg fra i 1939, for så å gifte seg med på ny i 1940. Kahlos mor likte ikke at de giftet seg på grunn av en stor aldersforskjell i tillegg til at Rivera var mer enn dobbelt så stor som Kahlo var. En av grunnene til skilsmissen var at Rivera skulle ha vært utro. Kahlo malte et bilde av seg selv i herreklær og med kortklipt hår for å symbolisere at de hadde gått fra hverandre og derfor ønsket hun å kvitte seg med femininiteten sin som han likte. Deres forhold blir ofte beskrevet som forholdet mellom en due og en elefant, men i 1980-årene ble Frida en internasjonal kultfigur. Hun var en aktiv kommunist og ble introdusert til kommunistpartiet av Rivera. Det ble også påstått at hun hadde et forhold til Lev Trotskij, som ble henrettet i hjemmet sitt i Mexico av Ramón Mercader, en stalinistisk agent i 1940. Etter Trotskijs død ble Kahlo stalinist til tross for at han var Stalins politiske motstander.
Det har også vært rykter om at Kahlo var bifil og hadde forhold med flere kvinner som blant annet Josephine Baker og Georgia O'Keffe, i tillegg til å ha vært i forhold med menn.


== Død ==

Kahlo døde den 13. juli 1954 av blodpropp i lungene. Det har vært spekulasjoner om årsaken var sykdom eller om det var et selvmord. Asken hennes er satt i en førkolumbisk urne som er stilt ut i det tidligere hjemmet hennes La Casa Azul (Det blå huset) i Coyoacán, som ble gjort om til et museum som også stiller ut mange av verkene hennes. Hennes verker er i USA beskyttet av en fagforening (eller organisasjon) for billedkunstnere, Artists Rights Society.


== Etter hennes død ==
En biografisk dokumentar med tittelen Frida Kahlo blei lagd i 1982 i Tyskland. Den inneholder også en del arkivmateriale. I 1984 regisserte Paul Le Duc filmen Frida, naturaleza viva (Frida, levende natur), der Ofelia Medina spiller Frida Kahlo. Miramax utga en spillefilm i 2002 med tittelen Frida, der Salma Hayek spiller tittelrolla.
Den norske rapperen Marstein ga ut en låt med tittelen «Frida Kahlo» i september 2022 produsert av Kastel.

Frida Kahlo for meg er et symbol på en selvdreven og kreativ kvinne, med understrek på selvdreven. En kvinne som lever sitt eget liv, slik som hun vil leve det.

		
			
			
		


== Referanser ==


== Eksterne lenker ==
(en) Frida Kahlo – kategori av bilder, video eller lyd på Commons 
(en) Frida Kahlo – galleri av bilder, video eller lyd på Commons 
(en) Frida Kahlo på Internet Movie Database 
(en) Frida Kahlo hos The Movie Database 
(en) Frida Kahlo på Discogs 
(en) Frida Kahlo på MusicBrainz 
(es) Frida Kahlo på X (tidligere Twitter) 
(en) Biografi i Smithsonian Magazine
(en) Galleri med Frida Kahlos arbeider
(en) La Caza Azul Arkivert 1. mars 2009 hos Wayback Machine.
(de) Frida Kahlo-biografi Arkivert 21. april 2005 hos Wayback Machine.