'O carrarmato, carr'armato, o pure 'o carro armato è nu veiculo 'a cummattemento terrestre e mmarine, adatto a ngaggià scuntre 'mmuvemento pure ncopp''e ddestanze corte. 'E carr'armate tradezziunalmiente se suddivideno dinto carr'armate liéggie, miede, pesante e ssuperpesante. Chesta tipuloggia 'e miezzo miletare vene autilezzato dinto nu campo 'e vattaglia p''a primma bota dint''a vattaglia d''a Somme, durante 'a primma uerra munniale.


== Storia ==


=== L'ideazzione e 'a Primma Uerra Munniale ===
Dinto ll'età muderna, 'e primme ttiurezzazione fosseno state furmulate 'a Leonardo da Vinci, ca ipotizza e pprugetta dint''o 1485 nu mudiello 'e nu ntenato plausibbile d''o carrarmato attuale, canusciuto comme 'o "carrarmato 'e Leonardo". Fine dê nnizie d''o XX seculo alcune studiuse se mettetteno 'o prubblema d''o muvemento mutorizzato ncopp''o campo 'e vattaglia, pure si, nzi â primma uerra munniale quase nisciuno aveva capito quale fosse stato 'o vero prubblema tatteco; generato 'a trencera, filo spinato e mmetragliatrice. mParticulare alcune idee (sulo ncoppa carta, cchiù letterarie ca tecneche) furono espresse dô scrittore ngrese H. G. Wells, dint''a descrizione d''a "cestunia curazzata" soja. Chi invece affrontò 'o prubblema dô punto 'e vista tecneco fuje 'o tenente 'e ll'eserceto mperiale austriaco Günther Burstyn, ca dint''o 1911 priparaje nu prugietto e nu mudiello p''o Burstyn Motorgeschütz, nu veiculo curazzato ca moveva ncoppa cingule e aveva l'armamento prencipale dinto turretta ruotante.
'O sturio d''o carrarmato fuje nniziato, abbascio 'a spinta d''o Primmo lord 'e ll'Ammeragliato Winston Churchill, 'a parte d''a Royal Navy, abbascio 'o nomme 'e cupertura 'e prugietto Tank. 'E sperienze precediente cu 'e autoblindo aveveno demostrato ca 'e ròte nun erano adatte ô muvemento ncopp''o terreno scunvolto dô fuoco d'artegliarìa, quinni se decise immediatamente 'e dutà 'o nuovo miezzo 'e cingule, e effettivamente 'e primme prototipe pareveno d''e gruosse serbatuje avvulte 'a cingule. Buon priesto ll'Eserceto vretanneco nniziaje 'a cullaburazzione ô prugietto cu 'a Marina. Nsino dê primme mise d''a primma uerra munniale fuje evidente ca 'o prubblema tatteco 'a resolvere, na vota ca era finita 'a uerra 'e muvemento e ll'esercite s'erano bloccate ncoppa nu sistema 'e trencere luongo centenara 'e chilomietre, era chello 'e superà l'accoppiamento metragliatrice-filo spinato. Chiste duje miezze, nzieme ô terreno scunvolto dê preparazione d'artegliarìa, mpedeveno â fantarìa l'avanzata 'mmassa ncopp''e trencere nemmiche e, pure ammesso d'uttenere na vittoria lucale, 'e sfruttà appieno 'o succiesso. Già dint''o 1915 s'arrivaje a nu primmo prugietto 'e massima: cingule avvolgiente, mutore Daimler 'a 105 hp, velocetà 'nchiano 'e 6,5 km/h, armamento ncoppa doje metragliatrice o na metragliatrice e nu cannone 'a 2 lìvere (40 mm).


=== 'A Seconna Uerra Munniale ===

Poco aroppo 'o nnizio 'e ll'operazione Barbarossa, quanno 'e carre d''a Wehrmacht ncuntrajeno 'e T-34, tutte 'e carre presiente ncopp''e campe 'e vattaglia d''a seconna uerra munniale addeventajeno antrasatte obsulite. 'O T-34 fuje 'o capostipite 'e n'evoluzione tioreca e ttecnuloggeca ca avesse portato ô carrarmato 'a vattaglia 'e mmo.