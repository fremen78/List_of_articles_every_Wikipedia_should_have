Tenk je naziv za borbeno oklopno vozilo koje se pokreće pomoću gusjenica.
Ime mu dolazi od engleskog izraza za cisternu, koji su godine 1915., za vrijeme Prvog svjetskog rata, koristili Britanci kako bi od Nijemaca sakrili proizvodnju, i kasniju upotrebu, prvih modela. 
Nakon što su između dva svjetska rata proizvedeni i usavršeni novi modeli, tenk je dobio veliki značaj kao sredstvo koje je kopnenoj vojsci dramatično povećalo mobilnost i vatrenu moć. Nijemci su na početku drugog svjetskog rata te osobine uspješno povezali sa svojom doktrinom blitzkriega, da bi ih kasnije razvile i druge zaraćene strane. 
Tenkovi se obično dijele po težini na:

lake;
srednje;
teške.
Uglavnom služe za samostalno djelovanje ili podršku pješadiji, ali postoje i tipovi koji su posebno modificirani za određene zadatke (nosač municije, komandni tenk, čistač mina, tenk-plamenobacač itd.). 
U svrhu borbe protiv tenkova se u 20. vijeku stvorio široki dijapazon različitog oružja kao što su protutenkovske mine, protutenkovska artiljerija, lovci tenkova itd.


== Također pogledajte ==
T-72


== Vanjski linkovi ==
Car-tenk (Televizija Zvijezda - Zvanični kanal)
Osvit suvozemnih krstarica - stogodišnjica pojave tenkova u ratu (Magazin Odbrana, specijalni prilog br. 151, Milosav C. Đorđević, 1. septembar 2016)