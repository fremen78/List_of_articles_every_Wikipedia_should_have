Tank (libui angl.: tank-sanaspäi «lahan'») om somustoittud toramašin, ujelimil paksumba kaiked, juraižimidenke i ližatud pul'kanloiazegištonke päpaloin, kudamb om sijatud punondčuhunduses täudenke käraudusenke tobjimalaz, kävutase amblusen täht metho oiktan mödhe päazjan.
Mez'kund om tankas, mülütab kaht..kut tankistad. Heiden radnikused oma käsknik, juraižimen vedai (hän-žo varakäsknik), vedai-mehanikanradnik, täutai mez', radist, pul'kanloinik. Venämas om kel'tud naižile olda tankistoil ülitajiden normad jügedoiden šlibakoiden tagut.
Tank om paremb mi toižed toramašinad, sikš miše om kaitud hüvin i voib sirta lämoid avaros saumas teravas punondčuhundusen olendan tagut. Kävutase sodafrontan läbirebitesen päpaloin, mugažo pid'oitelemha jaugvägid, tankanvastaižiš operacijoiš. No tank om kebn met lendimen-murendajan täht. Ahthiš arvoimižiš (lidn, mägitahond) se tehnik voib toratas motorizuidud jaugvägenke vaiše.


== Klassifikacii ==
Klassificiruidas tankoid nenidme parametroidme:

massan mödhe: pened, kebnad, keskmäižed, jüžmakod, üläjüžmakod;
kävutandan mödhe:
nügüd'aigaižed: pävägiden, röunparametroiden, specialižed (inzenerižed, deminiruindan, sildanpanijad);
istorižed: lujetud amblusenedhudenke, murendajad, pid'oitelendan, läbirebitesen, tedištelendan, varatoitandan, kaimdandan, ohjandusen, himižed;
sodavägiden mödhe: artillerijan, jaugvägiden, kavalerijan, himižiden vägiden;
likutimen mahtusen mödhe: kezroil, ujelimil kezroil, il'mpolusel.


== Kacu mugažo ==
Ičelikui artillerine mašin
Jaugvägiden toraavto
Somuzavto


== Homaičendad ==