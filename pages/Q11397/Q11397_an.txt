A mecanica clasica ye tamién conoixita como Leis de Newton (Sistema inercial) en honor a Isaac Newton, qui fació contribucions fundamentals a esta teoría. A mecanica ye a parte d'a fisica que estudia as fuerzas. Se trestalla en:

Estatica, que tracta sobre as fuerzas en equilibrio mecanico.
Cinematica, que estudia o movimiento sin contar con as causas que lo producen.
Dinamica, que estudia os movimientos y as causas que los producen.
Aa mecanica clasica reduz o suyo estudio a o dominio d'a experiencia diaria, ye decir, a eventos que succeden a velocidaz a-saber-lo menors que a velocidat d'a luz y a escala macroscopica.


== Importancia d'a mecanica clasica ==
A mecanica clasica ye un modelo fisico macroscopico d'o entorno fisico. Ye relativament fácil de comprender y de representar matematicamén. En consecuencia, ye de millor aplicar que a Mecanica cuantica, nomás aplicable a particlas elementals y entornos microscopicos.
A mecanica clasica ye suficientment valida t'a mas gran parte d'os casos practicos cutianos en una gran cantidat de sistemas. Esta teoría, por eixemplo, describe con gran exactitut sistemas como codetes, movimiento de planetas, moleculas organicas, trompos, trens y trachectorias de móbils en cheneral.
A mecanica clasica de Newton ye amplament compatible con atras teorías clasicas como l'eletromagnetismo y a termodinamica, tamién "clasicos" (estas teorías tienen tamién o suyo equivalent cuantico).


== Vinclos externos ==
 Se veigan as imáchens de Commons sobre Mecanica clasica.