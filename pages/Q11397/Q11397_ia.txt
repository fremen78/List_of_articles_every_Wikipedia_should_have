In physica, mechanica classic es un del duo major subcampos de mechanica, que es preoccupar se del collection de leges physical que describe le motion de
corpores per le action de un systema de fortias. Le studio del motion de corpores es ancian; mechanica classic es un del plus vetere e le plus grande subjectos in scientia, ingenieria, e technologia. 
Mechanica classic describe le motion de objectos macroscopic, ab projectiles a partes de machineria, 
anque como objectos astronomic, tal como vehiculos spatial, planetas, stellas, e galaxias. 
In plus, multe specialisationes intra le subjecto tracta se de gases, liquidos, solidos, e altere specific subtopicos. 
Mechanica classic provide resultatos extrememente precise durante que le dominio de studio es limitate a objectos grande 
e le rapiditates non approcha le velocitate de lumine. 
Quando le objectos observate es bastante parve, illo deveni necessari de introducer le altere major subcampo de mechanica, 
mechanica quantic, que reconcilia le leges macroscopic de physica con le natura atomic de materia e describe le dualitate undaparticulari 
de atomos e moleculas. In le caso de objectos de alte velocitate que approcha le velocitate de lumine, mechanica classic es augmentate per relativitate special. 
Relativitate general unifica relativitate special con le lege de gravitation universal de Newton, permittente a physicos de explanar gravitation a un nivello plus profunde. 
Le termino mechanica classic esseva originate in le prime decennios del seculo 20 pro describer le systema de physica comenciate per Isaac Newton e multe philosophos natural contemporanee del seculo 17.
Illo contineva le theorias astronomic anterior de Johannes Kepler (que esseva basate sur le observationes precise de Tycho Brahe) e le studios de motion projectilar terrestre de Galileo.
Proque iste aspectos de physica esseva disveloppate pridem le emergentia de physica quantic e relativitate, alicun physicos exclude theoria de relativitate ab iste categoria. 
Tamen, un numero de origines moderne include mechanica relativistic, que in lor opinion representa mechanica classic in su forma plus disveloppate e exacte.


== Vide etiam ==
mechanica
mechanica quantic
relativitate special


== Referentias ==