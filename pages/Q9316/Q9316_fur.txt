Il sikhisim al è une religjon nassude in Indie setentrionâl intal XV secul, basade su l'insegnament di Nānak e nûf Gurus daûr, che a viverin in Indie tra il XVI e il XVII secul.
La peraule sikhisim al ven de peraule sikh, ch'al ven dal sanscrit e che ul dî "discepul".
La crodince principâl intal sikhisim e je la fede in un Diu — Vāhigurū. Il sikhisim al predicje la salvece par vie di une dissiplinade meditazion personâl sul non e il messaç di Diu. 
Lis traditions e lis insegnaments dal sikhisim a son associâts a strent cun la storie, la societât e la culture dal stat dal Punjab in Indie, dulà ch'al vif la maiorance dai sikhs (i seguaçs dal sikhisim).