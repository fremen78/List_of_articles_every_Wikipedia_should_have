Sikhizmas (pandž. ਸਿੱਖੀ = Sikkhī) – monoteistinė dharminė religija, kurios įkūrėjas – Guru Nanakas, gimęs 1469 m. Talvandyje (dabar Pakistanas), itin pabrėžęs lyčių ir apskritai žmonių lygybę. Priskaičiuojama apie 25 mln. pasekėjų. Tai penkta pagal pasekėjų skaičių pasaulio religija ir viena jauniausių su tokiu ženkliu tikinčiųjų skaičiumi.
Sikhų religija panaši į hinduizmą (sielų persikūnijimas, majos samprata). Svarbi žinių ir religijos harmonija, lygiateisiškumas, Dievo įkvėptos mintys ir darbai.
Tarnystė – itin svarbi sikhų religijoje (visa, kas daroma Dievo garbei, guru, žmonių labui).
Ši religija susiformavo XV a. pabaigoje Pakistane ir šiaurės vakarų Indijoje, vadinamajame Pandžabe, „penkių upių šalyje“. Dauguma sikhų yra vegetarai, dalis valgo ir mėsą, bet tik jei gyvūnas paskerstas pagal džhatka principus.


== Šaltiniai ==