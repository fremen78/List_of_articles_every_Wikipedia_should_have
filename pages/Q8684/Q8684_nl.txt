Seoel of Seoul (Koreaans: 서울) is de meer dan 600 jaar oude hoofdstad van Zuid-Korea. Tot 1945 was het de hoofdstad van heel Korea. Sinds het ontstaan van de Republiek Korea, beter bekend als Zuid-Korea, in 1948, is het de hoofdstad van dat land, behalve een korte tijd tijdens de Koreaanse Oorlog.
Seoel bevindt zich in het noordwesten van het land, ten zuiden van de DMZ, aan de oevers van de Han. De stad is het politieke, culturele, sociale en economische centrum van Zuid-Korea.
Met ongeveer 9,7 miljoen mensen op een oppervlakte van 605,52 km² is de stad Seoel een van de dichtstbevolkte steden ter wereld. De gehele agglomeratie Seoel (met inbegrip van onder meer Incheon) telt zelfs 24,8 miljoen mensen en is daarmee een van de grootste stedelijke agglomeraties ter wereld. Circa 48% van alle Zuid-Koreanen wonen in de regio Seoel. Er zijn meer dan één miljoen voertuigen geregistreerd, die de oorzaak zijn van opstoppingen tot na middernacht.


== Geschiedenis ==
Vele eeuwen lang was Seoel (betekenis: "hoofdstad") een stad van ongeveer 200.000 inwoners. Het was koning Taejo van Joseon die, nadat hij de Goryeodynastie omver geworpen had, Seoel de hoofdstad van de Joseondynastie maakte. De stad heette toen nog Hanyang. In 1394 werd begonnen aan de bouw van de nieuwe hoofdstad in Seoel. Reeds in 1395 was het Gyeongbok-paleis klaar, in omstreeks 1397 de verdegingsmuur en in 1405 het minder belangrijke Changdeokpaleis. Voor de eerste helft van de 15e eeuw was de gehele nieuwe stad klaar, geheel volgens de regels van Feng Shui.
In de periode van het Japanse kolonialisme (1910-1945) stond de stad bekend als Keijō (Japans: 京城; Koreaans: 경성, Gyeongseong). In deze periode groeide zij uit tot ongeveer 1 miljoen inwoners. Tijdens de Koreaanse Oorlog (1950-1953) wisselde de stad viermaal van bezetter en werd grotendeels verwoest. Door de toevloed van grote aantallen vluchtelingen uit het noorden was de bevolking aan het eind van die oorlog aangezwollen tot ongeveer 2,5 miljoen inwoners, waarvan het grootste deel dakloos was. Nadien werd Seoel als moderne stad herbouwd.


== Klimaat ==

Seoel heeft een vochtig landklimaat dat wordt beïnvloed door de moessons (Klimaatclassificatie van Köppen: Dwa). Er zijn grote verschillen in temperatuur en neerslag gedurende het hele jaar. De zomers zijn heet en vochtig, de Oost-Aziatische moesson is actief van juni tot september. Augustus is de warmste maand met een gemiddelde hoge en lage temperatuur van 29,5 en 22,1°C. De winters zijn meestal koud tot vriespunt met gemiddelde hoge en lage temperaturen van 1,6 en -6,1°C in januari. Veruit de meeste neerslag valt in de maanden juli en augustus.


== Stadsdistricten ==

Seoel is verdeeld in 25 stadsdistricten (구 gu). De eerste zeven districten bestaan sinds 1943. De districten zijn verdeeld in 467 dong, die weer onderverdeeld zijn in 12.710 tong en deze weer in 98.681 ban.


== Bezienswaardigheden ==

Changdeokgung (창경궁; 昌慶宮)
Bosingak
Cheonggyecheon
Changgyeonggung
Deoksugung (덕수궁; 德壽宮)
Donkrimmun of onafhankelijkheidspoort (독립문)
Gyeongbokgung (경복궁; 景福宮)
Gyeonghuigung (경희궁; 慶熙宮)
Unhyeongung (운현궁; 雲峴宮)
Samjeondo-monument
Namhansanseong
Bukhansanseong
Namsanpark
Kabelbaan van Namsan
N Seoul Tower
Parlementsgebouw
Stadsmuur van Seoel
Sungjoon-park
Sungnyemun, historische houten stadspoort, door brand vernietigd op 10 februari 2008
Tapgolpark met Wongaksa pagode
Tempels:

Bongeunsa
Jongmyo
Dongmyo
Munmyo
Jogyesa
Hwagyesa
Overig:

Lotte World en Lotte World Tower
N-Seoul Tower, gebouwd in 1969, is een communicatietoren open voor publiek. Met een hoogte van 236,7 m en een hoogte van 479,7 m boven zeeniveau biedt het uitzicht over de hele stad.


== Musea ==
Rodin museum (Seoel)
Ho-Am Art museum
Kimchi Field museum
Seoel Olympic Museum of Art (SOMA)
National Palace museum
War Memorial of Korea
Nationaal museum van Korea
Heojun museum
Museum van de Koreaanse boeddhistische kunst
Museum van de Koreaanse Borduurwerk
Museum van de Koreaanse moderne letterkunde
Museum voor Fotografie, Seoel
Horim museum
Hwajeong museum
Gahoe museum
Seoul historisch museum
Heojun museum
Sema Gyeonghuigung
Sema NamSeoul
Seoul City Wall Museum


== Sport ==
In Seoel vonden de Olympische Zomerspelen van 1988 plaats.
Seoel was een van de gaststeden tijdens het Wereldkampioenschap voetbal 2002 in Zuid-Korea en Japan. Er werden drie wedstrijden gespeeld in het Seoul World Cup Stadion.
Sinds 1931 wordt jaarlijks in maart de internationale marathon van Seoel georganiseerd, een van de snelste marathons in Azië. Sinds 2002 wordt In Seoel in het najaar nog een marathon gehouden, de JoongAng Seoul Marathon.
In Seoel staat de Taereung International Skating Rink. Deze overdekte ijsbaan is de belangrijkste ijsbaan voor het langebaanschaatsen in Zuid-Korea. Op deze ijsbaan zijn wereldkampioenschappen verreden.
In 2020 zou in de Mokdong Ice Rink het WK Shorttrack worden gehouden, maar dit moest worden afgelast vanwege de coronapandemie die dat jaar uitbrak. Twee jaar later, in 2023 vindt het WK Shorttrack hier dan alsnog plaats.


== Verkeer en vervoer ==


=== Metro ===
De metro van Seoel telt momenteel 10 lijnen en ruim 337 stations en een totale lengte van ruim 500 km. Met ruim 8 miljoen reizigers per dag is de metro van Seoel een van de drukste ter wereld.


=== Spoorwegen ===
Seoul wordt via de spoorwegen met alle belangrijke steden in Zuid-Korea verbonden. Seoul wordt tevens met de meeste belangrijke Zuid-Koreaanse steden verbonden met de KTX. Er is een centraal station, maar niet alle langeafstandstreinen stoppen daar. De belangrijkste stations zijn:

Station Seoul, Yongsan-gu: Gyeongbu spoorlijn (KTX/Saemaul/Mugunghwa-ho), Gyeongui spoorlijn
Station Yongsan, Yongsan-gu: Honam spoorlijn (KTX/Saemaul/Mugunghwa), Jeolla/Janghang spoorlijnen (Saemaul/Mugunghwa)
Station Yeongdeungpo, Yeongdeungpo-gu: Gyeongbu/Honam/Janghang spoorlijnen(Saemaul/Mugunghwa)
Station Cheongnyangni, Dongdaemun-gu: Gyeongchun/Jungang/Yeongdong/Taebaek spoorlijnen (Mugunghwa)


=== Luchthaven ===
Er zijn twee luchthavens in Seoel:

Gimpo International Airport in Gimpo (hoort nu bij Seoel)
Incheon International Airport op het eiland Yeongjong, vlak bij Incheon


== Geboren in Seoel ==


== Stedenbanden ==
Seoel heeft 13 zustersteden:

Daarnaast zijn er ook samenwerkingsverbanden met ongeveer 20 andere steden:


== Zie ook ==
Instorting van de Sampoong Department Store
Yongsan Electronics Market


== Externe links ==

(en)  http://english.seoul.go.kr/