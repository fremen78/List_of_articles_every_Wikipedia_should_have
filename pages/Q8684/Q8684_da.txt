Seoul (koreansk: 서울  ( hør)) er Sydkoreas hovedstad. Seoul har 9.668.465(2020) indbyggere. Seoul metroområde har 24.105.000(2016) indbyggere, det femtestørste byområde i Asien.
Seoul ligger i landets nordvestlige del – lige syd for Nordkoreas grænse og DMZ-zonen. Byen rummer halvdelen af Sydkoreas befolkning og dominerer landets erhvervsliv, administration og kulturliv. Sydkoreas centralbank, Bank of Korea, har også til huse i byen.
Klimaet er tempereret, med varme somre og kølige vintre. Seoul har en fast monsun-tid i den tidlige sommer, hvor 70% af det årlige nedbør falder. I foråret kommer der nogle gange gult støv fra Mongoliet til byen og lægger sig over alt. Byen ligger ved Han-floden og omgivet af bjerge.
Seoul har en undergrundsbane med 9 linjer som transporterer 8 millioner mennesker hver dag.


== Historie ==
Byens historie strækker sig tilbage til år 18 f.Kr. da byen Wiryeseong blev bygget, som en af de to hovedstæder i kongedømmet Baekje.
Byen har været koreansk hovedstad siden 1394 under varierende kongedømmer og herskere. Man finder i dag resterne af den oprindelige by i udkanten af Seoul.
Under Koreakrigen blev Seoul erobret og generobret mange gange og blev lagt fuldstændig i ruiner og mere end 200.000 bygninger var ødelagt. Efter krigen blev byen genopbygget og har været igennem en nærmest eksplosiv vækst med en mangedobling af indbyggertallet, der i 1955 var anslået til 1.5 millioner mennesker. I 1960 var der omkring 2,3 millioner mennesker, og det voksede til godt 10 millioner i 1990.

Seoul var værtsby for de olympiske sommerlege i 1988.


== Administrativ inddeling ==
Seoul er opdelt i 25 gu (eller bydele) som igen er opdelt i 522 dong som igen er opdelt i 13.787 tong som til slut udgør 102.796 ban. De 25 bydele er:


== Personer fra Seoul ==
John Cho (1972-)
PSY (1977-), sanger, født i Gangnam (Seoul)
Lee Jun-seok (1985-), politiker, partileder


== Venskabsbyer ==
Seoul har mange venskabsbyer. Året venskabet blev grundlagt er i parentes.


== Referencer ==


== Eksterne henvisninger ==