An Seoul (/soʊl/, arog nin soul; Korean: 서울 [sʰʌ.ul] (listen); lit. "Capital"), Seoul Special City, iyo an kapitolyo asin an pinakadakulang metropolis kan Korea Sur. Napapalibutan nin Incheon metropolis asin probinsya nin Gyeonggi , an Seoul minabilog kan Seoul Capital Area, istaran nin haros kabanga kan populasyon An Seoul nirangguhan na ikaapat sa pinakadakulang metropolitan economy sa kinaban dangan mas dakula sa London asin Paris.
Istratehiyang nakapuwesto ini sa Han River, An historya kan Seoul nagpuon pa haros duwang ribong taon, kan ini iminukna sa taong 18 BCE kan mga tawong Baekje, saro sa Tolong Kahadean kan Korea. An siyudad nagin kapitolyo nin Korea sa irarom kan dinastiyang Joseon. An Seoul napapalibutan nin bukid asin burol , na an bundok Bukhan nakapuwesto sa norteng gilid kan siyudad. Sa halawig na historya kaini, an Seoul Capital Area igwang limang UNESCO World Heritage Sites: Changdeok Palace, Hwaseong Fortress, Jongmyo Shrine, Namhansanseong asin Royal Tombs of the Joseon Dynasty. Dae pa nahahaloy, an Seoul nagin mayor na lugar nin modernong konstruksyon nin  architectural  – an mga mayor na modernong lugar kabali an N Seoul Tower,  63 Building,  Lotte World Tower,  Dongdaemun Design Plaza, Lotte World, Trade Tower, COEX, asin Parc1 Tower. An Seoul nagin iyo an  2010 World Design Capital. Digdi nagpuon an K-pop asin Korean Wave, an Seoul nakakua nin haros 10 milyon na turista kan  2014, na nagin  ika siyam sa pinaka pigbibisitang siyudad  asin ikaapat sa may dakulang kita sa turismo.


== Toltolan ==


== Panluwas na takod ==


=== Mga Opisyalmenteng sityo ===
Seoul Metropolitan Government
Seoul Information & Communication Plaza\