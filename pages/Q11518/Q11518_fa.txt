پویا سرایی (۲۹ فروردین ۱۳۶۲) آهنگساز، نوازنده سنتور ،موسیقی‌دان، مُدرسِ دانشگاه و پژوهشگر اهل ایران است. سرایی یکی از شناخته شده ترین نوازندگان سنتور در ایران هست.


== زندگی‌نامه ==
وی در ۲۹ فروردین سال ۱۳۶۲ در تهران متولد شد. او در سن هفت سالگی زیر نظر جواد بطحایی به نواختن سنتور مشغول شد و پس از فراگیری دوره‌های ابتدایی، نزد فرامرز پایور و سپس نزد محمد اسماعیلی به فراگیری موسیقی پرداخت.
در سال ۱۳۸۸ پس از کسب رتبه اول فارغ‌التحصیلی در کارشناسی ارشد نوازندگی ایرانی در دانشگاه هنر تهران، با کسب رتبه اول مصاحبه (سهمیه آزاد)، در مقطع دکترای تخصصی PhD رشته پژوهش هنر پردیس هنرهای زیبای دانشگاه تهران مشغول به تحصیل شد. موضوع رسالهٔ دکترای وی، تحلیل بنیان‌های زیبایی شناختی موسیقی کلاسیک ایرانی است.
وی همچنین دارای مدرک رهبری از اپرا و بالهٔ ملی ارمنستان در رهبری ارکستر سمفونیک می‌باشد.
سرایی که دارای نشان درجه یک هنری در موسیقی ایرانی می باشد در سال ۲۰۲۳ برای ساخت یک قطعه ارکسترال برنده جایزه بین المللی آکادمیا نیز شد. وی همچنین عضو گروه نقد و نظریه هنر در فرهنگستان هنر می باشد.   


== فعالیت‌های هنری ==
برخی از فعالیت‌های هنریِ پویا سرایی به شرح زیر می‌باشد:

حضور در گروه موسیقی دستان (تور اروپایی ۲۰۱۰و کنسرت بهار ۱۳۹۰ تهران)
راز و نیاز (سالار عقیلی)
ارکستر ملی ایران (تالار وحدت، به رهبری بردیا کیارس)
تکنواز سنتور پروژه سیمرغ (اثر حمید متبسم- خواننده: همایون شجریان) (۲۰۱۱) به رهبری هومن خلعتبری
سرپرست و آهنگساز گروه همنوازان مهر - به خوانندگی محمد معتمدی
اولین تکنواز پروژه «تکنوازان» به همراه علی اکبر شکارچی، مجید درخشانی (کاخ نیاوران- شهریور سال ۸۵)
همنوازی و تکنوازی در گروه اشتیاق، به خوانندگی علیرضا قربانی و با آهنگسازی علی قمصری در تور «دیدار» به آهنگسازی علی قمصری
اجرای بداهه نوازی و بداهه خوانی همراه وحید تاج و احمد مستنبط - تالار وحدت
تکنواز کنسرت بزرگ علیرضا قربانی با ارکستر بزرگ اشتیاق (برج میلاد و دیگر شهرستانها، خواننده :علیرضا قربانی)- دی ۹۲
اجرای بداهه نوازی و بداهه خوانی همراه محمد معتمدی - فرهنگسرای نیاوران
تکنواز قطعه شیپور صلح در پروژه شیپور صلح، آهنگساز: علی قمصری، خواننده محمد معتمدی، ارکستر مجلسی تهران و گروه آوازی تهران به رهبری بردیا کیارس (با حمایت یونسکو و بنیاد رودکی)- مهر ۱۳۹۳ - سالن همایشهای برج میلاد، دی ۱۳۹۳ - تالار وحدت و اجرا در شیراز - جشنواره بین‌المللی موسیقی فجر
کنسرت چون سنگ چون آتش، کنسرت تکنوازی سنتور و همراهی سازهای کوبه‌ای (بداهه نوازی و اجرای قطعاتی از پویا سرایی) به همراه پژمان حدادی - تالار رودکی
کنسرت موج نو، تالار رودکی و تالار وحدت (رهبر ارکستر)، آهنگساز:علی قمصری، خواننده:محمد معتمدی، بهمن ۱۳۹۵


== آهنگسازی و تنظیم ==
برخی از فعالیت‌های آهنگسازی و تنظیم پویا سرایی به شرح زیر می‌باشد:

آلبوم گاهی،سه گاهی با آواز محمد معتمدی - (آهنگسازی، تنظیم و نظارت ضبط)
آلبوم این سر سودایی با پژمان حدادی (سنتور و تمبک)
آلبوم آن – Moment متشکل از آثار بداهه نوازی
از دیگر آثار او، آهنگسازی و اجرای چند کنسرتو برای سنتور و ارکستر سمفونیک است. اولین کنسرتینوی سرایی، با نام «دوبل کنسرتینو برای دو سنتور و ارکستر سمفونیک» توسط نشر «ایسترن وسترن میوزیک» ایالات متحده آمریکا به‌طور بین‌المللی در مارکت جهانی در اکتبر ۲۰۱۹ منتشر شد.
بازآفرینی ربنای محمدرضا شجریان با سنتور و سازهای الکترونیک
تک آهنگ وطنم ایران با صدای شهرام ناظری  


== مقالات ==
برخی از مقالات پویا سرایی به شرح زیر می‌باشد:

هستی‌شناسی «بیان» و «بیانگری» در موسیقی با رویکرد به موسیقی ایرانی - اسلامی
بررسی گونه شناختی بنیان‌های زیباشناسی در فرهنگ موسیقایی اسلامی - ایرانی
تحلیل گفتمان ربنای شجریان


== کنسرت‌ها ==


== آلبوم ها و موسیقی های فیلم ==


== جوایز ==


== منابع ==


== پیوند به بیرون ==
وب‌سایت رسمی پویا سرایی بایگانی‌شده  در ۱۳ اوت ۲۰۲۰ توسط Wayback Machine