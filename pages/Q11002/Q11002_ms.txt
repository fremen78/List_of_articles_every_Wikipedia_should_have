Gula (Jawi: ‏ݢولا‎code: ms is deprecated ‎; pinjaman Sanskrit: गुलcode: sa is deprecated  gula, guḍa) atau sakar (pinjaman Arab: سُكَّر‎‎, rumi: sukkarcode: ar is deprecated ) ialah satu istilah bagi sekelas kristal karbohidrat yang boleh dimakan terutamanya sukrosa, laktosa, dan fruktosa dicirikan oleh suatu rasa manis. Dalam konteks pemakanan, gula kebanyakan dirujuk hampir-hampir ekslusif kepada sukrosa, yang utamanya datang dari gula tebu dan gula bit. Gula lain digunakan di dalam industri penyediaan makanan, tetapi biasanya diketahui oleh nama-nama yang lebih spesifik seperti glukosa, fruktosa atau gula buah, air gula jagung fruktosa tinggi, dll. Ia selalunya datang dalam bentuk ketulan kiub (yakni "gula buku" atau "gula potong") atau pernah dahulu sebelum abad ke-19 timbunan keruncut (yakni "gula jantung" kerana pangkalnya yang berbentuk jantung).
Pada masa kini, Brazil mempunyai penghasilan gula per kapita paling banyak. Manusia secara keseluruhannya mengambil berat 24 kg setiap tahun: warga di benua-benua Amerika Utara dan Selatan mengambil lebih 50 kg paling banyak manakala warga benua Afrika hanya mengambil bawah 20 kg gula.


== Sifat kimia ==
Gula jika dipanaskan haba akan mengurai lalu bertindak balas melepaskan sebatian meruap seperti asetil serta menampakkan tekstur unik, fenomena ini disebut sebagai pengkaramelan.


== Jenis gula ==


=== Monosakarida ===

Monosakarida atau gula ringkas menyimpan tenaga yang boleh digunakan oleh sel-sel biologi. Gula ini mempunyai satu molekul sahaja.

Glukosa terdapat dalam dekstrosa dan gula darah.
Fruktosa atau levulosa terdapat dalam gula buah.
Galaktosa terdapat dalam susu.


=== Disakarida ===
Disakarida merupakan dua molekul yang diikat melalui pemeluwapan:
Sukrosa yang terdapat dalam gula pasir merupakan gabungan satu molekul glukosa dengan satu molekul fruktosa.
Laktosa yang terdapat dalam gula susu merupakan gabungan molekul glukosa dengan molekul galaktosa.
Maltosa yang terdapat dalam gula malt merupakan gabungan dua molekul glukosa..


== Penghasilan ==


== Kesan terhadap kesihatan ==

Pada 2003, Pertubuhan Kesihatan Sedunia dalam suatu laporan teknikal mengemukakan bukti hubungan peminuman air bergula (termasuk jus buah) dengan kebuncitan disebabkan pertambahan tenaga perlu yang diambil: gula sendirinya bukan penyebabk kegemukan tetapi mampu mendorong kepada tabitan pemakanan tidak sihat jika diambil secara berlebihan. Metaanalisis lanjut juga menunjukkan bahawa pengambilan berlebihan minuman dimaniskan gula meningkatkan risiko kencing manis tahap 2 dan sindrom metabolik pada kedua-dua lingkungan anak-anak dan dewasa.
Gula turut menjejaskan kesihatan gigi kerana kerosakan yang boleh disebabkan pemakanan gula yang berlebihan.


== Lihat juga ==
Karbohidrat
Gula Melaka/gula merah
Gula hangus
Gula-gula


== Rujukan ==


== Pautan luar ==
Pecahkan monopoli kilang gula?