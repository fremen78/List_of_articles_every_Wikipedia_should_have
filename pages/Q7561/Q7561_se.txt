
== Muohtakristállat ==

Galbma dálkin čáhcehevro šaddá muohtan. Goaikkanasat jikŋot ja ráhkadit kristállaid. Dakkár kristállat lávejit duolbasat, asehaččat ja dain láve guđačiegat hápmi. Lea daddjojuvvon ahte seammalágan muohtačalmmit eai gávdno. Dat ii doala jur deaivása, muhto lea measta veadjemeahttun dakkáriid.


== Muohtasánit ==
Muohta gokčá Sámi eatnama sullii guokte goalmmádasa jagis. Diehttelas sámit leat eallán dan mielde ja dat boahtá ovdan sámegielas nai. Ovdalaš áigge sámit johte sabehiiguin ja gerresiiguin. Leat maiddái olu sánit mat gullet bohccuid guohtumii. Johtin dálvet ja boazu lea mielddisbuktán ahte sámegielas leat moadde čuođi muohtasáni. Sáhttá coggat muohtasániid máŋggalágan joavkkuide. Dakkár joavkkut leat ja sátneovdamearkkat leat: 


=== Leago unnán dahje olu muohta ===
šávgalit boahtit olu muohta oktanaga
muovhllahat gassa muohta


=== Muohttaga konsisteansa ===
Buot dát kategoriijat latnjalastet dieđusge. Seaŋáš muitala muohttaga konsisteanssas, muhto seaŋáš gullá maid guohtumii. Giđđadálvvi go muohta lea gassat, de lea seaŋáš dehálaš bohccuide. 

soavli njuoska muohta
seaŋáš muohta mii lea dego sohkkarat
sievlla giđđat go bivalda ja olmmoš vuodju muohttagis gitta eatnamii


=== Guoddá go muohta ===
čalgat duolmmastit muohttaga čađa


=== Bajildus ===
Go lea sáhka muohttaga bajildusas de láve erenoamážit boahtit ovdan makkár siivu lea. Buoremus johtin lea cuoŋun. Giđđat láve cuoŋu iđđes árrat ja go beaivváš ligge beaivet ge dipmá muohta ja šaddá váttis johtit. 

jođádat go omd. sabehat johtet bures
cuoŋu garra bajildus


=== Guoskameahttun muohtagiera ja luottat ===
Olu muohtasánit gullet ovddemustá bivdui. Go lea vahca de sáhttá earuhit varas ja orron luottaid, go lea bivddus. 

vahca varas muohta
oppas gassa muohta gokko ii oktage leat vázzán
áinnádat go lea muohttán hui unnán nu ahte álki guorrat ealli


=== Muohta muoraid dahje diŋggaid alde ===
seallat váldit eret muohttaga omd. biillas
goahpálat go muohta darvána viessoseaidnái


=== Suddan ja jávkan ===
suddot šaddat bisánit čuoiggadettiin go muohta bievlá
seaktit muohttaga suddadit muohttaga juhkančáhcin


=== Muohta geasset ===
jassa muohta váris geasset


=== Guohtun ===
Vai bohccot besset guohtut gitta eatnama rádjai, de ferte leat oppas. Go lea čiegar de ii beasa nu álkit bodnái. 

suovdnji gokko oaidná ahte bohccot leat guhton dálvet
oppas gassa guoskameahttun muohta
čiegar gokko bohccot leat guhton ja muohta lea garas


=== Muohttaga hápmi ===
cuokca muohtašaldi
čahki muohtačoaltu


== Geahča maid ==
300 x Muohta