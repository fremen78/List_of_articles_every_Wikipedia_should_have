I bateri i xe organismi picenini unisełułari, procarioti, (na volta ciamai anca schizomiceti) de dimension de sòłito del'órdene de póchi micròmetri, ma łe pol desferensiarse anca da 0,2 µm, a ocio, dei micoplasmi fin a 30 µm de qualche spirocheta.
Drio el sistema tasònomego proposto da Robert Whittaker inte el 1969, insieme a quee ciamade "àłeghe azure" o "cianoficee" (ancuo ciamade in maniera più sceta cianobateri) łe costituise el regno de łe monere.
La più resente clasifegasion (1990) proposta da Carl Woese ła vol tre domini: Bacteria, Archaea e Eukarya (chel contien tuti i eucarioti, monosełułari e plurisełułari).


== Sudivixion e clasifegasion ==
I procarioti i se destingue in dó grupi prinsipałi:

archeobateri, i vive de frecuente in situasion de tenperadura e pH davèro inospitałe, ma i ga caraterìsteghe (de nutrision, riprodusion, strutura) sìmiłi ai eucarioti
eubateri, i contien ła magior parte dei altri bateri; qualche grupo inportante: i micoplasmi, łe rickettsie, i attinomiceti, łe spirochete, i pseudomonadi, e i azotofisadori.
Fra de łóri i se destingue par forma i:

Bastonsełi: a bastonsin; i se divide in Clostridi (anaerobi) e Basiłi (anaerobi e/o aerobi)
Cochi: a sfera; se i se dispon a copia i vien ciamai diplocochi, a cadéna i se ciama streptocochi, a graspo i se ciama stafilocochi, a forma de cubo i se ciama sarcine
Vibrioni: a vìrgoła
Spiriłi: a spiral
Spirochete: co parece curve
N'altra inportante sudivixion ła xe quea che mete conpagni quei bateri che i crese bén a serte tenperadure. Ghe xe tre clase:

bateri criòfiłi o psicròfiłi (che i ama el frédo)
bateri mexòfiłi (lett. che i ama el mexo, donca i sta ben a tenperadure medie)
bateri termòfiłi (che i ama el caldo)
N'ùltema clasifegasion ła se baxa su ła so rełasion verso n'altro organismo:

Batteri comensałi (simbionti), bateri che i xe prexenti de sòłito su ła superfisie de un serto tesùo, sénsa cauxar małatia e/o i pol svolxer funsion che łe pol eser ùtiłi al'òrgano steso.
Batteri patògeni, bateri che co i ghe xe, ghe xe anca na patołogia e infesion.
Patogeni facoltativi, i no xe sénpre cauxa de małatia, el sta inte ła persona e inte ła so quantità.
Patogeni obligai, ogni volta i xe cauxa de małani.

		
			
			
		
		
			
			
		
		
			
			
		
		
			
			
		
		
			
			
		

 Wikimedia Commons el detien imàjini o altri file so Bateri
 Wikispecies el detien informasion so Bateri
  el detien schemi gràfeghi so