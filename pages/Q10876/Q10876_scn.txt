Nu batteriu è na forma elimintari di vita di tipu monucellulari. Di sòlitu misuranu quarchi micrometru. Li pruprietà di nu batteriu pònnu essiri quarchi vota assai diversi di chiddi di formi biologgichi cchiù elabburati comu li vertibbrati o li chianti. Nu batteriu pò vìviri a timpiraturi estremi ca fussiru murtali pi àutri formi di vita e grazzi a nu ciclu di riproduzzioni assai viloci, pò mutari n picca tempu assumennu pruprietà di risistenza assai difficili di dibbillari, pi esempiu quannu nu batteriu è ritinutu rispunsabbili di la diffusioni di na maladdìa cuntaggiusa.