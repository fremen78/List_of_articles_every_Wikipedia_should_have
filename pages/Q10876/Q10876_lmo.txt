I bater i è una tipolojia de cellule biolojege. I fa part del grand domine dei microrganism procarioteg. De solet i è long poc micrometer, e i pœl hver-g tante forme diferente, qe le va de le sfere a le pertege a le spirai. I bater i è staits intra le prime forme de vita qe i è comparide in sœ la terra, i g'è anc'mò ind squase tœts i lœg. Vergun bater i viv in relazion simbiotege o parasitege cond piante o anemai. I plœ tants bater i è gnanc'mò staits caraterezads, e doma la metaa dei phyla batereg i g'ha specie qe se pœl far vegner sœ ind laboratore. El stude dei bater l'è ciamad bateriolojia, e l'è part de la microbiolojia.