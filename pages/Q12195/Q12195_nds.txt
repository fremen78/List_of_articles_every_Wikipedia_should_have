Poliomyelitis (van ooldgreeksch  πολιός  un μυελός myelós) oder Poliomyelitis acuta, kort Polio, plattdüütsch ook Kinnerlaamheid oder Kinnerlaamde is ene Infektschoonskrankheid, de Polioviren to’n groten Deel in’n de Kinnertied veroorsaakt. Se gript Neuronen an, de Muskeln in dat Liv stüürt un sorgt för verlaamt meest de Liddmaten up Duur. De Krankheid kann ook de Atenmuskeln befallen, wat den Dood bringen kann. De Krankheid brochte so ook de Isern Lungen, de eerste Atengeevmaschine. Ook noch Jaten na de Infektschoon kann de Krankheid wedder komen.
Dat  Virus breed sik meest över Urin oder Schiet uut, man ook Infektschonen över Drüppens könnt passeren. De Krankheid överdregt sik alleen in’n Minschen (un een paar Apenaarden) un kann sik bloot van den enen up den Minschen uutbreden.
Sinds den 1950er Jaren givt dat Impstoffe gegen Polio. De Antaal Infektschonen gaat sinds denn stark trügge. Grote Sundheidsorganisatschonen, sunnerlik de WHO, arbeed sied Jaren de Poliomyeltis heel to betwingen. Man dat givt ook Trüggsläge: So verbreed sik Polio (Stand Anfang 2020) in Afghanistan un Pakistan. In de Ukraine steken sik2015 twee Kinder an, ofschoonst Europa al 2002 för heel frei van Polio gull. Den September 2022 reep US-Bundsstaat New York den Noodstand uut, nadem dat se dat Virus in’n Afwater binnen veer Bezirken un ook in New York City nadem das Virus im Abwasser von vier Bezirken sowie in New York City nawiesen können.
Nademdat in Afrika veer jare nene niegen Fall van Wild-Poliomyelitis upkomen was, het de WHO Afrika den 25. August 2020 för „Wild-Polio-frie“ verklöört. Man Polioviren uut leven Impstoffen (cVDPVs) sind noch in’n Ümloop, ene Folge bi nich immuniseert oder nich good noch immuniseert Populatschonen un slechte Hygiene. So is sik de WHo vermoden, dat’t een hoog Risiko givt, dat sik cVDPVs in Zentraalafrika un in’n Hoorn van Afrika uutbreed. Meer as den Dutzen Länner in Afrika fecht ook vandage noch tegen de Krankheed, daar mang sind Angola, Kongo, Nigeria un Sambia.


== Literatuur ==
Deutsche Gesellschaft für Pädiatrische Infektiologie e. V. (DGPI) (Ruutgever): Handbuch Infektionen bei Kindern und Jugendlichen. 4. Uplage. Futuramed, München 2003, ISBN 3-923599-90-0.
Fabian Feil, Adolf Windorfer, Sabine Diedrich, Eckhard Schreier: Von der Prävention bis zur Ausrottung. WHO-Projekt der Polioeradikation und ihre Überwachung als gesundheitspolitische Herausforderung an die Medizin in Deutschland. In: Deutsches Ärzteblatt. Band 97(40), 2000, ISSN 0012-1207, S. A2598–A2599. 
Adolf Windorfer, Fabian Feil: Der Kampf gegen Poliomyelitis – Ausrottung einer Zivilisationsseuche. In: Bundesgesundheitsblatt. Band 43, 2000, S. 2–6, doi:10.1007/s001030050002. 
David M. Oshinsky: Polio: An American Story. Oxford University Press, USA 2005, ISBN 0-19-530714-3. 
Axel Karenberg: Kinderlähmung. In: Werner E. Gerabek, Bernhard D. Haage, Gundolf Keil, Wolfgang Wegner (Ruutgever): Enzyklopädie Medizingeschichte. De Gruyter, Berlin / New York 2005, ISBN 3-11-015714-4, S. 750.
Herwig Kollaritsch, Maria Paulke-Korinek: DFP-Literaturstudium – Poliomyelitis. (PDF) Afropen an’n 5. Januar 2020. 
Karl Wurm, A. M. Walter: Infektionskrankheiten. In: Ludwig Heilmeyer (Ruutgever): Lehrbuch der Inneren Medizin. Springer-Verlag, Berlin/Göttingen/Heidelberg 1955; 2. Uplage ook daar 1961, S. 9–223, hier: S. 184–191.


== Nettverwiese ==

Global Polio Eradication Initiative
The number of reported paralytic polio cases. In: Our World in Data. Afropen an’n 7. Januar 2020. 
Lars Fischer: Warum Polio wieder auflebt. In: Spektrum.de, 20. Oktober 2022.


== Einzelnachweise ==