Ehram, (yunanca πυραμίς), yan tarafları musaviy bir noqtada kesilgen töpeleri ile qaburğalı üçköşelik şeklinde olğan, adette doğru endeseviy ehram şeklinde bir yapı.  Temel üçköşeli, dörtköşeli ya da er angi sayıda töpeli çoqköşelik şeklinde  ola bile, lâkin dörtköşeli temel eñ tarqalğan sayılır. Ehramlar sıq ideal endeseviy ehramlar sayılmay, kesilgen ehram şeklinde ya da ayrı sofa basamaqları şeklinde qurulıp, büyüklikleri köterilgeninen eksile.
Tolu bir ehramda kütle merkezi bayağı aşağıda buluna, inşanıñ yuqarı qısımları da keñcerek ve dayanıqlı aşağı qatlarında yatqanı, qurucılıq aqqında yeterli bilgileri olmağan qadimiy medeniyetlerge turğun muazzam yapılar tiklemek imkânını bere edi. 
Biñlerce yıl devamında Yerdeki eñ büyük suniy yapılar tamam ehramlar edi, hususan Dahshur nekropoliniñ ilk ehramları, Giza ehramları (Dünyanıñ yedi mücizesinden bugünki künümizge tek biri saqlanıp kelgen, şu cümleden 136 m yüksekliginde olğan dünyanıñ eñ yüksek Cheops Ehramı, 4,45 ml m³ kölemine köre dünyanıñ eñ büyügi Büyük Cholula Ehramı), ​​Teotiuakan ehramları, eñ yükseklerinden - 75 m yüksekligindeki Küneş Ehramı.