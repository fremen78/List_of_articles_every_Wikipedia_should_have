Milli (in andre Gengdn sogd ma aa: Mülli, Müch oda a oafach nua: Mil, dt.: Milch) nennd ma des weiße Zeig, wos aus'm Eita vo de Kia aussakimmd. Milli wead gmoikn, heitzdog nimma vo da Hond, sondan mid da Meichmaschiin.


== Milliwirtschoft ==
D Milliwiatschoft is a wichtiga Stondfuaß vo de Bauan im boarischn Raum. In de Beag hod's mid da Oimwiatschoft a zentroie Bedeitung fia d'Landschoft.


== Milliprodukte ==
De meistn Leit tringan d'Milli zan Kafää oda in da Fruah in'd Koanfleiks. Ma ko owa aa an Haffa ondre Sachan aus Milli mocha:

An Budan
A Budamilli
A Gschdeglde
An Jokuat
An Kaas
An Kefir
A Juchdn (Molke)
An Rahm
An Tschottn
De Milliprodukte wean gressdnteis in da Moikarei oda da Kaasarei heagstejd. Monche Bauan dean owa aa sejba Buddan oda Kaasn.


== Friahra und heitzdog ==
Friahra is ma no oft jedn Dog mid da Millebitschn zan Baua gonga und hod duat a frisch gmoichane Muich griagd. In da Eiropäischn Union is des owa seit 1984 weng da Gsetzgebung nimma so oafoch, wei de Bauan bloß no a gloans bissl Muich sejba vakaffa deafn. Insgsomt is de Gschicht mid da Muichwiatschoft scho recht vazwickd, ma brauchd ois Muichbaua zan Beispui aa a Muichkontingent.