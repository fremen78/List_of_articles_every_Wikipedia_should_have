Leechi (alijunaiki: Leche) Soo'omüin sünülia, na'ya wayuu eekai süchuntüin süka pütchikalüirua: süchira kaa'ula, süchira anneerü otta müsia süchira paa'a.
Süsüin wayuu tü leechika weinshii watta'amaalü, wayuu eekai epijain mürülü. Naa wayuukana atamaasüirua wattachon, naa arüleejüliikana na'liichajüin süchira tü namulüinkalüirüwa'a, maa aka sa'in kaa'ula, anneerü, otta paa'a.  Jemetüsü ma'in tü leechika süpoolujunapa'a, otta saainjünapa'a sünain keesüin shia.
Jouutsu woumainpa'a tü leechika, aka jamüin, kojutüin namüin wayuu, tü narüleejüinka. Emirashii weinshii naa tepichikana sutuma leechi. Süka tü süchiraka paa'a aainjünüsü keesü, a'yajaaushi, otta müsia supushuwa'a eküülü eekai ka'akain süchiraka paa'a.