Bronnviles a askor leth rag boosa aga babanes. Leth a gomprehend lower a vethynnow gwiw dhe enevales  na yll goi boos kales. 
Leth pub eghen yw arbennik ha gwiw dh'aga edhommow. Rag ensampel leth benen a gomprehend meur a laktos, eghen a sugra, byttegyns nyns eus kemmys sugra mes meur a brotin yn leth bugh. Leth bugh a gomprehend blonek leth (3.5%), soledow leth (8.5%) ha dowr (88%). An chif protin yw casein. Pennfenten rych a galciom yw leth hag yw da rag eskern ha dens. 
Tus a wra devnydh a leth nebes enevales, dre vras leth bugh, gaver, margh, davas ha bual dowr rag gul dehen, menyn, keus, yogort ha dehen rew. Mar nag yw leth synsys yn yeynell, ev a treyl trenk wosa neb termyn. An argerdh a wra hemma yw gwyth, gwrys gans bakteria trenken laktik ow treylya sugra leth dhe drenken laktik. Usys yw gwyth rag gul askorrasow lethek. Yn fenowgh, pasterys yw leth kyns tus dhe'y eva.