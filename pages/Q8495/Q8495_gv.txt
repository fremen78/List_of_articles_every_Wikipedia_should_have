She ushlagh bane as troar veih fairaigyn keeaghagh ny sheeintee eh bainney. She bun-arrane y veaghey da sheeintee aegey roish my t'ad jargal sorçhyn elley jeh'n vee y lheie. Ta'n leah-vluightys cummal bainney nooys as eh gymmyrkey noi-chorpeenyn ny mayrey gys y lhiannoo as t'eh cur streean er jargaght ram sorçhyn dy ghorlaghyn 'sy lhiannoo.
Myr troar eirinagh, ta bainney tayrnit magh ass sheeintee as ymmydit myr sorçh bee da deiney. 'Sy vlein 2011 ren gowaltyssyn bainney er feie yn dowan troarey mysh 730 millioon thunnaghyn dy vainney. She yn Injey y troareyr as y ceaueyder smoo jeh'n vainney, agh cha nel y bainney 'syn Injey goll er ymphurtal ny assphurtal. T'ad y Teelynn Noa, yn Unnaneys Oarpagh, yn Austrail as ny Steatyn Unnaneysit ny h-assphurteyderyn smoo as t'ad y Roosh as y Çheen ny h-ymphurteyderyn smoo.