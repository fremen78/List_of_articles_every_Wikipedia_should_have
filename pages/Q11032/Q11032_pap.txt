Un korant ta un publikashon, mas tantu riba papel, ku ta aparesé periódikamente i kual ta kontene notisia.
Un korant moderno tin tres funshon básiko:

un korant mester ofrese su lesadónan informashon ophetivo tokante susesonan ront mundu. Esaki ta regarda susesonan di aktualidat (notisia) òf informashon ku ta konekta ku e susesonan di aktualidat.
un korant ta pone den un konteksto e suseso i desaroyonan i ta duna interpretashon i komentario al respekto.
finalmente, empresa, organisashon i individuonan por pone anunsio den korant.
Naturalmente, e funshonnan aki no ta presente den tur korant den forma igual i hasta kon nan ta relashona ku otro ta evolua den kurso di tempu. Ademas tur korant tin algun funshon ouksiliar, manera ofresé entretenimento na e lesadónan.
Por distingui diferente tipo di korant: 

segun frekuensia di publikashon: diario (tur dia, eksepto djadumingu i tin biaha djasabra) - semanal (un of dos biaha pa siman)
segun ora di publikashon: matutino (mainta) - vespertino (atardi)
segun kontenido: korant general - korant spesialisá (por ehempel solamente notisia deportivo)


== Karibe Hulandes ==
Asina leu ku ta konosí e promé korant di Karibe Hulandes tabata St. Eustatius Gazette, ku a wòrdu publiká na ingles i hulandes entre 1790 i 1793 na Sint Eustatius.