Gazieta aba laikraštis īr spauduos leidėnė tėps.
Seniau gazietas be skaitīma tonkē liuob nauduotė kāp tapetus, kepont žovi cėbolīnē, šloustont šėkna šėkėninkė ė kėtor.
Lietovuo ė Žemaitėjuo pėrmuosės puopīrėnės gazietas pasėruodė XVII o. ė XVIII o. sandūruo. XXI o. atsėrada tēpuogė alektruonėnē leidėnē, gazietas. Anū tarpė populēros kuožna dėina atnaujėnams Delfi.lt.
Gazieta protuotėpā atsėrada da Senuobės Ruomuo pri Jolėjė Cezariaus - tinās leida vīriausnībės pranešėmu bioletenius Acta Diurna. Svieta gazietu asocijacėjė pėrma gazieta skaita Johana Karoliusa Relation aller Fürnemmen und gedenckwürdigen Historien, katros ėšleists bova 1605 m.


== Pavīzdē ==
Samogitia, alektruonėnė gazieta žemaitėškā
1991-1993 m. Palonguo ējosė žemaitėška mienesėnė gazieta A mon sakā?
„Žemaitijos Parlamentas“, lietovėškā aple Žemaitėjė leista puolitėka ė aktīvėsta Jūstėna Borbuos gazieta.
Būdas žemaičių, Mažeikiu rajuona gazieta.
1991 metās Genrėka Godavėčė dzūkėškā leista gazieta „Šalcinis“.
Verdens Gang, vėina populēriausiu Nuorvegėjės gazietu.
Hallingdølen, da vėina gazieta Nuorvegėjuo.
Saloje, Airėjės lietoviu ė žemaitiu gazieta.