Vino esas alkohola drinkajo obtenita per fermentaco di suko di vit-bero (vitis vinifera) o di altra frukti. Pro la naturala kemiala equilibro vit-beri fermentacas sen l' adjuntajo di sukri, acidi, enzimi, aquo o altra nutrivi. Hefo konvertas la sukro en la vit-beri a etanolo e Karbobioxo. Diferanta varietati di vit-beri e di hefo produktas diferanta stili di vino.
Vino produktabas dum mil-yari. La maxim frua traci di vino trovesis en Gruzia, nome vinkruchi kom kemiale atestita restaji di vino.

La transformeso di vit-bero en vino nominesas vinifo. La studio di vini esas vino-tekniko.


== Historio ed origino ==
Vino existas de adminime ok mil-yari, demonstrite per vin-restaji ek Imiri en sud-estala Gruzia.
Antiqua Romani konsumis vino kun spici e mem alonge nam mar-aquo.
Dum la 19ma yarcento vino konsideresis energiva drinkajo, exemple, falchanto drinkas ulo 6 til 8 litri per dio ! Vinecho esas parto di pago, dum epoko kande aquo ne esas ul-tempe vere drinkebla.


== Vino-konstituciono ==
Vino esas precipue solvuro di alkoholo en aquo, kontenanta anke multa kemiala kompozanti aerebla o ne, en solvo o en suspendo. La proporciono en alkoholo esas ordinare kompreso inter 9 e 15% per proporciono en aquo cirkum 85 %.
L'alkoholo konsistas precipue ek etanolo, ma anke trovesas glikolo, sorbitolo, butileneglikolo ...
Vino komprenas anke:

du sukri, glikoso e fruktozo. Lia dozigo varias de 1 til 2 g/L en sika vini mem 50 til 60 g/L en dolca vini pro alkohola fementaco esis nekompleta.
du acidi: maliqua, citrato, tartriqua, acetiqua, laktala, suciniqua.
du kompozanti fenolika: tanivi, antociani.


== Extera ligili ==
Taste of red wines - Angla Franca
Wine storage - Angla Franca
Wine vintages, vintage charts - Angla Franca


== Referi ==