Ech vin ch’est un buvache alcoleus qu’os foait avuc d’ech roaisin. Ech vin ch’est un buvache fort populoaire edpis longtans dins byin d’ches régions d’ech monne, notanmint in Franche douqu’os in produit edpis ch’tans à ches Romains. 
In Picardie, ches timpératures ales èn permèt’tte mie d’produire d’ech vin, ch’buvache ech pus populoaire cha n’est don mie ch’vin moais l’biére. Moais dins d’eutes rédgions ed Franche, ch’vin ch’est ch’buvache ech pus populoaire, conme in Bourgongne, in Campangne, in Alsace, dins ches téritoéres d’ech Chinte pi d’ech Vau-d’Loére (el Tourangne, echl’Anjou, ech Poétou, el Maïenne pi l’Sarte), moais seurtout dins tout ch’sud à ch’poaiyis (echl’Aquitangne pi toute el régions d’Bordieus, toutes ches tères d’ech Limousin, d’echl’Auvergne, pi insuite ech Linguedoc, el Gascongne, ches poaiyis d’Alpes, ech Roussillon).
Il y o pusiurs tipes ed vins :

rouche vin
blanc vin
rosè vin obin « rosé »
gris vin


== Ches tipes ed vin ==
Os connoét pusiurs grands tipes ed vin :

Ech rouche vin, qui doét s’couleur à chole à ch’rouche roaisin. Os truve ech rouche vin dins granmint d’tipes ed vins qu’os rconnoét por leu « chépage », ch’est-à-savoér ech tipe ed plant d'vingne avuc quoé qu’in l’foait :
ech noért pinot
ech gamay
ech franc cabernet
ech cabernet-sauvignon
Ech blanc vin, qu’os foait avuc ech blanc roaisin.
Ech vin rosè qu’os foait in Prouvinche.


== El sinbolike à ch’vin ==
Dins chl’Antitchitè, os connéçoét djo ch'vin, il étoét ch’sinbole d’echl’abondanche, pi don d’echl’ernaiçanche pi d’echl’inmortèltè. Ch’est itou ch’buvache ed ches jus, il est don sinbole d’el jouvinche éternèle. Ech vin, per ès couleur, il évoke itou ch’sang, dins ch’crétiennime, Jésus-Crisse i donne d’ech vin à ses dischipes pi i dit qu’ch’est sin sang, os rtruve adon l’sinbolike d’el vie éternèle.