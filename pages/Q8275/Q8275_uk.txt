Любо́в Володи́мирівна Скрипчи́нська (17 (30) вересня 1912(19120930) — ?) — вчена в галузі сільськогосподарської меліорації, доктор сільськогосподарських наук (з 1961), професор (з 1965), заслужений діяч науки УРСР (з 1967).


== Життєпис ==
Народилася у Краснодарі. У 1936 закінчила Новочеркаський інженерно-меліоративний інститут (Ростовська область) і до 1965 працювала у ньому. З 1965 — професор кафедри сільськогосподарської меліорації Українського інституту інженерів водного господарства в м. Рівному. З 1980 — науковий консультант Центрального науково-дослідного інституту комплексного використання водних резервів (Кишинів).


== Наукова діяльність ==
Праці присвячені питанням освоєння заплавних земель, рижосіяння в заплавах річок тощо.


== Література ==
Енциклопедія українознавства : Словникова частина : [в 11 т.] / Наукове товариство імені Шевченка ; гол. ред. проф., д-р Володимир Кубійович. — Париж — Нью-Йорк : Молоде життя, 1955—1995. — ISBN 5-7707-4049-3.
Український радянський енциклопедичний словник : [у 3 т.] / гол. ред. М. П. Бажан. — 1-ше вид. — К. : Голов. ред. УРЕ АН УРСР, 1968. — Т. 3 : Плюс — Ь. — 856 с.
Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. — 2-ге вид. — К. : Головна редакція УРЕ, 1974–1985.