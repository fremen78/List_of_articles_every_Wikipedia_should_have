La Iliade e je - insiemi cu la Odissee - un poeme epic assegnât a Omêr. Si compon di vincjecuatri libris o cjants. In totâl a son 15.693 esametris. Opare ciclopiche e complesse, al è une des fondis de leterature greghe e in gjenerâl de leterature ocidentâl e mondiâl. E conte lis vicendis di un curt episodi de storie de vuere di Troie, chel de ire dal eroi Achil, intal ultin dai dîs agns di vuere. 
Dopo nûf agns di assedi Agamenon, gjenerâl de armade achee e fradi di Menelau, si refude di tornâ a Crise, sacerdot di Apol, sô fie Criseide, che lui al à otignût come prede di vuere. Il Diu al punìs cuntune pestilence il cjamp dai Grêcs e Agamenon, frontât cun viamence di Achil inte assemblee dai vuerîrs, al è costret a tornâ Criseide. Par compensâsi di cheste pierdite al gjave a Achil la sô sclave Briseide. Achil disdegnât, calcolant di vê vût une ofese imperdonabile, al decît di no combati plui de bande dai Grêcs, che cussì a vegnin batûts cun durece dai Troians. Patrocli alore al decît di lâ in cjamp cu lis tu armis di Achil, par fâ crodi che chel al sedi tornât a lotâ, ma al ven copât di Aitor, che i gjave lis armis divinis. Achil, dopo di vê vût armis gnovis di Efest, al torne a combati par svindicâ la muart dal so amì; infin al è il duel cun Aitor che al reste copât e Achil. Priam, re dai Troians e pari di Etor, al rive intal cjamp dai Grêcs a domandâ la restituzion dal cuarp, e infin al rive a comovi Achil. Il poeme si siere cui funerâi di Patrocli e di Aitor.
Pai siei tignûts vuerîrs la Iliade e je calcolade plui arcaiche de Odissee, e je il poeme dal eroi che combatint e murint in bataie al concuiste la imortalitât de glorie, biel che inte Odissee cheste glorie e je concuistade dal om in graciis de sô inteligjence, de sô pazience e de sô brame di cognossince.


== Viôt ancje ==
Vuere di Troie