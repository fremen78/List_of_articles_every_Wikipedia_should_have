Louis XIV (Prancis: Louis-Dieudonné; lair  5 Sèptèmber 1638 – pati  1 Sèptèmber 1715 ing umur 76 taun) iku raja Prancis lan Navarre kang dinobataké tangal 14 Mèi 1643 sajeroning umur limang taun. Dhèwèké lagi wiwit kawasa penuh kawit sédané mantri mligi (Prancis: Premier Ministre), Jules Cardinal Mazarin nalika taun 1661. Louis XIV dijuluki uga minangka Raja Srengéngé (Prancis: Le Roi Soleil) utawa Louis kang Agung (Prancis: Louis le Grand, utawa Le Grand Monarque). Dhèwèké mréntah Prancis suwéné 72 taun, mangsa kakuwasan paling suwé monarki ing Prancis lan Éropa.
Louis XIV ngundhakaké kakuwasan Prancis ing Éropa lumantar telung paprangan gedhé: Perang Prancis-Walanda (Inggris: Franco-Dutch War), Perang Aliansi Gedhé (Inggris: War of the Grand Alliance), lan Perang Suksèsi Spanyol (Inggris: War of the Spanish Succession) antara taun 1701 - 1714. Louis XIV kasil matrapaké absolutisme lan nagara kapusat. Ungkapan "L'État, c'est moi" ("Negara iku aku") asring dianggep asalé saka dhèwèké, sanajan ahli sajarah duwé pendhapat iki ora trep lan kamungkinan gedhé disebaraké déning lawan pulitiké minangka pawujudan stereotipe absolutisme kang dianut dhèwèké. Sawijining panulis Prancis, Louis de Rouvroy, malah ngaku yèn dhèwèké krungu Louis XIV ujar mangkéné sadurungé patiné: "Je m'en vais, mais l'État demeurera toujours" ("aku bakal lunga, nanging nagara bakal tetep ana").


== Pranala njaba ==
Acton, J. E. E., 1st Baron. (1906). Lectures on Modern History. London: Macmillan and Co. Archived 2007-02-10 at the Wayback Machine.
Goyau, G. (1910). "Louis XIV". The Catholic Encyclopedia. (Volume IX). New York: Robert Appleton Company.
Cambridge Modern History vol 5 The Age of Louis XIV (1908) Archived 2011-09-12 at the Wayback Machine.

Cithakan:Pratélan kang Agung

Cithakan:Pulitikus-stub