Louis XIV (saro Perancis: Louis-Dieudonné, sorang  5 September 1638 – maninggal  1 September 1715 i umur 76 taon) ima raja Perancis dot Navarre na inobatkan i 14 Mei 1643 i umur lima taon. Ia baru muloi markuaso pol sian wafatna menteri utamonia (Perancis: Premier Ministre) Jules Cardinal Mazarin i taon 1661. Louis XIV igorar juo manjadi Raja Mataniari (Perancis: Le Roi Soleil) sanga Louis na Godang (Perancis: Louis le Grand sanga Le Grand Monarque). Ia mamarentah Perancis saonok 72 taon maso kskuasoan taronok monarki i Perancis dot Eropa.
Louis XIV paginjang kakuasoan Perancis i Eropa lewat tolu paporangan godang: Porang Perancis-Bolanda (saro Inggris: 'Franco-Dutch War'), Porang Aliansi Godang (Inggeris: War of the Grand Alliance) dot Porang Suksesi Spanyol (Inggris: War of the Spanish Succession) antara 1701 - 1714. Louis XIV marhasil mambaen absolutisme dot negara tarpusat. Ungkapan "L'État c'est moi" ("Negara ima au") dodas ianggap marasal tingon ibana bope ahli sejarah marpandapot hal on inda pas dot kamungkinan godang iombuskon ni laon politiknia manjadi perwujudan stereotipe absolutisme na ia anut. Sada panulis Perancis, Louis de Rouvroy sampe mangaku molo ia mambege Louis XIV mandokon dompak so matenia: "Je m'en vais, mais l'État demeurera toujours" ("au nangkan kehe, tai negara on nangkan totop adong").


== Pranala ruar ==
(Inggris) Acton, J. E. E., 1st Baron. (1906). Lectures on Modern History. London: Macmillan and Co.
(Inggris) Goyau, G. (1910). "Louis XIV". The Catholic Encyclopedia. (Volume IX). New York: Robert Appleton Company.
(Inggris) Cambridge Modern History vol 5 The Age of Louis XIV (1908)