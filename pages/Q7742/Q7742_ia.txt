Ludovico XIV de Francia (in francese Louis XIV, 5 septembre 1638 â€“ 1 septembre 1715), cognoscite anque como Ludovico le Grande (Louis le Grand) o le Rege Sol (le Roi Soleil), esseva le rege de Francia ab 1643 usque su morte. Su regno de 72 annos esseva uno del plus longe de un monarcha europee, e le plus longe de un monarcha francese.
Ludovico comenciava su regula personal post le morte de su ministro principal, Cardinal Mazarino, in 1661. Un adherente del monarchia absolute e del derecto divin del reges, su regula deveniva le apogeo del potentia del monarchia francese. Ille continuava le reformas de su predecessores pro centralisar le stato francese e abolir le final residuos del feudalismo. Ille habeva vidite le rebelliones Fronda de alcun nobiles durante su infantia e ille voleva obstar agitation similar. Ille invitava le nobiles a habitar in su palatia novem prodige in Versailles. Per isto, ille succedeva al pacification del nobilitate e deveniva famose per su ricchessa e extravagantia. Ille cognosceva multes del figuras politic, militar e cultural del epocha. In 1485, ille revocava le tolerantia del huguenotes (protestantos francese). Ille persequeva le protestantos con le violentia e destrueva supertoto lor communitate.
Durante su regno, Francia esseva le pais plus potente in Europa. Su politica extere aggressive se concentrava in guerras e le preparation pro guerras. Il habeva tres guerras principal: le Guerra Franco-Nederlandese, le Guerra del Liga de Augsburg, e le Guerra del Succession Espaniol. Il habeva etiam le Guerra de Devolution e le Guerra del Reuniones. Ben que ille non accompliva toto su scopos e alianava le majoritate de su alliatos, Francia ganiava terra al nord e al est. Francia etiam fundava colonias al estraniero.


== Linguas fonte ==