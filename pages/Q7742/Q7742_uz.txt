Lyudovik XIV (fransuzcha: Louis Dieudonné (talaffuzi: Lui-Dyodonne); 5-sentyabr 1638-yil — 1-sentyabr 1715-yil) 14-may 1643-yildan to oʻlimiga qadar, yaʼni 1715-yilgach Fransiya qiroli boʻlgan. U taxtda 72 yil-u 110 kun mobaynida oʻtirgan hamda insoniyat tarixida eng uzoq taxtda oʻtirgan monarxga aylangan. Burbonlar sulolasidan. Uning davrida Fransiyada mutlaq hokimiyat oʻzining eng yuqori choʻqqisiga chiqqan. Rivoyatlarga koʻra, „Davlat — bu men“ degan ibora Lyudovik XIV ga tegishli. Fransiya hududini kengaytirish maqsadida olib borgan toʻxtovsiz urushlar, qirol saroyining katta harajatlari, soliqlarning oshishi, diniy taʼqiblar xalq qoʻzgʻolonlariga sabab boʻlgan. Bu esa Burbonlar sulolasini inqirozini yaqinlashtirgan. Mutlaq monarxiya davrida Fransiyada hali ham sanoat Angliyadan orqada qolayotgan edi.


== Manbalar ==