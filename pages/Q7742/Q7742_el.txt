Ο Δημήτρης Μιχαλόπουλος, γεννημένος την 1η Μαΐου 1952, στην Αθήνα, είναι Έλληνας ιστορικός και πρώην πανεπιστημιακός.


== Βιογραφία ==
Γεννήθηκε στην Αθήνα  και φοίτησε στην Ιταλική Σχολή Αθηνών (1964-1970), και εν συνεχεία πραγματοποίησε σπουδές στη Φιλοσοφική Σχολή του ΕΚΠΑ (1970-1974), στην  École Pratique des Hautes Études (1974-1975) και, στην  École des Hautes Études en Sciences Sociales, όπου το 1978 αναγορεύθηκε αριστοβάθμιος Διδάκτωρ στην Κοινωνική και Οικονομική Ιστορία. Η διατριβή του εκδόθηκε το 1981 από τη Φιλοσοφική Σχολή του ΕΚΠΑ. (https://www.worldcat.org/title/vie-politique-en-grece-pendant-les-annees-1862-1869/oclc/9759421 ). Την περίοδο 1982-1994 δίδαξε Διπλωματική Ιστορία στη Νομική Σχολή του Αριστοτέλειου Πανεπιστήμιου Θεσσαλονίκης - αρχικώς ως λέκτωρ και στη συνέχεια ως επίκουρος καθηγητής. Κατά τη διάρκεια της θητείας του στο Πανεπιστήμιο Θεσσαλονίκης (1984) υπήρξε υπότροφος του Ιδρύματος Fulbright. Το 1991 υπήρξε επισκέπτης καθηγητής στη Διπλωματική Ακαδημία του Υπουργείου Εξωτερικών και δίδαξε Στρατιωτική Ιστορία στη Ναυτική Σχολή Πολέμου (1990-1997) και Ναυτική Ιστορία στη Σχολή Ναυτικών Δοκίμων (1994-1997). Κατά τα έτη 1990-2000 ήταν Διευθυντής του Μουσείου Βούρου-Ευταξία (της Πόλεως των Αθηνών). Το 1998 του ανατέθηκε, από τη Φιλεκπαιδευτική Εταιρεία, η συγγραφή της βιογραφίας του Απόστολου Αρσάκη, η οποία, το 2008, εκδόθηκε στα γαλλικά από τη Ρουμανική Ακαδημία. Τον Μάιο του 2017 υπήρξε επισκέπτης καθηγητής στο Πανεπιστήμιο του Βουκουρεστίου. Σήμερα συνεργάζεται με το Ινστιτούτο Ιστορίας Εμπορικής Ναυτιλίας, στον Πειραιά, και διδάσκει Βαλκανική Ιστορία καθώς και την Ιστορία του Ναυτικού των Αρχαίων Ελλήνων στο Λαϊκό Πανεπιστήμιο της Εταιρείας των Φίλων του Λαού. Επίσης, κατά τη δεκαετία του 1990 υπήρξε τακτικός αρθρογράφος της εφημερίδας Το Βήμα.
Το 1992 πήρε μέρος στο Παγκόσμιο Συνέδριο των Ηπειρωτικών και Βορειοηπειρωτικών Οργανώσεων που τότε συνήλθε στην Αθήνα και με εντολή του Μητροπολίτη Δρυινουπόλεως, Πωγωνιανής και Κονίτσης Σεβαστιανού συνέταξε σχέδιο του Καταστατικού Χάρτη της Αυτόνομης Βορείου Ηπείρου.


== Επιλεγμένη εργογραφία ==
Vie politique en Grèce pendant les années 1862-1869 (Φιλοσοφική Σχολή Πανεπιστημίου Αθηνών, Βιβλιοθήκη Σοφίας Ν. Σαριπόλου, 1981).
Ο Εθνικός Διχασμός. Η άλλη διάσταση, Αθήνα:  Τροχαλία, 1997, ISBN 960-7809-15-7
Attitudes parallèles. Éleuthérios Vénisélos et Take Ionescu dans la Grande Guerre ,Αθήνα : Institut de recherches sur Éleuthérios Vénisélos et son époque, 2008 (τρίτη έκδοση). ISBN 978-960-88457-9-4.
Χένρυ Α. Κίσσινγκερ, Ένας αποκατεστημένος κόσμος. Ο Μέττερνιχ, ο Κάσρλη και τα προβλήματα της ειρήνης, 1812-1822. Πρόλογος-μετάφραση-σχόλια-επιμέλεια: Δημήτρης Μιχαλόπουλος, Αθήνα: Παπαζήσης, 2003, ISBN 960-02-1675-4
Αρσάκης. Η σκέψη και η πολιτική του δράση,Αθήνα:  "Κάκτος", 2005. ISBN 960-382-617-0
Arsaki. La vie d’un homme d’État (Βουκουρέστι : Editura Academiei Române, 2008),  ISBN 978-973-27174-0-0.
O Eθνικός Διχασμός. Η άλλη διάσταση. Αθήνα:  Πελασγός, 2012. (Νέα έκδοση, εμπλουτισμένη),ISBN 978-960-522-303-8
Les Argonautes (Παρίσι : Dualpha, 2013),  ISBN 978-235-37425-1-6.
(Σε συνεργασία με τον θαλασσογράφο Αντώνη Μιλάνο, σε γλώσσες ελληνική και αγγλική:)Η εξέλιξη της Ελληνικής Εμπορικής Ναυτιλίας στο πέρασμα των αιώνων (Πειραιάς: Ινστιτούτο Ιστορίας Εμπορικής Ναυτιλίας, 2014), 978-618-80599-0-0.
La révolution grecque de 1862 et l’insurrection crétoise de 1866. Conséquences politiques et complications diplomatiques (Κωνσταντινούπολη : Les éditions Isis, 2016), ISBN 978-975-428-560-4.
Homer's Odyssey beyond the Myths (Institute of Hellenic Maritime History, 2016), ISBN 978-618-80599-3-1.
L’Odyssée d’Homère au-delà des mythes (Πειραιάς : Institut d’Histoire maritime hellène, 2016),  ISBN 978-618-80599-2-4.
Η Οδύσσεια του Ομήρου πέρα από τον μύθο (Πειραιάς: Ινστιτούτο Ιστορίας Εμπορικής Ναυτιλίας, Πειραιάς 2016), ΙSBN 978-618-80599-1-7
America, Russia and the Birth of Modern Greece (Academica Press:Oυάσιγκτον-Λονδίνο, 2020), ΙSBN 978-1-68053-942-4.
(Σε συνεργασία με τον καθηγητή του ΕΚΠΑ Δημήτρη Παυλόπουλο), Θεόδωρος Κολοκοτρώνης. Από τη μορφή του στην εικόνα της (Δήμος Οιχαλίας 2021), ISBN 978-618-85246-0-6
(Σε συνεργασία με τον θαλασσογράφο Αντώνη Μιλάνο), Ο Αγώνας στη θάλασσα. Καπετάνιοι, πλοία και ναυμάχοι της Ελληνικής Επανάστασης. Επιμελητήριο Ζακύνθου, 2022, ISBN 978-618-86010-0-0. (Δίγλωσση έκδοση)


== Παραπομπές ==


== Βιβλιογραφία ==
Erik Sjöberg, Battlefields of Memory. The Macedonian Conflict and Greek Historical Culture, Umeå University 2011(διδακτορική διατριβή), σελ. 201-203. ISBN 978-91-7459-329-7. Διαθέσιμο στο umu.diva-portal.org.


== Eξωτερικοί  σύνδεσμοι ==
Βιβλιοκρισία του: Δημήτρης Μιχαλόπουλος, Ο Εθνικός Διχασμός. Η άλλη διάσταση στο περιοδικό της Εταιρείας Μελέτης Νέου Ελληνισμού Μνήμων, τόμ. 20 (1998).
Revue des études Sud-Est européen, tome XLIV (nos 1-4), 2006. Bιβλιοπαρουσίαση από τον Mihai Sorin Radulescu (ανακτήθηκε στις 07-12-2020).
Διαβάζω, τεύχος 382 (Φεβρουάριος 1998), συνέντευξη (ανακτήθηκε στις 07-12-2020).
Τα Νέα, 22 Μαΐου 2000, συνέντευξή στη Δέσποινα Κουκλάκη  (ανακτήθηκε στις 07-12-2020).
Το Βήμα, 14 Οκτωβρίου 2009, εκδήλωση για την αποκατάσταση της μνήμης των Έξι τουφεκισμένων του 1922. 
Η Καθημερινή, 25 Μαρτίου 2006, συζήτηση με τον Κωστή Γιούργο σχετικά με την "ατζέντα" του Ελευθέριου Βενιζέλου (ανακτήθηκε στις 07-12-2020).
https://etftl.com/efldocs/UNIVERSITY/Presentations/D.MICHALOPOULOS-1.pdf (ανακτήθηκε στις 25-02-2021).
https://etftl.com/efldocs/UNIVERSITY/Presentations/D.MICHALOPOULOS-1.pdf (ανακτήθηκε στις 25-02-2021).