Miguel de Cervantes Saavedra (29 de septembre 1547 in Alcalá de Henares - 22 de april 1616 in Madrid), esseva un autor, dramaturgo, e poeta espaniol. Ille es considerate le plus importante persona del litteratura espaniol e es cognoscite in tote le mundo, specialmente pro su novella famose Le ingeniose hidalgo Don Quixote de La Mancha, que frequentemente esf considerate le prime novella moderne, in plus que esser un del plus amate obras del litteratura mundial. Pro iste effortios, ille ha le supernomine "principe del genios".


== Vita juvene ==
Miguel de Cervantes Saavedra nasceva in Alcalá de Henares in un familia modeste in 1547. Su patre Rodrigo esseva un barbero e chirurgo, qui poneva ossos, faceva sanguination, e adjutava a "necessitates medic minor." Su matre Leonor de Cortinas esseva le tertie filia de un nobile qui perdeva su fortuna e debeva vender su filia al matrimonio. Isto causava un matrimonio non felice e plure affaires de su patre. Le registros del corte monstra que su domo esseva multo povre, e que Rodrigo frequentemente esseva indebitate.
Pauc factos real es sapite re le vita juvene de Cervantes. Es sapite que ille esseva un pupo brusc con un natura multo idealistic. Isto es notate in su obras litterari, como El Trabajo de San Juan. Es sapite que ille passava multo de su infantia per mover de citate a citate con su familia. In iste tempore ille incontrava un servitora juvene, Josefina Cataline de Parez. Le duo rapidemente se inamorava e conspirava fugir insimul. Infortunatemente, le patre de Josefina discoperiva lor intriga e prohibiva que illa unquam videva Cervantes de nove.


== Vita adulte ==
Ille nunquam obteneva un education universitari. In 1569 ille viagiava a Italia ubi alcunes del elegias que ille scribeva esseva publicate. Ille anque se jungeva al regimento espaniol illac e ille esseva ferite in le Battalia de Lepanto (1571 contra le turcos), ille perdeva le uso de un mano como consequentia. Postea ille esseva appellate el manco de Lepanto (le stropiato de Lepanto). In 1575, durante su retorno a Espania, ille esseva captivate prisionero per piratas de Barbaria. Ille remaneva captivo in Algiers usque esser liberate in 1580 quando on pagava le recompensa pro ille.
Quando ille retornava a Espania, ille se maritava con Catalina de Salazar y Palacios in 1584 e publicava La Galatea un anno depost; ille travaliava como negotiante e como collector de taxas pro un tempore.
Cervantes comenciava scriber Don Quixote in 1597 durante su imprisionamento in Sevilla a causa de non poter pagar su debitas. In 1605 ille publicava Parte I de su obra major, previemente cognoscite con le titulo El Ingenioso Hidalgo Don Quijote de la Mancha (Le Ingeniose Cavallero Don Quixote del Mancha). Parte II non appareva usque 1615. Inter Parte I e Parte II de Don Quixote ille publicava Novelas Ejemplares, un collection de dece-duo historiettas. In 1615 ille anque publicava Ocho Comedias y Ocho Entremeses Nuevos Nunca Representias. Nonobstante su plus famose drama, La Numancia, non esseva editate usque le seculo XVIII.
Su novella Los Trabajos de Persiles y Sigismunda esseva publicate posthumemente un anno post su morte in 1616. Interessantemente, ille lo considerava su melior obra e superior a Don Quixote.
Su influentia esseva tanto in le stilo litterari francese e espaniol del epocha, que le lingua espaniol es appellate proverbialmente "le lingua de Cervantes" (la langue/la lengua de Cervantes).


== Publicationes ==
Pecias re le morte del regina (1569)
La Galatea (1585)
La Numancia (drama)
Los tratos de Argel (drama)
Don Quixote (Part 1) (1605)
Novelas Ejemplares (1613)
Viage del Parnaso (poema)
 Don Quixote (Part 2) (1615)
Persiles y Sigismunda (c.1615)


== Ligamines externe ==
Project Gutenberg: e-textos de Don Quixote


== References ==
Articulo de Miguel de Cervantes ex Encyclopedia Britannica