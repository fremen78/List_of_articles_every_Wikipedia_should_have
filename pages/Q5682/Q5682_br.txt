Miguel de Cervantes Saavedra (Alcalá de Henares d'an 29 a viz Gwengolo 1547 - Madrid d'ar 22 a viz Ebrel 1616) a oa ur skrivagner spagnol. 
Cervantes en doe ur vuhez arvarus. E 1569 e voe rediet da dec'hout kuit eus Spagn hag en em staliañ a reas e Roma kent emoustlañ er morlu spagnol. E 1571 e kemeras perzh en Emgann Lepanto, ma kollas ampartiz e zorn kleiz. E 1575 e voe tapet gant morlaeron eus Aljeria. E 1580 hepken e voe frankizet.
Goude e zistro da Vro-Spagn e krogas da skrivañ pezhioù-c'hoari met hep ober berzh. Labourat a reas evel teller met kondaonet e voe evit floderezh hag en toull-bac'h e tremenas meur a vloavezh. Eno, war a seblant, e krogas e oberenn bennañ El ingenioso hidalgo Don Quixote de la Mancha a voe embannet e zarn kentañ e 1608. An eil a voe embannet daou vloavezh diwezhatoc'h. Daoust ma touge al levr-se ar berzh a c'hoante dezhañ e kollas an arc'hant en doa gounezet ha paour e varvas e Madrid e 1616.


== Liammoù diavaez ==
(fr) Don Quichotte
(en) Don Quixote, Miguel de Cervantes
(es) Embannadur kentañ (Armel-levrioù broadel spagnol)
(es) Katalan e vije bet Miguel de Cervantes. 


== E brezhoneg ==

Nerzh ar gwad (danevell), en Al Liamm, nn 131. Troet gant Roparz Hemon. Adembannet en  Danevelloù troet, gant Roparz Hemon II. Emb. Mouladurioù Hor Yezh 1992.
Histor burzudus Don Kichott, Ar Bobl, 1913-1914. Brezhoneg gant Ar Pagan (Loeiz ar Menn) ha Bodspern (Loeiz Gourlet). Adembannet evel Don Kihote gant Brud Nevez e 1991.
Don Kic'hote de la Mancha, An Here, 2000.