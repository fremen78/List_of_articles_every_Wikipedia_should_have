Ombwe (kwa Kiingereza, na lugha nyingi za dunia, neno la Kilatini "vacuum" hutumiwa) kwa maana ya sayansi ni hali pasipo na kitu, nafasi pasipo na mata. Neno hutumiwa hasa kwa hali pasipo gesi au angahewa.
Hali halisi si rahisi kupata mahali duniani pasipo kitu chochote kabisa. Mara nyingi anga-nje la ardhi yetu huitwa "ombwe". Lakini hata katika ombwe hii kuna mata kidogo. Kwa hiyo "ombwe" mara nyingi ni hali ambapo kiasi cha gesi au hewa kimepungua sana ndani ya chombo na hapa kuna matumizi ya kiuchumi kwa mfano kutunza vyakula ndani ya mifuko ambako hewa nyingi imetolewa nje na hivyo vyakula vinadumu muda mrefu zaidi kwa sababu ya uhaba wa oksijeni ndani ya mfuko.


== Marejeo ==
Industrial vacuum information