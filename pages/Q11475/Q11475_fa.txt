علی کریمی جهرمی (زادهٔ ۱۳۲۰ جهرم) استاد حوزه علمیه قم، از مراجع تقلید شیعه و داماد لطف‌الله صافی گلپایگانی است.


== تحصیلات ==
کریمی جهرمی در ده سالگی تحصیلات مقدماتی را در جهرم آغاز کرد  و از همان ابتدای طلبگی از سید محمد ابراهیم حق‌شناس جهرمی بهره‌های اخلاقی برد، سپس با اقامت در شیراز، در مدرسهٔ آقا باباخان و سپس مدرسهٔ حسینیّهٔ قوام به تحصیل پرداخت و در کلاس‌های سیّد محمّد باقر آیت‌اللهی، محمّد جواد آیت‌اللهی، و محمّد صادق دارابی و سید نورالدین حسینی‌الهاشمی شیرازی (در درس تفسیر) شرکت کرد. او در قم در دوران مجردی ابتدا در مدرسه رضویّه و سپس در مدرسه خان (مدرسهٔ سید حسین طباطبایی بروجردی) اقامت داشت. دروس سطح خود را در کلاس‌های سید محمدباقر طباطبایی سلطانی فرا گرفت و توانست در نوزده سالگی دروس سطح را به پایان رساند. 
استادان وی در سطوح عالیه عبارتند از: سید روح‌الله خمینی، سید محمدرضا گلپایگانی، سید محمدکاظم شریعتمداری، میرزا هاشم آملی، سید محمد محقق داماد، محمدعلی اراکی، عباسعلی شاهرودی و مرتضی حائری یزدی.	[۱]


== اجازات اجتهاد ==
او موفق شد از استادان خود سید محمدرضا گلپایگانی و مرعشی نجفی و محمدعلی اراکی اجازه اجتهاد بگیرد.[۲]


== تدریس و فعالیت‌ها ==
وی به مدت ۲۶ سال از محمدرضا گلپایگانی بهره برد و تقریرات دروس خارج ایشان را به روشی شایسته به نگارش درآورد. حدود ۲۰ سال مکاسب و کفایه را درس گفته و پس از تعطیل شدن درس استادش سید محمدرضا گلپایگانی، از سال ۱۴۱۲ قمری درس خارج فقه را در مدرسه آیت‌الله گلپایگانی آغاز کرد که اکنون نیز ادامه دارد. 
اولین سفر تبلیغی‌ وی در سن ۱۴ سالگی به بوشهر بوده است واولین بار در 1340 در سن 20 سالگی به دلیل سخنرانی در دفاع از اسلام دستگیر شدند.
قبل از انقلاب به‌علت فعالیت ضد حکومت شاه چندین بار در شهرهای استان خوزستان، بوشهر، جهرم، قم و تهران دستگیر و ممنوع‌المنبر شد. 
وی پیش از این در مسجد رضوی (خیابان ۱۹ دی) و مسجد نو اقامه نماز جماعت داشته و در حرم فاطمه معصومه در قم نیز اقامه جماعت داشته است. 
در سال ۱۳۷۷ به عنوان پژوهشگر و خادم برتر قرآنی کشور شناخته شد و در سال 1397 نهمین دوره جایزه اخلاق و نیایش را کسب نمود.
در سال 1395 کتاب های وی در موضوع علی بن موسی الرضا و فاطمه معصومه به عنوان برگزیده نهمین جشنواره بین‌المللی کتاب سال رضوی انتخاب و مورد تجلیل قرار گرفت.	[۳]


== فعالیت‌های فرهنگی و تبلیغی ==
اولین سفر تبلیغی‌ وی در سن ۱۴ سالگی به بوشهر بوده است و پس از آن شهرهای اراک، آران، اردبیل، اصفهان، اهواز، ایلام، بندر انزلی و خمیران، بندر دیلم، بندر ریگ، بندر لنگه، بندر گناوه، بندر دیّر، بهبهان، بوشهر، تبریز، تویسرکان، تهران، جهرم، رامشیر، زاهدان، ساوه، شیراز، قم، کنگاور، گچساران ( دو گنبدان)، گلپایگان، ماه‌شهر، مسجد سلیمان، مشهد، ملایر، هرسین، هفت‌تپه، جبهه‌های دفاع مقدس در جنوب و غرب ایران، قطر، بحرین، انگلیس، بلژیك، هلند و ... از مقصدهای تبلیغی در داخل و خارج کشور بوده است.
آیت الله کریمی جهرمی به دلیل تبلیغ و دفاع از ارزش‌های والای اسلامی بارها توسط ساواک، در شهرهای استان خوزستان، بندر دیلم، بوشهر، قم، تهران و جهرم، بازداشت و ممنوع‌المنبر شدند و مدتی از دوران حبس را در زندان اوین تهران گذراندند.
ایشان اولین بار در 1340 در سن 20 سالگی به دلیل سخنرانی روشنگرانه‌شان در دفاع از  اسلام دستگیر شدند. 
در سال های دفاع مقدس با حضور مستمر خود در جبهه ها و در کنار رزمندگان اسلام بودند.
در کنفرانس‌ها و سمینارهای علمی مهمی در داخل و خارج کشور نیز به ایراد سخن پرداخته اند که از آن جمله کنگره شیخ اعظم انصاری،کنگره شیخ مفید را می توان ذکر کرد. 


== مواضع ==
کریمی جهرمی در دیدار با مسعود پزشکیان ضمن انتقاد از وضع معیشت مردم 
از او خواست با ارتباط دوستانه با کشورهای مختلف راه چاره ای برای برون رفت از این وضعیت پیدا کند.

کریمی جهرمی همچنین در دیدار برخی از سخنرانان تهران ضمن انتقاد به برخی خطبا گفت ما حق نداریم در انظار مردم با نسبت های تند افراد را تحقیر کنیم و مورد ظلم قرار دهیم .
وی همچنین در دیدار با دادستان دادگاه ویژه روحانیت گفت دادگاه ویژه را نباید سیاسی‌ کرد که چون فلان فرد سخنران بوده کسی به اوکاری نداشته باشد.

کریمی جهرمی در دیدار با سید حسن افتخارزاده ضمن تجلیل از خدمات وی گفته بود عده ای از روحانیون و خطبا در فاصله گرفتن جامعه از مسیر اهل بیت  تقصیر دارند 

کریمی جهرمی در دیدار با مدیر موسسه تنظیم و نشر آثار سید روح‌الله خمینی نیز با انتقاد از اوضاع اقتصادی گفته بود: اگر می‌خواهیم فکر و اندیشه ایشان زنده بماند باید قشر ضعیف و مستضعف جامعه را دستگیری کنیم.نگذاریم عده‌ای زیر بار فقر و گرانی از بین بروند. 


== آثار علمی ==
الف) فقه
1-	رساله توضيح المسائل 
2-	 شرح عروه الوثقی  در ۴۰ جلد (در دست چاپ)
3-	 محاضرات في القضاء دروس و مباحث 
4-	محاضرات فی الشهادات دروس و مباحث 
5-	الدر المنضود فى احكام الحدود ۳ جلد ( تقریرات دروس سید محمدرضا گلپایگانی) 
6-	نتائج الافكار فى نجاسة الكفار ( تقریرات دروس سید محمدرضا گلپایگانی) 
7-	صلاة الجمعة في غيبة الحجة 
8-	دیدگاه شیخ مفید در مسئله حبوه
9-	مع محقق الاردبيلى فى مسائل من الفقه
10-	حول مسائل هامة من قضاء النراقي 
11-	احکام القرآن
12-	احکام کاربردی در فقه امامیه 
13-	مناسک حج
14-	احکام روزه

ب) تفسير و معارف قرآن کریم 
15-	رازهای آسمانی تفسیر سوره حدید 
16-	نظام اخلاقی اسلام تفسیر سوره حجرات
17-	تجلی انسان در ،قرآن تفسیر سوره انسان
18-	نمونه هایی از تأثیر و نفوذ قرآن
19-	شناخت قرآن از رهگذر قرآن
20-	سیمای عباد الرحمان در قرآن
21-	چهره های محبوب در قرآن
22-	قرآن و هدایت اندیشه ها
23-	دختر و پسر نمونه در قرآن
24-	مبارزه طاغوتیان با قرآن
25-	جاذبه قرآن 
26-	سیمای قرآن در نهج البلاغه
27-	نشانه های او در قرآن
28-	یکصد و یک پیام از قرآن
29-	اولیاء الله در قرآن و روایات
30-	دولت قرآن ( درآمدی بر پیامهای اخلاقی قرآن )
31-	 تفسیر آیات مشكله قرآن کریم 
32-	تفسیر سوره صف
33-	تفسیر سوره ابراهیم
34-	خاطرات قرآنی
35-	صراط مستقیم در قرآن

ج) شرح حدیث و دعا
36-	سروش رحمت 
37-	جذبات نهج البلاغه
38-	صبح سعادت ( منشور اخلاق در مکتب امیرالمومنین ، شرح نامه به حارث همدانی)
39-	سیمای پرهیزکاران (شرح خطبه متقین)
40-	هشداری از امیرمؤمنان به فرماندار بصره (شرح نامه به عثمان ابن حنیف)
41-	به سوی مدینه فاضله شرح نامه حیات بخش علی به حسن 
42-	اشعه حیات از بستر شهادت 
43-	فریاد غربت (ترجمه خطبه فدکیه)
44-	شرح غربت (شرح خطبه فدکیه)
45-	در کشتی نجات (شرح صلوات شعبانیه)
46-	تکرار حماسه علی در خطبه زینب 
47-	شرح خطبه حضرت زینب در شام
48-	بحث هایی پیرامون زیارت ناحیه مقدسه
49-	جرعه ای از چشمه سار غدیر
50-	صحیفه آفتاب (سخنان گهربار امام مهدی )
51-	حدیث آرزومندی (شرح دعای ندبه)
52-	زمزمه عاشقان (شرح دعای افتتاح)
53-	بهارجانها (دعاهایی منتخب و ماثور از بزرگان دین) 

د) سیره اهل بیت 
54-	العترة و القرآن
55-	سیری گذرا در سیره رسول الله 
56-	اميرالمومنين في وصف الواصفين
57-	سیمای علی در نهج البلاغه
58-	سیره و سخن فاطمه
59-	در ستایش فاطمه 
60-	ریحانه محمد 
61-	سیمای حسین
62-	 در مکتب امام حسین
63-	حسین رحمت واسعه خدا
64-	امام حسین علیه السلام آینه آیه های قرآن
65-	عقلیه بنی هاشم زینب 
66-	مهر ولایت از آسمان ایران 
67-	بانوی ملکوت حضرت معصومه  

ه) مهدویت
68-	عنایات مهدی موعود به علما و مراجع تقلید 
69-	مهدی مقتدای مسیح 
70-	حقوق فراموش شده امام زمان 
71-	به یاد مهدی زهرا 
72-	بررسی مقایسه ای بین حضرت مهدی و امام حسین 
73-	موعود آخرالزمان در قرآن
74-	شاخصه های مرجعیت و نواب امام زمان در عصر غیبت
75-	 صحیفه آفتاب (کلمات گوهربار حضرت ولی عصر)

و) تراجم و سیره علما 
76-	المقدس الاردبيلى اضواء على حياته و شخصيته
77-	مقدس اردبیلی سرخیل قدسی فقاهت
78-	مقتطفات بقية السلف
79-	صورة موجزة من حياة الگلپایگانی
80-	حياة آیة الله آیت اللهى الجهرمی
81-	آیت الله مؤسس (مرحوم حاج شیخ عبدالکریم حائری)
82-	یادی از شیخ المراجع آیت الله حائری
83-	خورشید آسمان فقاهت آیت الله گلپایگانی
84-	مهاجر الی الله در خط جهاد و اجتهاد(آیت الله سید عبدالحسین لاری)
85-	اسوه صالحان (آیت الله سید ابراهیم حق شناس جهرمی)
86-	سلاله پاکان (آیت الله سید علی اکبر آیه اللهی جهرمی)
87-	چهار گفتار پیرامون نام آوران بیدار

ز) اخلاق و معارف دین 
88-	چشمه سار تربیت علوی 
89-	آوای رحیل (نگرشی بر حالت احتضار)
90-	آستان دوست (نگرشی بر آثار و آداب زیارت)
91-	 اسرار لیالی قدر
92-	ارزشهای اصیل و انسانی
93-	الصيام و شهر رمضان المبارك
94-	 آیین روزه داری
95-	پیام رمضان
96-	جهان اسلام و مسئله تحریف
97-	سیمای رمضان در صحیفه سجادیه
98-	خط سرخ شهادت
99-	لقاء الله در معراج شهادت 
100- اذان نغمه آسمانی
101- شهید ربذه ابوذر غفاری
102- مع معلم الاخلاق فى صفحات المكاسب
103- دیار دوست (نصایح و نامه هایی به زائران خانه ی خدا)


== منابع ==
مصاحبه با آیت‌الله العظمی کریمی جهرمی سایت حوزه
زندگی‌نامه آیت‌الله العظمی کریمی جهرمی


== پانویس ==


== پیوند به بیرون ==
پایگاه اطلاع‌رسانی دفتر آیت‌الله العظمی کریمی جهرمی
اینستاگرام رسمی آیت‌الله العظمی کریمی جهرمی
اینستاگرام شخصی آیت‌الله العظمی کریمی جهرمی