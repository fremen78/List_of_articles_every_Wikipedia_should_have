Materialisme yaitu pahaman dalam filsafat nang mamadahakan bahwa hal nang kawa disambat bujuran ada adalah materi. Pada dasarnya sabarataan hal tadiri atas materi wan sabarataan kajadian adalah hasil interaksi material. Materi adalah sauutingannya substansi. Sawagai teori, materialisme tamasuk paham ontologi monistik. Akan tetapi, materialisme balain lawan teori ontologis nang didasarakan pada dualisme atau pluralisme. Dalam manjulungi penjelasan tunggal tantang kanyataan, materialisme basubarangan lawan idealisme.
Materialisme kada maakui makhluk kada babantuk nang kaya roh, hantu, syaitan wan malaikat. Bubuhan nang manggawi immaterial kadada. Kadada Tuhan atawa dunia adikodrati. Kanyataan sabubutingannya adalah materi wan napa haja nang hasil matan gawian materi. Materi wan gawiannya basifat abadi. Kadada nang manggarakakan pamulaan  atawa sabab pamulaan. Kadada kahidupan, kadada pikiran nang kakal. Sabarataan gajala baubah, kaakhirannya malimpui kanyataan, nang babulik pulang ka dasar material primordial, abadi, dalam sabuting paugahan wujud nang abadi matan materi.


== Referensi ==