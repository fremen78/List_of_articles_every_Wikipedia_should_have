Scientie (del latin scientia «conossentie») es un sistematic interpretation, quel constructe e organisa conossenties in li form de atestabil explicationes e preditiones pri li universe. In un plu strett relatet signification, «scientie» refere anc a un córpor de conossenties self, de un tip, quel posse esser rationalmen explicat e fidelmen applicat. Un practico de scientie es nominat «scientist».
Li scientie considera e have quam fundament li observation experimental. Ti-ci tipe de observation es organisat per metodes, modelles e teories con li objective de generar conossenties nov. Por it, criteries de veritá e un metode de investigation es etablisset. Li aplication de ti-ci metodes e conossenties ducte al generation de conossenties nov in forma de preditiones concret, quantitativ e probabil referet a observationes passat, presente e futur. Con frequentie ti-ci preditiones posse esser formulat con rationamentes e structet quam regulas o leges general, que descri li functionament de un sistema e predite qualmen it va functionar in determinate circumstanties.
Desde li revolution scientific, li conossentie scientific ha augmentat tan mult que li scientistes devenit specialisat e lor publicationes devenit plu desfacil a leer per li ínspecialistes. To creat efforties por divulgar li scientie, per aproximar it al publico e per facilitar su comprension e colaboration inter scientistes de diferent branches.


== Historie ==


=== Culturas temporan ===
Ni li paroles ni li conceptes "scientie" e "natura" esset parte del paisage conceptual in li Medie Ost Ancian. Li antic mesopotamios usat lor conossentie sur li proprietás de varie chimicalies natural por fabricar pottería, vitre, sapon e metalles. Ili anc studiat fisiologie animal, anatomie e conduida con propositos divinatori e usat registres del movimentes de objectes astronomic por su studie de astrologie. Li mesopotamios havet un intens intereste por medicina e li max temporan prescriptiones medic aparit in sumerian in li Tersie Dinastie de Ur (c. 2112 a.C. - c.2004 a.C.). Totvez, it pare que li mesopotamios havet poc interest in reunir information pri li munde natural solmen por reunir it e ili studiar subjectes scientic quel havet aplicationes practic e relevantie immediate per lor sistema religiosi.


=== Antiquitá classic ===
In li Antiquitá classic, ne hay analog real de un scientiste modern. Vice, alcun homes de class alt fat investigationes in li natura quandecunc ili hat témpor. Ante li invention o descovrition del concepte de "natura" (phusis in grec antic) del filosofes presocratic, li sam paroles esset usat por descrir li "via" natural in quel li plantas cresce, e li "via" in quel, por exemple, un tribu adora un deo particular. Pro to, it es dit que ti homes esset li unesim filosofes in un sensu strict, e anc li unesim persones in distinguer "natura" e "convention". Li filosofie natural, li precursor del scientie natural, esset per to distinguet quam li conossentie de natura e coses quel es ver por chascun comunité, e li nómine del chassada specialisat de tal conossentie esset li filosofie (li dominia del unesim filosofo-fisico). Ili esset principalmen speculatores o teoreticos, particularmen interesat in astronomie. In contraste, penar usar li conossentie del natura per imitar li natura (tecnologie, in grec techne) esset videt del scientistes classic quam un interest plu appropriat por artisanes o por un classe social plu base.
Li temporan filosofes del scol milesian, quel esset fundat de Tales de Miletus e plu tard continuat de su successores Anaximandros e Anaximenes, esset li unesim in provar explicar fenomenes natural sin apoyar se a li supernatural. Li pitagoreanes developat un filosofie numeral complexe e contribuet significatmen al developation del matematica. Li teorie del atomes esset developat del filosofe grec Lucippus e su studiante Democritus. Li doctor grec Hippocrates etablisset li tradition del scientie medical sistematic e es conosset qual "li Patre del Medicina".
Un punctu tornant in li historie del scienties filosofic temporan esset li exemple del aplication de filosofie al studie de assumptes homan fat de Socrates, includente li homan natura, li natura de comunitás politic, e li conossentie human self. Li metode socratic, quam documentat in li dialoges de Platon, es un metode dialectic de elimination de hipotese: li plu bon hipotese es trovat quande on identifica e elimina tis quel guida a contradictiones. To esset un reaction al emfases sofiste sur retorica. Li metode socratic sercha veritás comun e general quel modella credenties e examina les por determinar lor consistentie con altri credenties. Socrates criticat li ancian tipe de studie de fisica quam tro speculativ e mancante self-critica. Socrates, plu tard, in li paroles de su Apologie, esset acusat de corupter li yunesse de Athina caus il "ne credet in li deos in quel li state credet, ma in altri essentes spiritual". Socrates refutat ti pretensiones, ma esset sententiat a morte.
Plu tard Aristoteles creat un programma sistematic de filosofie teleologic: motion e change es descrit quam li actualisation de potentiales ja in coses, secunde li tipe de coses que ili esset.
Li astronome grec Aristarchus de Samos esset li unesim in proposir un modelle heliocentric del universe, con li Sol in li centre e li planetes orbitante it. Li modelle de Aristarchus esset rejectet caus in ti témpor ili credet que li modelle violat li leges del fisica. Li inventor e matematico Archimedes de Siracusa fat contributiones major al comense del calcul e a vezes es presentat quam su creator, benque su protocalculus mancat caracteristicas definiente. Plinius li Major esset un polimata e scritor roman qui scrit un enciclopedie mult importante, li Historie Natural in le qual il parlat pri historie, geografie, medicine, astronomie, scienties del terra, botanica e zoologie. Altri scientistes o proto-scientistes esset Teofrastus, Euklid, Herofilos, Hipparchus, Ptolomeus e Galenus.


=== Scientie medieval ===
Caus li crula del Imperie Roman Occidental debit al Periode de Migration, it evenit un declin intellectual in li parte occidental de Europa in li 5-esim secul. In contrast, li Imperie Bizantin resistet li atacas del invasores, e preservat e meliorat li saventie. Joan Philoponus, un erudite bizantin del 6-esim secul, dubitat pri li inseniante de Aristoteles pri fisica e notat su defectes. Ti-ci critica del principies del fisica aristotelian quel John Philoponus fat servit quam inspiration al erudites medieval quam anc a Galileo Galilei qui deci secules plu tard, durante li Revolution Scientific, citat a Philoponus in su ovres durante que il demonstrat pro quo li fisica de Aristoteles havet defectes.
Durante li Antiquitá tardiv e li Medievie temporan, li vision aristotelian a demandas pri fenomenes natural esset usat. Li quar causes de Aristoteles prescrit que li question "pro quo" devet esser respondet in quar formes por explicar li coses scientificmen. Alcun conossentie ancian esset perdit, o in alcun casus mantenet in obscuritá, durante li cade del Imperie Roman Occidental e li luctes politic periodic. Totvez, li campes general del scientie (o "filosofie natural" quam it esser nominat) e li majoritá del conossentie general del ancian munde restat preservat tra li ovres del enciclopedistes latin temporan quam Isidoro de Sevilla. Totvez, li textus original de Aristoteles esset perdit finalmen in Europa Occidental, e solmen un textu de Platon esset conosset, li Timaeus, quel esset li unic dialog platonic, e un del poc ovres original del filosofie natural classic, disponibil por li letores latin in li Medievie temporan. Altri ovre original quel ganiat influentie in ti-ci periode esset li Almagest de Ptolomeus, quel contenet un description geocentric del sistema solari. 
Durante li Antiquitá tardiv, in li Imperie Bizantin mult textus classic grec esset preservat. Mult traductiones siriac esset fat de gruppes quam li nestorianes e li monofisites. Ili hat un rol importante quande it traductet textus classic grec al arabic sub li Califatu. In ti-ci témpor, mult del textus del saventie classic esset preservat e in alcun casus, meliorat. In addition, li Imperie Sasanid vicino, etablisset li Academie de Gondeshapur u medicos grec, siriac e persian etablisset li max important centre medic in li munde ancian durante lis 6-esim e 7-esim secules.
Li Dom de Saventie esset etablisset in Bagdad durante li era Abasside, u li studie islamic del aristotelianisme florat. Al-Kindi (801-873) esset li unesim del filosofes peripatetic musulman, e es conosset pro su eforties por introducter li filosofie grec e hellenistic al munde arabic. Li etá de oro del islam florat desde ti-ci témpor til li invasiones mongol del 13-esim secul. Ibn Al-Haytham (Alhazen), quam anc su precessor Ibn Sahl, conosset li Optica de Ptolomeus, e usat experimentes quam un forma de acquisiter conossentie. Alhaze refutat li teorie del vision de Ptolomeus, ma il ne fa changes corespondent al metafisica de Aristoteles. Adplu, doctores e alchimistes quam li persianes Avicenna e Al-Razi developat li scientie del medicine con li unesim scrivente li Canon de Medicina, un enciclopedie medical usat til li 18-esim secul e li ultim descovriente mixturas quam li alcohol. Li canon de Avicenna es considerat quam li max importante publicationes in medicina e ili ambis contribuet significativmen al practica del medicina experimental, usante testes clinic e experimentes per suportar su postulationes.
In li antiquitá classic, li tabús grec e roman significat que li dissection esset prohibit in li témpores ancian, ma in li Medievie it changeat: li professores e studiantes de medicina in Bologna comensat aperter corpos human, e Mondino de Luzzi (c. 1275-1326) productet li unesim libre de textu de anatomie conosset fundat in li dissection human.
In li 11-esim secul, li plu de Europa hat devenit cristian, monarchias plu fortes emerget, li frontieras esset restorat, li developationes tecnologic e li innovationes agricultural evenit e augmentat li oferta de alimentes e li population. In addition, li textus classic grec comensat esser traductet del arabic e greco al latin, donante un nivelle plu alt de discussion scientific in Europa Occidental.
In 1088, li unesim universitá in Europa (li Universitá de Bologna) hat emerget de su comenses clerical. Li demanda por traductiones latin crescet (por exemple, del Scol de Traductores de Toledo), li europanos occidental comensat colecter textus ne solmen scrit in latin, ma anc traductiones latin de textus in grec, arabic e hebreo. Copias manuscrite del Libre de Optica de Alhazen anc propagat in Europa ante 1240, quam evidentia su incorporation in li Perspectiva de Vitello. Li Canon de Avicenna esset traductet al latin. In particular, li textus de Aristoteles, Ptolomeus, e Euklid, preservat in li Casas de Saventie de in li Imperie Bizantin, esset serchat de erudites catolic. Li influte de textus ancian causat li Renascentie del 12-esim secul e li floration de un sintese de catolicisme e aristotelisme conosset quam scolasticisme in Europa Occidental, qual devenit un nov centre geografic por scientie. Un experimente in ti-ci periode vell esser comprendet quam un processu de observation, descrition e classification. Un scientiste prominent de ti-ci era esset Roger Bacon. Li scolasticisme hat un forte foco in revelation e rationalisation dialectic, e gradualmen perdit li favor contra altri metodes in sequent secules, caus alchimie esset centrat in experimentes quel includet observation directe e documentation meticulose e to augmentat su importantie.


=== Renascentie e scientie in li etá modern ===
Nov developationes in optica hat un rol in li comense del Renascentie, defiante li idés sur perception e contribuent al amelioration e developation de tecnologie quam li camera obscura e li telescope. Ante li comense de quel hodie noi conosse quam Renascentie, Roger Bacon, Vitello e John Peckham creat chascun un ontologie scholastic sur un catene causal comensante con li sensation, li perception e finalmen apperception del formas individual e universal de Aristoteles. Un modelle de vision plu tard conosset quam perspectivisme esset studiat del artistes del Renascentie. Ti-ci teorie usa solmen tre del quar causas de Aristoteles: formal, material e final.
In li 16-esim secul, Copernicus formulat un modelle heliocentric del sistema solari, diferent del modelle geocentric del Almagest de Ptolomeus. To esset basat in un teorema que dit que li periodes orbitari del planetes es plu long quande lor orbitas es plu lontan del centre de motion, quel il trovat que it ne acordat con li modelle de Ptolomeus.
Kepler e altri defiat li notion que li sol function de un ocule es perception, e changeat li foco principal in optica del ocul al propagation del luce. Kepler modellat li ocul quam un sfere de cristalle plen de aqua con un apertion in su fronte por modellar li pupille del intrate. Il trovat que omni luce de un singul punctu del scene esset representat in un singul punctu in li parte posteriori del sfere de cristalle. Li catene optical fini in li retine in li parte posteriori del ocul. Kepler es totvez plu conosset pro har ameliorat li modelle heliocentric de Copernicus tra li descovrition del leges de motion planetari (queles porta su nómine). Kepler ne rejectet li metafisica aristotelic e descrit su labora quam un sercha de un Harmonie del Sferes.
Galileo fat un usu innovativ de experimentation e matematica. Totvez, il comensat esser persecutet pos quande li Papa Urbanus VIII demandat il scrir pri li sistema copernican. Galileo hat usat argumentes del Papa e usat les in li voce de un naivon in li ovre "Dialog pri li du principal sistemas mundal", quel offendet Urban VIII.
In li nord de Europa, li nov tecnologie del print-machine esset mult usat por publicar mult disputes, includente alcunes quel desacordat con li idés contemporan del natura. René Descartes e Francis Bacon publicat discussiones filosofic in favor de un nov tipe de scientie ne-aristotelian. Descartes emfasat li pense individual e argumentat que mathematica plutost quam geometrie devet esset usat por studiar li natura. Bacon emfasat li importantie del experimente vice li contemplation. Bacon desacordat con li conceptes aristotelian de causa formal e causa final, e promovet li idé que scientie deve studiar li leges de naturas "simplic", quam calor, vice assumpter que hay qualcunc natura specific, or "causa formal", de chascun tipe complex de cose. Bacon anc arguet que scientie devet haver li scope de inventiones practic por ameliorar li vive human.


=== Ilustration ===
Quam precursores del Ilustration, Isaac Newton e Gottfried Wilhem Leibniz developat un fisica nov, nu nominat mecanica classic, quel vell posser esser confirmat per experimentes e explicat usante matematicas (Newton Philosophiæ Naturalis Principia Mathematica). Leibniz anc incorporat termines del fisica aristotelic, ma usat in un forma ínteleologic; por exemple, "energie" e "potential" (versiones modern del "energeia e potentia" aristotelic). To implicat un change in li vista del objectes: u Aristoteles hat notat que li objectes hat certe scope innat quel pote esse actualisat, objectes nu esset videt quam ne havent scope innat. In li stil de Francis Bacon, Leibniz suposit que li diferent tipes de coses omni laborat secun li sam leges general del natura, sin un causa formal o final por chascun tipe de cose. It es durante ti-ci periode que li parol "scientie" devenit gradualmen plu usat por referer a un tipe de ocupation de un tipe de conossentie, specialmen conossentie del natura -aproximante se al signification del old terme "filosofie natural".
Durante ti-ci témpor, li proposit declarat e valor del scientie devenit producter ricchessa e inventiones quel vell meliorar li vives human, in li sensu materialistic de haver plu alimentes, vestimentes e altri coses. In li paroles de Bacon, "li scope real e legitim del scientie es furnir li vives human con nov inventiones e richesse", e il decorageat li scientistes de chassar idés íntangibil o filosofic, quel il credet que contribuet litt al felicitá human ultra "li fume del subtil, sublim o plesent speculation".
Li scientie durante li Ilustration esset dominat del societés scientic e academies, quel hat remplazzat li universitás quam centres de resercha scientic e developation. Li societés e academies esset anc li pilares del maturation del profession scientic. Altri developation importante esset li popularisation del scientie inter un population plu educat. Li filosofes presentat mult teories scientic al publico, principalmen tra li Enciclopedie e li popularisation de newtonisme de Voltaire quam anc de Émilie du Châtelet, li traductoresse francesi del Principia de Newton.
Alcun historicos hat marcat li 18-esim secul quam un periode monoton in li historie del scientie; totvez, li secul hat avansamentos significativ in li practica del medicina, matematica e fisica; li developation del taxonomie biologic; un nov comprension del magnetisme e li electricitá; e li maturation del chimie quam un disciplina, quel etablisset li base del chimie modern.
Li filosofes del Ilustration selectet un historie de precessores (Galileo, Boyle e Newton principalmen) quam li guidas de lor aplicationes del concepte singular de natura e lege natural a chascun campe fisic e e social del epoca.


=== Etá contemporan ===


==== 19-esim secul ====
Li 19-esim secul es un periode particularmen important in li historie del scientie caus durante ti-ci era multe caracteristicas distinguente del scientie modern comensat a formar quam: transformation del scienties natural e fisic, usu frequent de instrumentes de precision, aparition de termines quam "biologiste", "fisiciste", "scientiste"; alontanant se del termines antiquat "filosofie natural" e "historie natural", augmentation del profesionalisation de qui studiat li natura quel guidat al reduction de naturalistes amateur, li scientistes ganiat autoritá cultural sur multe dimensiones del societá, expansion economic de industrialisation de multe landes, prosperation de scrituras de scientie popular e aparition de jurnales scientic.
Temporan in li 19-esim secul, John Dalton suggestet li teorie atomic modern, fundat in li idé original de Democritus de particules índivisibil nominat atomes.  
Ambi John Herschel e William Whewell sistematisat li metodologie: li ultim creat li terme scientiste. Quande Charles Darwin publicat "Sur li orígin del Species" etablisset li evolution quam li explication prevalente de complexitá biologic. Su teorie de selection natural dat un explication natural de qualmen li species originat, ma to solmen ganiat acceptation general un secul post.
Li leges de conservation de energie, conservation de momente e conservation de massa suggestet un universe mult stabil u it vell posser haver litt perde de ressurses. Con li venite del vapor-machine e li Revolution Industrial, it hat un comprension plu grand de que omni formes de energie quam definit in fisica ne esset egalmen util: ili ne havet li sam qualitá energic. Ti-ce realisation guidat a li developation del leges de termodinamica, in quel li energie libre del universe es videt quam declinante constantmen: li entropie de un universe cludet augmenta in li témpor.
Li teorie electromagnetic anc esset etablisset in li 19-esim secul e creat nov demandas quel ne posset esser respondet usante li paradigma de Newton. Li fenomenes quel vel permisser li deconstruction del atom esset decovrit in li 19-esim secul: li decovrition del rayes X inspirat li decovrition del radioactivitá. In li annu sequent venit li decovrition del unesim particul subatomic, li electron.


==== 20-esim secul ====
Li teorie del relativitá de Albert Einstein e li developation del mecanica quantic guidat al replazzament del mecanica classic con li fisic nov quel contene du partes quel descri tipes diferente de eventes in li natura.
In li unesim medietá del secul, li developation de antibiotics e fertilisantes artificial fat possibil li crescentie del population human global. In li sam témpor, li structura del atom e su nucleo esset decovrit, guidant al liberation del energie atomic (poter nuclear). In addition, li usu extensiv del innovation tecnologic stimulat per li guerres del secul guidat a revolutiones in transportation (automobiles e aviones), li developation de missiles ballistic intercontinental, li cariera spacial e li cariera de armes nuclear.
Li structura moleculari del ADN esset decovrit in 1953. Li decovrition del radiation cosmic de funde de microundes in 1964 guidat al rejection del teorie del state stabil del universe in favor del teorie del Big Bang de Georges Lemaître.
Li developation del vola spacial in li duesim medietá del secul permisset un unesim mesuration astronomic fat sur o proxim a altri objectes in li spacie, includente terrationes in li Lune. Telescopes spacial guidat al numerosi decovritiones in astronomie e cosmologie.
Li usu extendet del circuites integrat in li ultim quart del 20-esim secul combinat con li satellites de communication guidat al revolution in li tecnologie del information e al crescentie del internet global e li computation mobil, includente li telefones inteligent. Li necessitá de un sistematisation massive de catenes causal interlaceat e long e grand quantitás de datos guidat al aparition del campes de teorie de sistemas e amodellation scientic auxiliat per computator, quel es basat partialmen in li paradigme aristotelic.
Assumptes nociv del circumité quam li acidification e li change climatic comensat interesar li public in li sam periode, e causat li nascentie del scientie e tecnologie circumital.


==== 21-esim secul ====
Li Projecte Genomic Human esset compleet in 2003, determinant li sequentie del pares de bases de nucleotides quel forma li ADN human, e identificant e mapinte omni genes del genome human. 
Con li decovrition del boson de Higgs in 2012, li ultim particul predit del Modelle Standard de fisica de particules esset trovat. In 2015, li undes gravitational, predit per li relativitá general un secul ante, esset observat por unesim vez.


== Branches del scientie ==
Li scientie modern es communmen dividet in tre branches principal: scientie natural, scientie social e scientie formal. Chascun de ti-ci branches contene divers disciplines scientic specialisat quel, mem si ili supercovri, ili have su propri nomenclatura. Li scienties natural e social es scienties empiric, car lor conossentie es basat in observationes scientic e is capabil de esset provat por su validitá de altri reserchatores laborante in li mem conditiones.
Hay anc disciplines mult relationes quel usa scientie, quam ingenierie e medicina, quel es quelcvez descrit quam scienties aplicat. Li relationes inter li branches del scientie es resumat in li sequent tabelle:


=== Scienties natural ===
Li scienties natural concerne con li description, predition e comprension del fenomenes natural basat in evidentie empiric del observation e experimentation. It posse esser dividet in du branches principal: scienties del vive (o scientie biologic) e scientie fisic. Ti-ci du branches mey esser dividet in disciplines plu specialisat. Li scientie fisic es subdividet in branches, includent fisica, chimie, astronomie e scienties del terra. Li scientie natural modern es li successor del filosofie natural quel comensat in li Ancian Grecia. Galileo, Descartes, Bacon e Newton debattet li beneficies de usar punctus de vista nov quel esset plu matematic e plu experimental in un forme metodic. Támen, perspectives, conjecturas e presuppositiones filosofic, frequentmen ignorat, restat necessari in li scienties natural. Li collection sistematic de datos, includente li scientie del decovrition, succedet al historie natural, quel emerget in li 16-esim secul con li descrition de plantes, animales, minerales e plu. Hodie "historie natural" suggeste li descriptiones de observationes diriget a audienties popular.


=== Scienties social ===
Li scienties social es concernet con li societá e li relationes inter individuos in li societá. It have mult branches quel include, ma ne es limitat a, antropologie, archeologie, studies de communication, economica, historie, geografie human, jurisprudentie, linguistica, scientie politic, psicologie, sanitá public e sociologie. Li scientistes social mey adopter varie teories filosofic por studiar individuos e li societá. Por exemple, li scientistes social positivist usa metodes similar a tis del scienties natural quam utensiles por comprender li societá e talmen defini scientie in su sensu strict modern. Li scientistes social interpretiviste, mey usar critica social o interpretation simbolic plutost quam constructer teories falsabil empiricmen, e talmen tracta li scientie in su sensu plu ampli. In li practica academic modern, li reserchatores es frequentmen eclectic, usante metodologies multiplic (por exemple, combinante li resercha quantitativ e qualitativ). Li terme "resercha social" ha acquisitet un gradu de autonomie quande li practicatores de divers disciplines parti su objectives e metodes. 


=== Scienties formal ===
Li scienties formal studie li sistemas formal. It include matematica, teorie de sistemas, e informatica teoric. Li scienties formal parti similitás con li altri du branches quande it apoya se a un studie sistematic, prudent e objective de un area de conossentie. Totvez, ili es diferent del scienties empiric caus ili apoya se exclusivmen a li rasonation deductiv, sin li necessitá de evidenties empiric, por verificar lor conceptes abstracte. Li scienties formal es ergo scienties a priori e caus to, it hay desacorda in ca ili es un scientie. Támen,  li scienties formal have un paper importante in li scienties empiric. Li calcul, por exemple, esset initialmen inventet por comprender motion in fisica. Li scienties natural e social quel apoya se a aplicationes matematic include fisica matematic, chimie matematic, biologie matematic, financie matematic e economica matematic.


== Referenties ==


== Bibliografie ==
(en) Heilbron, John L. ed., (2003) The Oxford companion to the history of modern science, New York: Oxford University Press.
(en) Johnston, Sean F. (2009) History of Science: A Beginner's Guide, Oneworld Publications.
(fr) PP. AA (2012) Histoire des sciences : De l'Antiquité à nos jours, Editions Tallandier.
(en) Wootton, David (2016) The Invention of Science: A New History of the Scientific Revolution, Harper Perennial.


== Vide anc ==
Metode scientific


== Ligament extern ==
Cosmoglotta A 102 (may-jun 1935)