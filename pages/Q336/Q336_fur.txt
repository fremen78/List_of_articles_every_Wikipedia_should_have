La sience (dal latin scientia) e je dal pont di viste etimologjic un insiemi di cognossincis. Purpûr, soredut daspò de rivoluzion copernicane, cun cheste peraule si riferìn a la ativitât di discuvierte di cognossincis. Dal XIX secul in ca, la sience e je simpri plui stade leade al metodi sientific, ven a stâi a un procès di discuvierte rigorôs e riprodusibil in diviersis condizions, separant cussì lis siencis esatis e sperimentâls de filosofie, che fin chê volte e influençave un grum la idee di sience.

Il concet di sience al pues jessi dividût in doi grancj grups:

lis siencis puris (che a pontin al svilup di teoriis) e lis siencis aplicadis (che a pontin a aplicazions pratichis, pe vite di ogni dì)
lis siencis naturâls (il studi dal nestri ambient) e lis siencis sociâls (il studi dal compuartament dal om e de societât umane)


== Filosofie de sience ==
Lis implicazions derivadis da lis discuviertis sientifichis a son un argoment une vore dibatût inte filosofie, in particolâr lis consecuencis intal cjamp de etiche. Il branc de filosofie specializât in chescj temis al è la epistemologje.


== Matematiche ==
Inte grande maiorance dai câs, la matematiche e je il lengaç unificadôr pes siencis, soredut inte descrizion dai modei, ma ancje inte fase dai esperiments e de verifiche dai risultâts.


== Metodi sientific ==
Articul principâl: Metodi sientific
Il metodi sientific al è un mût par cjatâ spiegazions di events riprodusibii. Doprât pe prime volte di Galileo Galilei, al è basât su la ricorsion e la iterazion di chescj pas:

Caraterizazion (misure, osservazion)
Ipotesi (si propon une spiegazion provisorie)
Predizion (deduzion logjiche de ipotesi)
Verifiche (cun esperiments)


== Cjale ancje ==
Storie de sience