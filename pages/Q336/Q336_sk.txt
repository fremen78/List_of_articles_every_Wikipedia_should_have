Veda je jedna z foriem osvojovania si sveta človekom, ktorej produktom sú teoreticky systematizované objektívne poznatky alebo súbor poznatkov nachádzajúcich sa v zdôvodnenom kontexte. Súčasná veda vychádza z pozorovania, alebo experimentu, pričom tieto musia byť opakovateľné a voľne prístupné. Zmyslom tejto činnosti je formulovanie hypotéz, vyvodzovanie predpovedí a napokon ich testovanie. Ak sa predpovede potvrdia, a hypotéza je vnútorne konzistentná, stáva sa teóriou (do jednej teórie sa obyčajne spája väčšie množstvo hypotéz).
Na vedu sa kladie požiadavka objektivity, pravdivosti a metodickosti (prípadne aj terminologickej jednoznačnosti). 
Veda je predmetom skúmania radu metavedných disciplín, napr. filozofie vedy, logiky, teórie vedy a i. 
Výrazom „veda“ sa niekedy skrátene označuje vedný odbor.


== Vznik vedy ==
Základom pre vznik vedy bola voľnosť a kritickosť myslenia, ktoré sa objavili vo filozofii antického Grécka. Filozofia v tom čase zahrňovala všetky súčasné objekty vedeckého výskumu. Gréci svoje názory vyvodzovali z pozorovania a logiky. Moderná veda však vznikla až v 17. storočí, keď bádatelia začali používať experiment a overovať svoje tvrdenia. Postupne sa z filozofie vyčlenili všetky súčasné vedecké odbory.


== Dejiny vedy ==


== Financovanie vedy ==
Slovensko v 2020 dalo 0.91 % HDP na výskum a vývoj, pre porovnanie Česko dalo 1.99%, Rakúsko 3.20%, a Južná Kórea 4.81%.


== Delenie vedy ==
Vedy môžeme rozdeliť na formálne (abstrakné), ktoré sa zaoberajú vzťahmi (ako napr. matematika) a reálne (empirické), ktoré majú konkrétne objekty výskumu. Na základe odlišných objektov výskumu a metodologických postupov môžeme v súčasnosti vedy ďalej rozlišovať na prírodné a humanitné (spoločenské). Prírodné vedy sa zaoberajú objektmi a javmi, v ktorých človek má len vedľajšiu funkciu, alebo je chápaný ako súčasť živočíšnej ríše. Humanitné vedy sa naopak zaoberajú ľuďmi a ich spoločenstvom. Každá z vied, si pritom môže preberať určité postupy a výsledky z iných vied. Vedné odvetvia jednotlivých vied, ktoré sa zaoberajú využitím vedeckých poznatkov v praxi nazývame aplikované.


=== Systém vied [chýba zdroj] ===
Prírodné vedy:
matematika (v tomto prípade je zaradenie sporné, pozri nižšie)
fyzika
astronómia
chémia
biológia
ekológia
geológia
Humanitné vedy
psychológia
sociológia
história
estetika
kulturológia
lingvistika
politológia
ekonómia
Aplikované vedy
pedagogika
medicína
farmakológia
poľnohospodárske vedy
právo
knižničná a informačná veda
logistika
architektúra
technológia
genetika/génové inžinierstvo
Interdisciplinárne vedy
informatika – zaoberá sa vlastnosťami informácií, ich spracovaním a využitím v praxi
kognitívna veda – využíva psychológiu, neurobiológiu aj matematiku
antropológia – je čiastočne prírodnou a čiastočne humanitnou vedou
geografia – veda na hraniciach medzi prírodnými, spoločenskými a technickými disciplínami
Vedy s problematickým zaradením
matematika – jej zaradenie je filozofickým problémom. Je abstraktnou vedou, aj technickou vedou, niekedy je zaraďovaná medzi prírodné vedy, ale chýba jej reálny objekt výskumu – ide v istom zmysle skôr o „vedu o metódach výskumu“.
filozofia – jej vedeckosť je dosť sporná; vychádza z logiky, ale nemá metódy na overovanie svojich tvrdení
Pseudovedy – ide o odbory, ktoré ich zástancovia vydávajú za vedu, ale ich metódy sú v rozpore s metódami vedeckého výskumu a často aj s poznatkami iných vied.
teológia
astrológia
ufológia
spiritizmus
kreacionizmus


=== Sústava odborov vedy a techniky ===
Sústava odborov vedy a techniky podľa Ministerstva školstva SR, v súlade s definíciou Organizácie pre hospodársku spoluprácu a rozvoj:  

prírodné vedy
technické vedy
lekárske vedy
pôdohospodárske vedy
spoločenské vedy
humanitné vedy


== Názory na vedu ==


== Iné projekty ==

 Commons ponúka multimediálne súbory na tému Veda
 Wikislovník ponúka heslo  Veda
 Wikicitáty ponúkajú citáty   od alebo o Veda


== Referencie ==


== Externé odkazy ==
FILIT – zdroj, z ktorého pôvodne čerpal tento článok.