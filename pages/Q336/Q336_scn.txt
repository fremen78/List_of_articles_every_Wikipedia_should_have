Scienza, ( dû latinu "scientia" chi veni a diri "canuscenza") è na disciplina chi tenni a ricògghiri di manera sistimàtica tutti li finòmina tistàbbili e riproducìbbili e a classificàrili secunnu liggi e tiurìi.
La scienza ntâ sò accizzioni cchiù ginirali ragggruppa pirciò disciplini assai diversi comu la bioluggìa, la gioluggìa, l'astronumìa, chi sunnu quarchi vota chiamati scienzi naturali (ntâ littiratura tidesca l'esprissioni Naturwissenschaft, chi veni a diri scienzi naturali è assai cumuni); ma puru scienzi applicati all'attivitati umana comu la ncignirìa, l'ecunumìa, o scienzi puri comu la matimàtica.