Federiko Fellini (ital.: Federico Fellini; sünd. 20. viluku, 1920, Rimini, Italijan kunigahuz — kol. 31. reduku, 1993, Rim, Italii) oli italijalaine kinorežissör da scenarist. Hänen nell' fil'mad saiba Oskar-arvlahjad kuti parahimad verazmaižed fil'mad (1957, 1958, 1964, 1976), videnz' — kostümiden parahimas dizainas (1977), kudenz' Oskar (1993) oli arvostuzlahjaks «tondas kinon čomamahtho».


== Biografii ==
Federiko sai klassišt opendust školas jumalankodinno. Vl 1937 openui Florencijas kändamhas reportöraks, möi šaržid-kuvid.
Vll 1938−1942 Fellini radoi Riman jumoristižes «Mark Avrelii»-aiglehteses, kirjuti läz 700 sädust, sid' taritihe hänele säta scenarijoid. Kinokar'jeran voded oma 1945−1992.


== Valitud fil'mografii ==
Federiko Fellini oli kaikiden alemba kirjutadud fil'miden režissöraks da scenaristaks ühten aigan.

«Var'jeten lämoid» (1951, it. Luci del Varietà, toine režissör om Al'berto Lattuada)
«Te» (1954, La Strada)
«Manitelijad» (1955, Il Bidone)
«Kabirijan öd» (1957, Le notti di Cabiria)
«Maged elo» (1960, La Dolce Vita)
«Kahesa polenke» (1963, 8½)
«Džul'jetta i rahkoid» (1965, Giulietta Degli Spiriti, Fellinin ezmäine mujufil'm)
«Fellinin Satirikon» (1969, Fellini — Satyricon)
«Klounad» (1970, I Clowns, Fellini edestab pärolin-ki)
«Federiko Fellini:n Kazanova» (1976, Il Casanova di Federico Fellini)
«Naižiden lidn» (1980, La Città Delle Donne)
«Kudmaižen än'» (1990, La Voce Della Luna)


== Homaičendad ==


== Irdkosketused ==
Fondan Federiko Fellinin muštho oficialine sait (federicofellini.it), Riminin kommun. (ital.) (angl.) (isp.) (saks.) (fr.)