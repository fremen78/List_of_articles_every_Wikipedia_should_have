Federico Fellini (Rimini, 20 de zenaro 1920 - Roma, 31 de otobre 1993) el ze stà on senejador, on fumetista e on scritor itałian.
El ze considarà un de i pì grandi rejisti de ła storia de’l Sìnema, vinsidor de cuatro premi Oscar pa’l mejor film foresto; par ła só atività de sineasta A ghe ze stà dà inte l’ano 1993 l’Oscar a ła cariera. Vinsidor do volte de’l Festival de Mosca (1963 e 1987), el ga anca ciapà ła Palma d’Oro a’l Festival de Cannes inte’l 1960 e el Łeon d’Oro a ła cariera a ła Mostra del Sìnema de Venesia de’l 1985.
Inte on parìodo de scuazi cuaranta ani - da Lo sceicco bianco' de’l 1952 a La voce della luna de’l 1990 - Fellini el ga fato védar in diezine de łongometraji racuanti parsonaji denji de memoria. El se considarava “on artezan che no’l ga njente da dirne, ma che el sa come dirło”. El ne ga łasà òpare che A no podemo dezmentegare, piene de sàtira ma anca vełade de na sotiłe małinconìa, caratarizade da un stil onérego e vizionario.

 Wikimedia Commons el detien imàjini o altri file so Federico Fellini
  el detien schemi gràfeghi so