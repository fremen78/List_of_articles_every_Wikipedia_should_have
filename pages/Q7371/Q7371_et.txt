Federico Fellini (20. jaanuar 1920 Rimini – 31. oktoober 1993 Rooma) oli 20. sajandi üks mõjukamaid itaalia filmirežissööre. 
1974. aastal tunnustati tema tööd Cannes'i filmifestivali elutööauhinnaga, 1985. aastal Veneetsia filmifestivali Kuldlõvi elutööauhinnaga ja 1993. aastal elutöö-Oscariga. Tema filmid on saanud kokku mitu Oscarit, Kuldgloobust, Kuldlõvi ja Kuldset Palmioksa.


== Elukäik ==
Federico Fellini sündis Ida-Itaalia väikelinnas Riminis keskklassi peres. Algkoolis õppides veetis ta vaba aega joonistades, nukuetendusi lavastades ja lugedes. Samal ajal vaimustus ta ka tsirkusest. 12-aastaselt lahkus ta kodust ja liitus rändtsirkuse trupiga. 
Mussolini valitsusajal õppis ta Rooma ülikoolis, lisaraha teenis mitmes ajalehes reporteri ja kunstnikuna. 
Fellini leidis oma kutsumuse juba 20-aastaselt. Algul mõjutas teda suuresti Itaalia uusrealism, alates 1960. aastatest põimusid tema filmides irreaalne ja reaalne maailm. 1945. aastal kirjutas ta stsenaariumi filmile "Roma, città aperta", mis kandideeris ka Oscarile. 
Lavastajadebüüdi tegi ta 1950. aastal filmiga "Luci del varietà". Pärast teist maailmasõda töötas ka koos Roberto Rosselliniga. 
Federico Fellini oli 1943. aastast kuni surmani abielus itaalia näitleja Giulietta Masinaga.


== Filme ==
1950 "Varietee tuled" (Luci del varietà, koos Alberto Lattuadaga)
1951 "Valge šeik" (Lo sceicco bianco)
1953 "Logardid" (I vitelloni), auhinnatud Veneetsia filmifestivalil Hõbelõviga
1953 "Armastus linnas" (L'Amore in Città)
1954 "Tee" (Eestis näidatud ka pealkirja "Nad rändasid ringi" all; "La strada"), auhinnatud Oscariga (parim võõrkeelne film) ja Veneetsia filmifestivalil Hõbelõviga
1955 "Petised" ("Il bidone")
1957 "Cabiria ööd" (Le notti di Cabiria), auhinnatud Oscariga (parim võõrkeelne film) ja Cannes'i filmifestivalil (parim naisnäitleja)
1960 "Magus elu" (La dolce vita), auhinnatud Oscariga (parimad kostüümid) ja Kuldse Palmioksaga
1962 "Boccaccio '70", segment "Le tentazioni del Dottor Antonio"
1963 "8½", auhinnatud 2 Oscariga (parim võõrkeelne film, parimad kostüümid)
1965 "Giulietta ja vaimud" (Giulietta degli Spiriti), auhinnatud Kuldgloobusega (parim võõrkeelne film)
1968 "Histoires extraordinaires", segment "Toby Dammit"
1969 "Satyricon" (Fellini Satyricon)
1970 "Klounid" (I Clowns)
1972 "Roma"
1973 "Amarcord", auhinnatud Oscariga (parim võõrkeelne film)
1976 "Il Casanova di Federico Fellini", auhinnatud Oscariga (parimad kostüümid)
1979 "Orkestriproov" (Prova d'orchestra)
1980 "Naiste linn" (La città delle donne)
1983 "Ja laev läheb" (E la nave va)
1986 "Ginger ja Fred" (Ginger and Fred)
1987 "Intervjuu" (Intervista), auhinnatud Cannes'i filmifestivalil (Cannes'i 40. aasta juubeli eriauhind)
1990 "Kuu hääl" (La voce della luna)


== Välislingid ==
Federico Fellini andmekogus IMDb (inglise)
Irene Jürna "Fellini ja Masina – abielu muusaga". Eesti Naine, august 2008
Mitut Fellini filmi on analüüsitud Olev Remsu teoses "Filmidraamatehnika" (2016)