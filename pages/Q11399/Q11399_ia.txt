Le rock es un genere del musica pop que originava in le Statos Unite le annos 1950. Illo evolveva a multe subgeneres post le medio del annos 1960, specialmente in le Statos Unite e Regno Unite. 
Le genere originava del blues, rhythm and blues e country. Le rock ha incorporate influentias de multe generes altere, inclusive folk, jazz e classic. Le sono del rock es usualmente centrate al guitarra electric, con le accompaniamento del guitarro basso electric e batteria (taumbures), e alcun vices del claviero o instrumentos altere. Rock es generalmente in 4/4 tempore e centrate a cantos con versoâ€“choro forma, ma le genere ha devenite diverse extrememente. Como musica pop, le parolas es sovente re amor, ma cantos ha discutite multe themas altere, inclusive topicas social e politic.
Le rock es etiam cognoscite como "rock and roll" o "rock 'n' roll" (in anglese literalmente "cunar e rolar," ben que "rock" es alsi un homonymo pro "rocca"), ma iste nomines nunc refere al forma original del annos 1950. Rock arrivava al apogeo de su popularitate mundial le annos 1960, le epocha de "classic rock" e quand multe subgeneres comenciava apparer. Illos evolveva rock, lo combinava con generes altere e includeva blues rock, folk rock e jazz rock. Multe de iste subgeneres contribueva al disveloppamento de rock psychedelic. Ante le fin del decennio, hard rock e metal se emergeva, que augmentava le intensitate del musica. Metal deveniva un genere longeve con multe subgeneres. Rock progressive se emergeva concurrentemente e incoragiava le experimentation musical, e le glam rock de annos 1970 accentuava spectaculos personal e visual. 
Tarde in le annos 1970, punk rock reageva a iste tendentias con un forma simple e energic, e su parolas addressava themas politic. Punk rock influentiava post-punk, new wave e eventualmente rock alternative in le annos 1980. In le annos 1990, rock alternative deveniva le forma dominante, per grunge, Britpop e indie (independente) rock. Altere subgeneres de fusion se emergeva, inclusive pop punk, electronic rock e rap rock/metal, e etiam renascientias del subgeneres, que continueva durante le initio del annos 2000. Le fin del annos 2000 e le annos 2010 videva un declino del pertinentia del genere. In le Statos Unite, le popularitate de hip hop superava rock in 2017.
Le musica rock es etiam associate con movimentos social e cultural, specialmente le contracultura del annos 1960, e etiam subculturas inclusive mod e rocker in le Regno Unite, e plus tarde punk e su derivativos emo e goth. Le rock hereditava le tradition de protestos musical del musica folk e habeva essite associate con activismo politic, cambiamentos social (re racias, coito e drogas) e rebelliones de juventute contra consumerismo e conformitate.


== Referentias ==