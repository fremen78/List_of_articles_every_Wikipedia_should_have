Le Oceano Indian es un del cinque oceanos del Terra. Illo se extende super un superficie de 75 000 000 km².
Le Oceano Indian es limitate al nord per India, Pakistan, e Iran, al est per Myanmar (Birmania), Thailandia, Malaysia, Indonesia, e Australia, al sud per le Oceano Antarctic e al west per Africa e le Peninsula Arabic. Altere paises en le oceano es Madagascar, Comoros, Seychelles, Maldivas, Mauritius, e Sri Lanka. Illo ha un volumine total estimate esser 292,131,000 kilometros cubic.
Per convention, le Oceano Indian es separate del Oceano Atlantic per le longitude del Capo Agulhas (20°E), del Oceano Pacific per le longitude de Tasmania e del Oceano Antarctic per le 60me parallelo sud.


== Mares adjacente ==

Le lista sequente indica le mares adjacente al Oceano Indian que generalmente son considerate partes de illo. Le lista non include le mares in le region del archipelago del Indias Oriental (Indonesia).

le Canal de Mozambique
le Golfo de Suez
le Golfo de Aqaba
le Mar Rubie
le Golfo de Aden
le Mar Arabic
le Golfo de Oman
le Golfo Persic (le Golfo)
le Mar del Laccadivas
le Golfo de Bengala
le Mar de Andaman
le Grande Baia Australian
le Stricto de Bass