Den Indischn Oceoan is qua grotte den derdn oceoan ter weireld en besloat 70.560.000 km² of 19,8% van 't woater ip 't eirdippervlak. 't Wordt begrensd deur Azië in 't noordn, Afrika in 't westn en Australië in 't oostn. In 't zuudn goat den oceoan over in de Zuudelykn Oceoan of Antarctischn Oceoan. 
't Noordelykste gedeelte van den Indischn Oceoan wordt deur 't Indisch Schiereyland in twèe zeeën gesplitst: de Golf van Bengoaln in 't oostn en d' Arabische Zee in 't westn. De Golf van Bengoaln wordt door d' Andaman- en Nicobareylandn  gescheid van d' Andamansche Zee, die langst de kust van Zuudoost-Azië ligt. Tusschn 't vasteland van Afrika en 't eyland Madagaskar ligt de Stroate van Mozambique.