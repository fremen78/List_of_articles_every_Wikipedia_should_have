Ur meurvor er su da Azia, er reter da Afrika hag er c'hornaoueg da Aostralazia eo Meurvor Indez (Daveoù a vank). Anvet eo diwar hini Indez, da lavaret eo an holl vroioù el ledenez vras m'emañ India, Pakistan ha Bangladesh enni.
War e riblennoù hanternoz e kaver Ledenez Arabia, Iran, Pakistan, India, Bangladesh, Tailand, Malaysia, Indonezia hag Aostralia. Er c'hornôg e kaver aodoù Afrika (Djibouti, Kenya, Tanzania, Madagaskar, Mozambik, Moris) hag er Su emañ Meurvor ar Su. Dre un emglev etrebroadel emañ e harz gant ar Meurvor atlantel war led Kab ar Pikernigoù (20° E), gant ar Meurvor Habask war hed enez Tasmania ha gant Meurvor Antarktika war an 60vet hed Su. Gant Meurvor Indez ez eus ur gorread 75 milion a km².