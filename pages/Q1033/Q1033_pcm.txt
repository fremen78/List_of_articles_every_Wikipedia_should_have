Naija/Naijiria/Nigeria (Inglish: Nigeria) na one kontri for Afrika. Di Federal Republic of Nigeria, wey evribodi dey kol Naija, na kontri wey dey bitwin sentra and West Afrika. Naija get  borda with Niger for di north, Chad for di northeast, Cameroon in di southeast, an Benin in di west. E kom jam wota for saut on top di Gulf of Guinea wey dey Bar-beach (Atlantic Ocean). Naija get 36 stet an Fediral kapita Teritiri, wey di kapital dey Abuja. Naija no get govament riligion an na chuz di pipul  dey chuz dia god or oga.
Naija bi di aria of plenti plenti kindom an tribal stets for meni years. Bot dat na bifor, as e dey todey, na as how di oyinbo pipul put am dat time for 19th senturi wen British join Southern Naija an Northern Naija. Na dem arenj di administrative an lega sistem wen dem dey yuz shiefs du indiret rulaship. Naija komot for Britain hand inside 1960 an bigin waka sepirate waka. Dem kom fight broda-broda war fom 1967 go rish 1970. Wen war finish dem kom dey chenj  fom sivilian president with elektion to militiri govament wey dey yuz pawa dey rul.Las las for 1999, dem kom chuz president by democrasi.Di elekshion wey Naija pipul du for 2011 bi di fest taim wey evribodi gree se di elektion no get kalo kalo or wuru wuru.
Pipul dey like kol Naija di "Giant of Africa", bikos  e get plenti pipul an big ekonomi.  As 186 million human-bein dey inside, Naija Kari pipul pas for Afrika an na nomba 7 e dey for the wold. And na Naija bi di nomba 3 for kontri wey get yong yong boiz and gel pass; e get more dan 90 million pipul wey neva rish 18 years. Di kontri na moultinashional stet as e get 250 ethnic grops. The 3 grop wey plenti pas na Awusa, Ibo and Yoroba; all dis ethnic grop get pass 250 langwej an evri ethnic grop get difrent parole and tradishions. Federal govament dey yuz English langwej, an Ibo, Yoroba and Awusa na for inside regions dem. Like half of Naija pipul na Kristian an meni if dem dey stey south of di kontri an di oda half na Muslims for north of di kontri. Naija stil get smol pipul wey dey go lokal shrine ples like di Babalawo shrine or Dibia.

Delta stet
Edo stet
Anambra stet
Ekpoma
Aniocha Saut Lokal Govament
Delta Stet


== Politiks ==
Di Prezident of Naija na Bola Tinubu . E don bi presido sice 2023.

Nashonal Asembli
Fedral govament
Supreme Court


== Torizim ==
What Orthography for Naij√°?


== Wie dem gada di tori ==