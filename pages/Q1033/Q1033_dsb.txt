Nigerija (engelski Nigeria, igbo Naíjíríà, joruba Nàìjíríà, hausa Nijeriya) jo wjeliki a gusće wobsedlony stat pśi Guinejiskem golfje w pódwjacornej Africe. Granicujo z Nigerom na pódpołnocy, z Čadom na dłujkem zajtšu, z Kamerunom na pódzajtšu a z Beninom na pódwjacorje. Stolica jo Abuja w srjejźišću kraja, mjaztym až jo pśi atlantiskem pśibrjoze lažecy Lagos nejwětše město. 
W pódpołdnjowem źělu Nigerije kněžy góruca, włožna, tropiska klima z dešćowym casom wót apryla do oktobra a pśerěznymi temperaturami wokoło 30 °C. W pódpołnocnem źělu maju suchšu pusćinowu klimu ze słabym dešćowym casom a górucym wětšykom Harmattan w suchem casu. Pótom njejsu temperatury wokoło 50 °C rědke. Nejwuše městno jo Chappal Waddi (2.419 m) pśi kameruńskej granicy na pódzajtšu kraja. Pśewažece krajinowe formy su laguny pśi pśibrjoze, włožna sawana w srjejźišću a sucha sawana na pódpołnocy.
Nigerija jo pó licbje wobydlaŕstwa jasnje nejwětšy stat Afriki. Tam powěda se wokoło 500 rěcow.


== Wótkaz ==

Informacije nimskego wenkownego zarěda