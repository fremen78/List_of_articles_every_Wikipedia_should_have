Naajeeriya kɛna Afrika nɛ wɩsɩ ɖɩɖʊyɛ taa ɛjaɖɛ naɖɩyɛ. Ɛjaɖɛ nɖɩ ɖɩ-taa ɛyaa wɛ miliyɔɔnaa 177 nɛ n:̀ɖɩ-taa kɛ ɛyaa kɩlɩ ɖɔʊ Afrika kpeekpe taa nɛ pɩkɛ keteŋa kpeek̂pe kɔyɔ ɖɩkɛlʊbɛ ñɩnɖɛ ɛyaa ɖɔʊ taa. Afrika taa lɛ, Naajeeriya taa kɛ tɔsʊʊ hʊʊ kɩlaa.
Paanɛ karasɩm ɛɛtɩ wɛ peeɖe ɛzɩma ɖɔɖɔ yɔ, peeɖe kʊñɔntɩnaa ɖɔɔ mbʊ pʊyɔɔ yɔ mulum kɩlɩ tɔyʊʊ kpem. Takayasɩ nzɩ paɖʊsa wayi nɛ wayi kʊnɛyɔ pɩɩkɛ lakɩŋ fenaɣ pɩnaɣ 2015 nɛ Muhammadu Buhari kɛ palɩzaa se ɛkɛ peeɖe ɛjaɖɛ ñʊʊyʊ. Ɛjaɖɛ ñʊʊtʊ kɩfalʊ ɛnɛ ɛlɛɣza ñʊʊtʊ kɩpɩnʊ weyi payaɣ se Abasanjo.
Ɛjaɖɛ ɖɩnɛ ɖɩ-tɛtʊ sɔsɔtʊ yʊŋ ñɩndʊ yɔ Abuja. Ɖɩwɛ Afrika nɛ wɩsɩ ɖɩɖʊyɛ taa ajɛya wena aɖʊ ŋgbɛyɛ tɔsʊʊ hʊʊ tɔm taa nɛ paya-ɖɩ se CEDEAO yɔ ɖɩ-taa.
Ɛjaɖɛ nɖɩ ɖɩ-taa Iboowaa, Yurubawaa nɛ Fulaaniwaa, mba payaɣ-wɛ ɖɔɖɔ se fɩlandinaa yɔ pakɩlɩna wɛʊ. 
Pɩnaɣ 2014 taa palɩzɩ paɣtʊ se pakpa nabɛyɩ halaa ɖeke yaa abalaa ɖeke se pasʊʊna-ɖama yɔ, paɖʊʊ-wɛ salaka pɩnzɩ hiu. Nɛ yee halaa pa-taa peɖeke yaa abalaa pa-taa peɖeke ɖɔɖɔ se pɛwɛ ɖama cɔlɔ se pawala-ɖama yaa pakpaɣ-ɖama yɔ, paɖʊ-wɛ salaka pɩnzɩ hiu nɛ naanza.