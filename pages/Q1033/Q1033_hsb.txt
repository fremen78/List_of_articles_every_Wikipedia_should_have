Nigerija (jendźelsce Nigeria, igbo Naíjíríà, joruba Nàìjíríà, hausa Nijeriya) je wulki a husće wobsydleny stat při Ginejskim golfu w zapadnej Africe. Stolica je Abuja w srjedźišću kraja, mjeztym zo je při atlantiskim pobrjoze ležacy Lagos najwjetše město. 


== Geografija ==

Kraj mjezuje z Nigerom na sewjeru, z Čadom na sewjerowuchodźe, z Kamerunom na wuchodźe a z Beninom na zapadźe. 
W južnym dźělu Nigerije knježi horca, włóžna, tropiska klima z dešćowym počasom wot apryla do oktobra a přerěznymi temperaturami wokoło 30 °C. W sewjernym dźělu maja sušišu pusćinowu klimu ze słabym dešćowym počasom a horcym wětřikom Harmattan w suchim počasu. Potom njejsu temperatury wokoło 50 °C rědke. Najwyše městno je Chappal Waddi (2.419 m) při kamerunskej hranicy we wuchodźe kraja. Typiske krajinowe formy su laguny při pobrjoze, włóžna sawana w srjedźišću a sucha sawana w sewjeru.
Nigerija je po ličbje wobydlerstwa z wulkim předskokom najwjetši stat Afriki. Tam rěči so wokoło 500 rěčow.


== Žórła ==


== Wotkazaj ==

Informacije němskeho wonkowneho zarjada