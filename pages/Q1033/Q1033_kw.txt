Repoblek Kesunys Nijeri yw gwlas yn Afrika West ha gwlas an moyha poblys yn Afrika oll. A-dhia 1999, Nijeri yw gwerinieth arta, wosa hwetek blydhen a wovernans gans an lu. Desedhans a hanow an pow yw Dowr Nijer, an avon eth a-dreus leun a'y diredh. A-dro dhe Nijeri yma Benin y'n west, Pow Nijer y'n north, Chad ha Kameroun y'n est, ha Baya Gyni y'n soth. Chyf sitys an wlas yw Lagos (an bennsita gyns), Abuja  (an bennsita a-lemmyn), Ibadan, Kano, Port Harcourt, Jos, hag erell.