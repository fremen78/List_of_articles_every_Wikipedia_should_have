Shams od-Din Mohammad (ca. 1315–1390), kjend som Hafez, er ein vidkjend persisk diktar. Han er rekna som ein nasjonaldiktar i Iran, og har ein framtredande plass i heile det persiske kulturområdet. Hafez skreiv rundt 500 korte lyriske dikt, ghazalar, som er blitt brukt i musikk, kalligrafi og folketradisjonar. Gravstaden hans blir vitja den dag i dag.
Hafez har tilnamnet Shirazi, ettersom han var fødd i Shiraz i noverande Iran. Han skreiv ei rekkje lovprisingar av heimbyen. Tilnamnet Hafez (ar. hâfiz) tyder 'korankjennar', og han skal ha kunna Koranen utanboks frå ung alder av, men ein har lite konkret kunnskap om livet hans.
Dei fortetta dikta hans tek for seg mystiske og moralske emne gjennom dyrking av vin og venleik, og kan både lesast som djupt gudelege og særs sanselege. 


== Kjelder ==
«Hafez»   i Store norske leksikon, snl.no.


== Bakgrunnsstoff ==
Engelske omsetjingar

The Divan (1891) ved Internet Archive
Poems from the Divan of Hafiz (1897) ved Internet Archive
Odes from the Divan of Hafiz : freely rendered from literal translations (1905) ved Internet Archive
Skandinaviske omsetjingar

Fra vinhus og moské, Rumi, Hafez og andre persiske diktere, gjendiktet fra persisk av Finn Thiesen og Erling Kittelsen, Oslo, 2003. (norsk)
Hafiz, Dikter, i svensk omsetjing från persiskan av Ashk Dahlén med forord av Finn Thiesen, Umeå, 2007. (svensk)