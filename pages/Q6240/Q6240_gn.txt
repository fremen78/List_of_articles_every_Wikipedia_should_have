Hafis-e Shirazí, o simplemente Hafis, (en persa:  حافظ شیرازی), (Shiraz, ko'ãga Irã, 1325 - Shiraz, actual Irán, 1389) ha'e akue peteĩ ñe'ẽpapára Péysia pegua. Héra heñóivo ha'e va'ekue Mohammed Shams od-Din, oñeme'ẽ va'ekue herorã Hafez («ñongatuhára» araveñe'ẽme) oikuaapágui ha imandu'apa upe aranduka marangatu hérava Korã.
Omba'apo va'ekue tupãkuaatyhára sufi rami, ha sapy'apy'a, mburuvichavete róga ñe'ẽpapára ramo. Ko ára peve oĩ heta mba'e herungua ha káso opaichagua Hafiz rekove rehegua, sa'imi ojeikuaaitégui hekovekue rehegua. Hembiapokuépe heta jajuhu omombe'úva ka'u, víno, jey'urã oporomonga'úva, jeroviapy ha paje rehegua, upévare jepivénte oĩ oñemoĩva hese ha hembiapokuére oimo'ãgui naiporãihague. Oñehesa'ỹijo ha ojeipyguaraite hembiapokue, ha'e ojejuhu umi ñe'ẽpapára tuichavéva ha ojehechakuaavéva apytépe Péysia ñe'ẽpotýpe. Opaichagua umi ohóva ohecha Hafez ñeñotỹha. Hembiapokue oñembojoapypa amo ary 1368 jave, upekuévo oñembojoaju hetave 500 ñe'ẽpoty.
Oje'e Hafez omendahague peteĩ kuñataĩre ombohero va'ekue Shâj-e Nabât («takuare'ẽ rakã»). Ikatu oreko ita'ýra térã itajýra, jepémo oñeguenohẽnte ko marandu hembiapokuégui, ndaikatúi jaikuaaite.


== Mandu'apy ==