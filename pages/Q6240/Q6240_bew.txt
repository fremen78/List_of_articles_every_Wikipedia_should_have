Hapis (hurup Arap Gundul: حافظ) atawa Koja Syams al-Dīn Muḥammad Ḥāfiz-i Syīrāzī (Parsi: خواجه شمس الدين محمّد حافظ شرازى, Khwājeh Šams al-Dīn Moḥammad Hāfeẓ-e Šīrāzī) (lahir antara 1310 èn 1337, diyakinin wapat pas umur 69) ièlah atu penyair deri Negeri Parsi. Dia lahir di Siras, Iran. Pas masing muda, dia udah apal Kur'an. Adapun dia punya bunga rampé sair dikumpulin dalem karya nyang judulnya Dīvān-e Ḥāfeẓ (Parsi: ديوان حافظ) 'Bunga rampé Hapis'. 


== Keidupan ==

Bagèn dia ada punya emban di kebudayaan èn keidupan bangsa Parsi, srènta dia punya sair-sair nyang mashur sedari lama, dia punya riwayat idup, bisa dibilang, sedikit doangan ditauinnya. Kususnya di masa mudanya, ada banyak bodoran tasawup nyang kenisbat ke dia. Bebrapa riwayat tadkirah nyang nyeritrain Hapis umumnya kaga' bisa diandelin kebenerannya. Atu dokumèn nyang mbicarain Hapis punya idup ièlah mukadimah nyang di dia punya Dīvān tadi, nyang ditulis ama orang sejamannya Hapis nyang kaga' ditauin namanya. Barangkali, dia punya nama Muhammad Gulandam (Parsi: محمد گلندام, Moḥammad Golandām). Kuaran Hapis punya Divān nyang diterima di kalangan umum di ni masa modèren entu disebutnya Qazvīnī-Ḡani (Parsi: قزوينى وغنى), dipermak ama Moḥammad Qazvīnī and Qāsem Ḡani.


== Ruju'an ==