William Shakespeare, pronuncia Uìlliam Scèspir (Stratford-upon-Avon, sirca el 23 avril 1564 – Stratford-upon-Avon, 23 avril 1616) el xe stà un grande dramaturgo e poeta inglese. De lu gavemo 38 testi teatrali, 154 soneti e vari altri poemi. El xe considerà l'autor che mejo rapresenta la leteratura inglese, e le so opere le xe stà tradote e messe in scena in tuto el mondo.
Molte so comedie e tragedie le xe anbientà in Veneto: Romeo e Zulieta a Verona, La Bisbetica Domata a Padoa e Il Mercante di Venezia a Venezia, anca se Shakespeare no'l ga mai visità ste sità de persona. Anca el Otelo el xe ligà a le visende de la Serenisima.