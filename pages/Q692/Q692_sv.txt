Fredrik August Dahlgren (även kallad Fredrek på Rannsätt), född 20 september 1816 i Nordmarks socken, Värmland, död 16 februari 1895 i Djursholm, var en svensk författare, sångtextförfattare och kansliråd. Han är främst känd för sång- och folklustspelet Värmlänningarna.


== Biografi ==


=== Tidiga år ===
Fredrik August Dahlgren föddes på Tabergs herrgård som son till bruksägaren Barthold Dahlgren (Värmlandssläkten) och Anna Carolina Svensson och bror till Bengt Erland Dahlgren. Han blev far till Erik Wilhelm Dahlgren, läraren och politikern Sven Fredrik Dahlgren och författaren Lotten Dahlgren. 
Dahlgren studerade från 1834 i Uppsala och avlade filosofie kandidatexamen i mars 1839. Han promoverades samma år till filosofie doktor och gav 1840 ut avhandlingen Om de grekiska romanerna. Han hade för avsikt att söka en docentur i allmän litteraturhistoria, men valde i stället ämbetsmannabanan.  


=== Karriär ===
1841 anställdes han som extra ordinarie kanslist vid ecklesiastikdepartementets expedition där han tjänstgjorde fram till 1848 och samma år som extraordinarie amanuens i Riksarkivet, där han tjänstgjorde fram till 1861. År 1848 utnämndes han till kopist i ecklesiastikexpeditionen, blev 1861 kanslist, 1862 protokollsekreterare och 1871 expeditionssekreterare i ecklesiastikdepartementet. 1874 blev Dahlgren tillförordnad chef för byrån för hälso- och fattigvårdsärenden samt 1878 kansliråd och chef för samma byrå. 
Dahlgren har blivit mest känd för texten till Jänta å ja och folklustspelet Wermlänningarne från 1846, där bland annat Ack Värmeland, du sköna ingår. Dahlgren skrev även några andra pjäser, men verkade annars mest som författare och översättare.  1857–63 var han litteratör vid Kungliga Teatern, och under sin tid där översatte han bland annat Macbeth, Romeo och Julia, En midsommarnattsdröm samt Förväxlingar av Shakespeare; Johan Ludvig Heibergs Älvjungfrun; Pedro Calderón de la Barcas Livet en dröm, Gotthold Ephraim Lessings Nathan den vise med flera verk. Han utgav även Anteckningar om Stockholms theatrar (1866). År 1866 invaldes han även i Kungliga Musikaliska Akademien, där han 1877–85 var preses. 
Redan under studietiden hade han författat dikter på värmländska, som sedan publicerades anonymt i de värmländska tidningarna. År 1875 utkom hans första samling av dialektdikter Viser på varmlanske tongmåle under pseudonymen Fredrek på Rannsätt, och dessa följdes året därpå av Speller nye viser och därefter av flera liknande samlingar. Dahlgren var även uttolkare av medeltida och nyare tiders handskrifter, och har bland annat utgett Skandinaviska samfundets handlingar, del 30–40 (1849–60), och har dess nya följd del 1–5 (1861–66), Bogislaus Philipp von Chemnitzs Geschichte des schwedischen in Deutschland geführten Kriges (del 3–4, 1855–59), Lagförslag i Carl IX:s tid (1864), Kung Erik XIV:s krönika (1847), 3:e delen av Ett fornsvenskt legendarium (1847), Skrifter till läsning för klosterfolk med flera arbeten. Flera av dessa arbeten skrev han för Svenska fornskriftsällskapets räkning, och han blev dess förste sekreterare vid sällskapets instiftande 1843.


=== 1871–1895: Svenska Akademien ===
Dahlgren var ledamot av Svenska Akademien under åren 1871–1895, på stol 6. Dahlgren hade varit amanuens vid Svenska Akademien sedan 1854. Som amanuens hade han samlat språkprov för Akademiens ordbok, bland annat omkring 40.000 ord ur Gustav Vasas bibel, ur alla svenska på 1500-talet tryckta skrifter med mera. Han utarbetade även Ordlista öfver svenska språket i dess första upplaga 1873, och utgav 1870 första delen av Akademiens Ordbok öfver svenska språket. Från 1854 redigerade han även Svenska Akademiens handlingar. Hans postumt utgivna "Glossarium öfver ålderdomliga eller ovanliga ord och talesätt i svenska språket" (1914–1916) är fortfarande ett viktigt hjälpmedel vid studier av äldre skrifter. 1875 utsågs han även till ledamot av direktionen över Stockholms stads undervisningsverk.
Dahlgren är begravd på Norra begravningsplatsen i Stockholm.


== Bibliografi ==
 Jacob Balde, latinsk skald ur sjuttonde århundradet : afhandling, hvilken med vidtberömda philos. facultetens tillstånd under inseende af ... Pehr Daniel Amadeus Atterbom ... för filosofiska graden till offentlig granskning framställes ... Upsala. 1839. Libris 1993512 
 Om de grekiska romanerna : afhandling, hvilken med vidtberömda philos. facultetens tillstånd till offentlig granskning framställes .... Upsala. 1840. Libris 20194124 
 1 delen. Libris 5k3gggjs3cgc825z. http://urn.kb.se/resolve?urn=urn:nbn:se:uu:diva-251038 
 2 delen. Libris 20194124. http://urn.kb.se/resolve?urn=urn:nbn:se:uu:diva-268256 
 3 delen. Libris 20194128. http://urn.kb.se/resolve?urn=urn:nbn:se:uu:diva-268257 
 4 delen. Libris 20185643. http://urn.kb.se/resolve?urn=urn:nbn:se:uu:diva-250773 
 Wermlänningarne : sorglustigt tal- sång- och dansspel i två afdelningar och sex indelningar. Stockholm: Abr. Lundqvist. 1846. Libris 18150889. http://litteraturbanken.se/forfattare/DahlgrenFA/titlar/Wermlanningarne/info 
 Förteckning öfver svenska skådespel uppförda på Stockholms theatrar 1737-1863 och Kongl. theatrarnes personal 1773-1863 med flera anteckningar. Stockholm: Norstedt. 1866. Libris 12745150. https://litteraturbanken.se/f%C3%B6rfattare/DahlgrenFA/titlar/AnteckningarOmStockholmsTheatrar/sida/-2/faksimil?om-boken 
 Inträdes-tal i Svenska akademien den 20 december 1871. [Stockholm]. 1872. Libris 2606743 
 Viser på varmlanske tongmåle. Stockholm: Norstedt. 1875. Libris 1580077 
 Viser på varmlanske tongmåle : gamle å speller nye å sprett sprang nye. Stockholm: Norstedt. 1886. Libris 10815558. https://runeberg.org/varmlansk/ 
 Fredrik of Ransäter : ballads / translated by Mike McArthur. Wintringham: Oak Tree Press. 2001. Libris 8767523. ISBN 0-9539732-1-2 
 Glossarium öfver föråldrade eller ovanliga ord och talesätt i svenska språket från och med 1500-talets andra årtionde. Lund: Gleerup. 1914-1916. Libris 13539523. http://litteraturbanken.se/#!forfattare/DahlgrenFA/titlar/Glossarium/info/faksimil 
 Fredrik August Dahlgrens dagboksanteckningar 1844-1860 / inledning och kommentarer av Dag Nordmark. Skriftserie utgiven av Värmlands museum, 0280-8188 ; 16. Karlstad: Värmlands mus. 1982. Libris 7746638. ISBN 9185224227 


=== Otryckta pjäser ===
Elisif (1846) ; Kyssen (1846) ; Ett äfventyr på Stegeborg (1853) ; Kaffeförbudet (1853).


=== Översättningar ===
Calderón de la Barca, Pedro (1858). Lifvet en dröm : skådespel i fem akter. Stockholm: Norstedt. Libris 3103161 
Shakespeare, William (1845). Romeo och Julia : sorgspel. Stockholm. Libris 9078145 
Shakespeare, William (1846). Thalia 1847. Helsingfors: Frenckell. Libris 14973991 
Heiberg, Johan Ludvig (1857). Elfjungfrun : skådespel i fem Akter, med Sång. Stockholm: Bonnier. Libris 9992157 
Moreto, Agustín (1873). Stolthet mot stolthet : lustspel i 3 akter. Stockholm: Norstedt & S. Libris 1583149 


==== Otryckta översättningar av Shakespeare ====
Macbeth (1858) ; En midsommarnattsdröm (1860) ; Förvexlingarna (1861).


=== Redaktör (urval) ===
 Konung Erik XIV:s krönika. Samlingar utgivna av Svenska fornskriftsällskapet. Serie 1, Svenska skrifter, 0347-5026 ; 10. Stockholm: Norstedt. 1847. Libris 8208465. https://litteraturbanken.se/f%C3%B6rfattare/DahlgrenFA/titlar/KonungErikXIVKr%C3%B6nika/sida/III/faksimil?om-boken 
Geijer, Erik Gustaf (1849-1855). Erik Gustaf Geijers samlade skrifter. Stockholm: Norstedt. Libris 8198070 
 Handlingar rörande Skandinaviens historia. 30-40 ; Ny följd. 1-5 / utgifna af Kungl. Samfundet för utgifvande af handskrifter rörande Skandinaviens historia. Stockholm. 1849-1866 
Chemnitz, Bogislaus Philipp von (1855-1859). Königlichen schwedischen in Teutschland geführten Kriegs. 3-4. Stockholm: P. A. Norstedt und Söhne. Libris 18233579 
 Lagförslag i Carl den niondes tid. Handlingar rörande Sveriges historia. Andra serien, 99-1920778-0 ; 1. Stockholm. 1864. Libris 885171 
 Ett fornsvenskt legendarium : innehållande medeltids kloster-sagor om helgon, påfvar och kejsare ifrån det 1:sta till det xiii:de århundradet. Band 3. Samlingar utgivna av Svenska fornskriftsällskapet. Serie 1, Svenska skrifter, 0347-5026 ; 42 ; 52 ; 56 ; 61. Stockholm: Norstedt. 1865-1874. Libris 8208487 
 Ordlista öfver svenska språket : utg. af Svenska akademien. Stockholm: Norstedt. 1874. Libris 3061647  - Redigerades av Dahlgren fram till och med den sjätte upplagan (1889).
 Skrifter till läsning för klosterfolk  / efter gamla handskrifter utgifna af F.A. Dahlgren. Samlingar utgivna av Svenska fornskriftsällskapet. Serie 1, Svenska skrifter, 0347-5026 ; 63-64. Stockholm: Norstedt. 1875. Libris 19942154. http://litteraturbanken.se/forfattare/DahlgrenFA/titlar/LasningForKlosterfolk/info 
 Register öfver rådslag i konung Gustaf I :s tid ... : [till] konung Carl XI:s tid 1660-1688. [Stockholm]: [Riksarkivet]. 1890. Libris 2224940 


== Priser och utmärkelser ==
1841 – Svenska akademiens andra pris för poemet Sappho på Leukas
1866 – Letterstedtska priset för översättningar av Shakespeare, Calderon och Heiberg
1866 – Kungliga priset


== Referenser ==


=== Noter ===


=== Tryckta källor ===
Frans Hedbergs nekrolog om F. A. Dahlgrens liv och gärning i Svea folkkalender s. 228, 1896.
Dahlgren, Fredrik August i Herman Hofberg, Svenskt biografiskt handlexikon (andra upplagan, 1906)
”Dahlgren, Fredrik August”. Nordisk familjebok. Stockholm. 1906. Libris 78095. https://runeberg.org/nfbe/0590.html 


== Externa länkar ==
 Wikimedia Commons har media som rör Fredrik August Dahlgren.
 Wikisource har verk av eller om Fredrik August Dahlgren.
Fredrik August Dahlgren, författarpresentation i Projekt Runeberg
Fredrik August Dahlgren (1816-1895) hos Litteraturbanken
Fredrik August Dahlgren i ledamotsregistret hos Svenska Akademien
Fredrek på Rannsätt
Bild

Folklustspelet Värmlänningarna
Böcker

 Värmlänningarna : sorglustigt tal-, sång- och dansspel i två avdelningar och sex indelningar. Niloe-biblioteket. Universalserien, 99-0165745-8. Uddevalla: Niloe. 1977. Libris 7602669. ISBN 91-7102-079-9. https://runeberg.org/dfawerml/ 
 Viser på varmlanske tongmåle : gamle å speller nye å sprett sprang nye. Stockholm: Norstedt. 1886. Libris 10815558. https://runeberg.org/varmlansk/ 
Songs of Sweden på Internet Archive har tre visor ur Wermlänningarne: Ack Värmeland, du sköna, I villande skogen och Jag sjunger och dansar.
Noter

Å jänta å ja - noter från 1800-talet
Sångtexter

Ack Värmeland, du sköna
Jag sjunger och dansar
Nils Annerssas vise
Å jänta å ja
Mp3-filer och strömmande ljud

Ack Värmeland, du sköna på USA:s kongressbibliotek.
I villande skogen på USA:s kongressbibliotek.
F. A. Dahlgren på Internet Archive


== Vidare läsning ==
Ek, Sverker: Fredrik August Dahlgren i Svenskt biografiskt lexikon (1931)