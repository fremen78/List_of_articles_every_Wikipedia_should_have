William Shakespeare (pronunciation anglese britannic: [ˈʃeɪkspɪə]; anglese statounitese: [ˈʃeɪkspɪɻ] baptisate 26 april 1564 in Stratford-upon-Avon, Warwickshire – 23 april 1616 in Stratford-upon-Avon, Warwickshire, datos julian) esseva un poeta, dramaturgo e actor anglese qui es hodie largemente considerate le plus grande scriptor in le lingua anglese e un del plus grande dramaturgos de tote le tempores.
Jam un figura popular in theatro renascentia anglese durante su vita, su reputation se augmentava e se diffundeva al paises altere in seculos subsequente. Su obras deveniva un major influentia super litteratura occidental e le lingua anglese e habeva essite traducite in tote le linguas major del mundo. 
Il ha pauc archivos super su vita private. Isto ha incoragiate speculation extensive re su semblantia, su sexualitate, su opiniones religiose e le question de esque ille actualmente scribeva su dramas.


== Biographia ==


=== Vita juvene ===

William Shakespeare esseva baptisate le 26 april 1564 in Stratford-upon-Avon, Warwickshire, Anglaterra. Su exacte data de nascentia non es cognoscite. Il ha un credentia commun que il nasceva le 23 april (le mesmo die que ille moriva) ma il ha nulle evidentia pro isto. Ille esseva le filio de John Shakespeare, un facitor de guantos e consiliero local, e Mary Arden, le filia de un proprietario de terra. Ille esseva le tertie de octo infantes e lor plus vetere supervivente filio. Biographos concorda que William Shakespeare studeva a King's New School, un schola local.
Ille maritava Anne Hathaway in 1582. Il appare que le maritage esseva arrangiate con insolite rapiditate; le annuncio del maritage esseva legite sovente semel, in loco del usual tres vices. Illes habeva tres infantes. Lor prime infante Susanna esseva nasceva e baptisate minus que sex menses post le maritage in 1583. Lor altere infantes esseva geminos dizygotic: Hamnet e Judith, que esseva baptisate in 1585.


=== Carriera ===
Shakespeare se moveva a London e comenciava su carriera in theatro durante un anno inter 1585 e 1592. Ille labora como un actor, autor e le coproprietario del compania de theatro Lord Chamberlain's Men, que plus tarde esseva nominate King's Men. 
Il ha pauc nota de su vita inter 1585 e 1592, sin un lite in 1588-89. Iste annos es appellate le 'annos perdite' de Shakespeare. Durante iste annos, ille comenciava travaliar in London con le theatro. Le prime referentia de su carreira esseva un brochure in septembre 1592. Scribite per Robert Greene, un dramaturgo popular, illo refere Henrico VI, Parte 3 e implica que alcun dramas de Shakespeare habeva essite inscenate. Su prime obra publicate, un poema erotic titulate "Venus e Adonis", esseva datate 1593.
Post 1594, le dramas de Shakespeare esseva inscenate solmente per un compania de theatro, le Lord Chamberlain's Men. Shakespeare esseva un de qualque proprietarios del compania. Shakespeare jocava in su dramas; le rolos que ille habeva es incognite. Transcriptiones publicate de su drams appereva in annos subsequente. Le nomine de Shakespeare appareva super le transcriptiones post 1599. Isto es evidentia clar que Shakespeare esseva un figura popular.
Le compania edificava le Globe Theatre in 1599, que poteva accomodar 3,000 spectatores e deveniva le compania plus popular de theatros in London. In 1603, le nove rege Jacobo I les donava patronage regal e illes cambiava lor nomine al King's Men. In 1608, illes etiam emeva le Blackfriars Theatre, que poteva accomdoar 600-1,000 spectatores. Al contrario del Globe Theatre, iste theatro esseva al interior e poteva inscenar durante le hiberno. Archivos de emptiones e investimentos de Shakespeare suggere que ille habeva devenite ric.
Durante su carriera, Shakespeare dividite su habitation inter London e Stratford, durante que Anne e lor infantes habitava in Stratford. Hamnet Shakespeare moriva in 1596; ille habeva 11 annos. In 1597, Shakespeare emeva le casa New Place, le secunde plus grande casa in Statford.


=== Ultime annos e morte ===

Post 1610, Shakespeare scribeva dramas minus sovente. Su ultime tres dramas esseva collaborationes, probabilemente con John Fletcher. Fletcher succederea Shakespeare como le dramaturgo principal del King's Men. Biographos usualmente concorda que ille se retirava circa 1613 e habitava durante le ultime annos de su vita con Anne in Stratford. Ille retornava a London qualque vices.
William Shakespeare moriva le 23 april 1616 (calendario julian) in Stratford-upon-Avon. Le causa es incognite. Ille habeva se describite como un homine con "sanitate perfect" minus que un mense ante su morte, quando ille scribeva un nove testamento. Ille esseva interrate in le Ecclesia del Sancte Trinitate, le mesme ecclesia de su baptismo. Su epitaphio dice in anglese archaic:
Bon amico, pro gratia de Jesus abstiner se
De foder le pulvere includite hic
Benedicte sia le homine qui sparnia iste petras
E maledicte sia ille qui move mi ossos.
Ille moriva dece dies post le morte de Miguel de Cervantes Saavedra in le 23 de april del calendario gregorian. Nonobstante que illes esseva contemporaneos, il non ha datos de que Shakespeare e Cervantes se cognosceva per lor obras.
Shakespeare legava le majoritate le majoritate de su possessiones e moneta a Susanna. Anne probabilemente hereditava alcun per un derecto automatic. Ille habeva recentemente limitate le hereditate de Judith e removite le hereditate de su sposo Thomas Quiney a causa de un scandalo: il esseva discoperite que Quiney ha habeva un infante con un femina altere. Susanna habeva un infante e Judith habeva tres, ma nulle de iste lor infantes ha infantes, ergo Shakespeare ha nulle descendentias directe.


== Dramas ==
Ille scribeva le majoritate de su obras cogniscite inter 1589 e 1613. Su prime dramas esseva comedias e dramas historic; illos es un del dramas classic plus acclamate in le generes. Ab circa 1595 usque 1608, ille scribeva qualque tragedias iconic: Hamlet, Romeo e Julietta, Othello, Rege Lear, e Macbeth. Su ultime dramas esseva 'tragicomedias' que combinava aspectos de ambe eras. Shakespeare etiam scribeva poemas, que includeva le sonetos famose. Su obras supervivente include 39 dramas, 154 sonatos, duo poemas longe e qualque poemas alteros.
Le production de Shakespeare esseva enorme. Plus de 100.000 lineas de drama ille scribeva, lo que le faceva le plus popular e le plus presentate dramatico del historia mundial. Su pièces, del quales le plus curte esseva The Comedy of Errors (Le Comedia de Errores) con 1.777 lineas, ha constantemente essite presentate, analysate e traducite in quasi omne linguas. De omne le pièces scribite per William Shakespeare Hamlet, elaborate circa 1599-1600, es probabilemente le plus popular. Al minus le pièce con su 4.042 lineas e le plus longe rolo de parlar (con in toto 11.610 parolas) es le plus longe que le famose autor anglese scribeva.
Multe de su dramas esseva publicate durante su vita con qualitate variante. John Heminges e Henry Condell, duo actores e amicos de Shakespeare publicava un archivo plus definitive in 1623. Isto se appellava le First Folio. Illo includeva tote su dramas cogniscite excepte cinque; tres esseva registrate alterubi e duo esseva perdite. Le First Folio habeva un prefacio del actor Ben Jonson que, in un phrase famose e presciente, declarava que Shakespeare esseva "non de un era, ma pro tote tempore". Le seculo 21, su obras continue esser studite e interpretate.


== Vide etiam ==
Hamlet
Romeo e Julietta


== Referentias ==