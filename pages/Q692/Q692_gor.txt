William Shakespeare (/ˈʃeɪkspɪə/;  26 April 1564 – 23 April 1616) yito tala ngotaliyo lo tawu latunga lo'u moluladu to lipu lo Enggeleti wawu layito he tanggula lo tawu Taapulu lo sastra ta masahuru da'a to masa boyito. Tiyo ma yilolulade 38 sandiwara tragedi, komedi, sejara wawu 154 sonata.
Masaliyo u hemoluladu to taawunu 1585 sambe 1613 wawu ilomataliyo ma yilami lo tawu ode ngope'e nga'amila lo bahasa to dunia wawu ilomataliyo ma pilopoyitohu lo tawu to panggung mongilaboto ilomata lo penulis sandiwara uweewo.


== Tutumulo ==
Shakespeare pilotutuliyo to Stratford-upon-Avon, Enggeleti to hulalo April 1564. Tiyamoliyo John Sekspeare wawu tiiloliyo ti Mary Arden. Tiyamo le William boti ta o harata wawu o kalaja hemohutu palipa lo ulu'u dabo lapatiyoma'o tiyo ma milisikini sababu ma lopotaliya lo wol u ilegal. Te Shakespeare diila lodudu'a lo kalaja liyamoliyo.
To masa boyito sikola boheli tilumodeyi. to muloololiyo ngope'e nga'amila ta keke'ingo diila motota mobaca wawu moluladu. Timongoliyo bo hepobalajariya tuwawuliyo lo kalaja meyalo momeengi wawu momangimba. Te Shakespeare ma lobalajari to sikola bohu botiye. Tiyo ma lobalajari lo Latin, bahasa tuwawu u hepomake lo kaumu ta o ilimu, boli monto utoonu asaliliyo. Lonto London ode Lisbon, monto Aleksandria ode Konstantinopel, monto Tunis ke Yerusalem, nga'amila ta o ilimu he pobisalawa lo Latin wawu bahasa lo tiyombu limongoliyo. Nga'amila dokumen paralu, dokumen negara, gereja, wawu perdagangan, he tulade lo Latin.


== Referensi ==