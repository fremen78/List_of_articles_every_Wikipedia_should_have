Le Grande Depression del annos 1930 esseva un evento mundial, le qual comenciava principalmente in le Statos Unite de America e esseva causate per le politicas financiari del nation. 
Le Grande Depression se comenciava in le SUA pro quatro causas: 
1) Le retorno al standard de moneta fundite super le auro: Pro isto le governamento del SUA debeva repagar alcun debitos con auro e habeva minus auro in su proprie reservas. 
2) Le "Crash" del mercato statounitese del actiones in 1929: Multe statouniteses perdeva moneta personal in iste evento e non poteva pagar debitos o comprar cosas basic pro mantener le ecomonia. 
3) Le fallimentos del bancas: Dubitas super le economia causava que statouniteses removeva lor moneta ab bancas. Proque le bancas habeva tro multe moneta in prestas, le bancas falleva, e altere statouniteses perdeva sparnios. 
4) Multe statouniteses perdeva labores, includente fermeros, specialmente illes de Kansas e Oklahoma, qui perdeva lor fermas pro un grande siccitate. Isto causava un fame. 
Le depression causava que personas del tote mundo se tornava al ideas socialista e fascista. Statouniteses voleva que lor presidente se concerneva solmente super problemas domestic. Isto contribueva al militarismo de Germania, Japon e Italia. 
Le presidente Franklin Roosevelt introduceva programmas pro adjutar statouniteses disoccupate. Isto con le expansion del economia del SUA pro combatter nationes fascista durante le Secunde Guerra Mundial (1939-1945) causava le fin del depression. 
Referentias
https://www.vaia.com/en-us/explanations/history/us-history/causes-of-the-great-depression/ 
https://history.state.gov/milestones/1921-1936/great-depression 
https://www.history.com/topics/great-depression/great-depression-history