Per plu, vide categoria teatro
Teatro (de la parola elinica θέατρον) es la braso de la artes de presenta cual inclui la presenta de naras ante un popla, usante parla, jesti, musica, dansa, sona, fondos, e cualce otra modos nesesada.
La teatro ueste veni, xef, de la drama elinica antica, de cual lo ia empresta terminolojia tecnical, clasi en jeneros, e multe de sua temas, carateres e tramas. La artiste teatral Patrice Pavis defini teatralia, lingua teatral e scrive teatral como espresas sinonim cual difere teatro de otra artes de presenta, leteratur e la artes en jeneral.
La teatro moderna, en un defini larga, inclui teatrales e musica teatral. On ave lias entre la teatro e la formas artal de baleto, opera (cual usa presentas en un teatro con vestes fantasin, acompaniada par canta e orcestra) e otra formas diversa.