Teatr (frenkçe théâtre < yunanca θέατρον — "temaşa yeri") - sanada seyirciler ögünde aktörlar, icra etken yaşayışnı ifadelegen sanat çeşiti ve artistlerniñ ayrı bir kollektivi ile sana temaşalarını icra etken müessise ve temaşalar ötkerilgen binası. Teatr sanatınıñ nazariyesini ve ameliyatını tetqiq etken ilmine teatrşınaslıq aytıla. İnsanlar ile rollerni canlandırılğan teatrlardan ğayrı, qoqla teatrleri da bar, esas qaramanları - doğru manada oyuncaq olmağan ve buña köre idare etilgen teatr qoqlalarıdır.


== Teatr sanatınıñ hususiyetleri ==
Teatr sanatı, öz tabiatına köre, sintetik ola. Onıñ eserleri başqa sanat çeşitlerinden ibaret: edebiyat, muzıka, tasviriy sanat, horeografiya ve başqalarından. Bundan da ğayrı, çeşit türlü ilimlerniñ ve tehnika saalarınıñ çoq sayılı yeñişlerni qullanalar. Misal olaraq, semiotika, tarih, içtimaiyat, fiziologiya saalarındaki tetqiqleri kibi ruhiyatçılığınıñ ilmiy işlenmeleri, aktör ve rejissörlıq yaratıcılığınıñ temeline qoyulğan edi.