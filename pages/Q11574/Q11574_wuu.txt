奉贤区是上海16个区之一。渠个东面是浦东新区，西面是金山区搭松江区，北面是黄浦江帮闵行区，南面是杭州湾。
清雍正四年（1726年）成立个奉贤县勒拉2001年8月24号个辰光畀撤县改去哉，变成功现在只奉贤区。区里向有交关景点，包括碧海金沙水上乐园、上海海湾国家森林公园，新城边浪个“上海之鱼”金海湖，还有奉城、青村两爿古镇。2018年底，上海地铁5号线通到奉贤区，结束仔伊呒没地铁个历史。