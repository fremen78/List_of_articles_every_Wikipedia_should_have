Secundum, olim per sec., nunc iuxta Systema Internationale (SI) per s imminutum, est mensura temporis, quae hoc in systemate tanquam primaria vel axiomatica unitas habetur. Per conventum atomicum, secundum est tempus 9 192 631 770 cyclorum radiationis electronum quae inter status fundamentalis atomi Cs 133 moventur. Homines eum horologio metiri possunt.


== Multiplices SI ==
Praefixa SI usitate adhibentur ut duratio temporis minus quam secundum cognoscatur, sed raro pro multiplicibus? secundi; contra, unitates non SI—minuta, horae, dies, anni Iuliani, saecula Iuliana et milennia Iuliana—obtinent.


== Historia ==
In antiquitate Newtoni, divisus temporis erant annus, mensis, dies, hora, minutum primum, et minutum secundum; quaeque hora divisa erat in sexaginta minuta prima, et quodque minutum primum in sexaginta minuta secunda. Anno 1687, Newtonus in Principia saepe "tempore minuti unius secundi" scripsit.
Mox autem vocabulum secundi simplicis significabat 'minutum secundum', et 'minutum' significabat 'minutum primum'. Leonhardus Eulerus iam medio saeculo XVIII saepe vocabulo secundo utitur sine minuto. In "Opera omnia," Eulerus scripsit in pagina quinta "Calculo scilicet apud Indos recepto, quo diem in 60 horas, horam in 60 minuta, minutum in 60 secunda distinguunt" et pagina 136 "determinatio ultra 2 aut 3 partes decimas unius secundi erronea esse nequit", et similiter paginis ceteris.


== Nexus interni ==
Becquerel
Hertz
Horologium atomicum
Internationale Unitatum Systema
Laqueus magneto-opticus?
Norma temporum
Secundum saliens?
Tempus Atomicum Internationale


== Notae ==


== Bibliographia ==
Bureau International des Poids et Mesures. 2006. The International System of Units (SI). Ed. 8a. Organisation Intergouvernementale de la Convention du Mètre.