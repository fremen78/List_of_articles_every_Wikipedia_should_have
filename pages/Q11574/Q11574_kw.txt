Musurans berr a dermyn yw eylen. Yma 60 eylen yn mynysen, 60 mynysen yn our ha 24 our yn dydh, hengov ow dedhya dhe dermyn an Babylones. Yn godhonieth, eylen yw an termyn kemerys gans atom cesiom ow krena 9,192,631,770 gweyth (a-dro dhe 9 bilvil).
Unses selvenel an Kevreyth Keswlasek a Unsesow yw (arwodh: s). Dell yw usys, mesurys yw gans klock po euryor, hag a-dhia diwedh an 20ves kansvledhen, gans klockys atomek. Yn unn eylen, golow a viaj (yn gwakter) 299,792,458 meter, h.y. 300,000 km (~186,282 mildir).