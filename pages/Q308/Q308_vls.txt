Mercurius (symbool: ) is de klêenste planete in 't zunnestelsel en stoat 't dichtst by de zunne. Zyn boane roend de zunne deurt 87,97 eirdse doagn, 't kortste van al de planeetn van de zunne. De planete is vernoemd noa de Romeinsche god Mercurius, god van de commerce en teegnhanger van de Grieksche god Hermes.  
Juste lyk d' eirde is 't e terrestrische planete met e vast ippervlak die goëd trekt ip da van de Moane. Ipmerkelyk is dat de planete e sterk magnetisch veld vertôont. 
Juste lyk Venus droait Mercurius roend de zunne binn de boane van d' eirde. Omdat 'n zo dichte stoat by de zunne is de planete allêne moa te ziën by de westelykn horizon achter zunsoendergank of den ôostelykn horizon vo zunsipgank, mêestal in de schemerienge.