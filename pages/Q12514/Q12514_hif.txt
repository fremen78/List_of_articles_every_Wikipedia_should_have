Three Gorges Dam, China ke Yangtze Naddi pe hae aur ii duniya ke sab se barraa dam me se ek hae. Ii dam ke 2012 banae ke khalaas karaa gais aur iske baarr ke roke ke khatir, irrigation aur electricity banae ke khatir kaam me laawa jaae hae.
Ii dam Yangtze River pe hae aur ii duniya ke sab se barraa power station hae jiske capacity 22,500 MW hae. Ii dam har saal, average me 95 TWh electricity banae hae. 
Ii dam 2006 me ban ke taeyaar bhais rahaa aur 2012 me power plant chale lagaa rahaa.
Electricity banae ke alaawa, ii dam se Yangtze naddi me boat chalae ke aur sahaj hoe jaai aur ii naddi ke niche ke taraf baarr charrhe se bachai.


== Itihaas ==
Sun Yat-sen 1919 me Yangtze naddi pe dam banae ke sapna dekhis rahaa. 1932 me china ke Nationalist Sarkar, jiske Chiang Kai-shek agwaii karat rahaa, Three Gorges me kuchh kaam karis rahaa. 1944 me United States ke deab design engineer, ii jagha ke survey kar ke dam ke ek plan banais rahaa jiske uu "Yangtze River Project" ke naam diis rahaa. 54 China ke engineer log America traing ke khaatir gae rahin, lekin dam pe kuchh kaam nai bhais kaaheki Nationalist log Chinese civil war ke haare lagin rahaa. 1949 me jab Mao Zedong taagat me aais tab uu ii project ke samarthan karis lekin bagal me ek duusra dam me kaam suruu karis. Lekin "Great Leap Forward" aur "Cultural Revolution" ke kaaran ii dam me bhi bahut kaam nai bhais.
1992 me Natioal People's Congress Three Gorges Dam ke aapan samarthan diis., aur 1994 me iske banae ke suruu karaa gais. Ii dam ke 2009 me puura chale ke rahaa lekin lekin jamiin ke niche ke power plant aur jaada generator ke kaaran ii 2012 me khula. 


== References ==