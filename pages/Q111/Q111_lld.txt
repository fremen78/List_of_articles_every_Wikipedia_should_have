Mars (simbol: ) é le cuarto planët dl Sistem solar por ci che reverda la destanza dal Sorëdl. Al é da odëi ince zënza telescop y al é l’ultim danter i planëc terestri do da Mercur, Venus y la Tera. 
An ti diji ince le Planët cöce aladô de so corú gaujé da de gran cuantités de ossid de fer da chëres che al é curí. L’inom Mars vá zoruch al inom dla divinité fora dla mitologia romana y so simbol astronomich é la rapresentaziun stilisada dl scü y dla lanza dla divinité (♂).
Sön Mars é la temperatöra scialdi bassa — danter -120 e -14°C. Danter i planëc dl Sistem solar él chël che ti somëia deplü ala Tera.
Dl 1964 él por le pröm iade passé dlungia Mars le Mariner 4 dla NASA.
Dl 2018 é piada ia la misciun astronomica InSight da pert di Stac Unis d’America por porté inant n stüde en cunt dla strotöra interna dl planët.


== Notes ==