Mars bi di foht planet from di Sun. Di surfais of Mars bi orenj-red bikos na iron(III) oxide dust kova am, wey giv am di niknem "di Red Planet". Plenti enomos extint volkanos dey for Mars (such as Olympus Mons, 21.9km|mi tall) and wan of di lajes kanyons for di Sola System (Valles Marineris, 4000km|mi long). For komparisin, Mars's diameta bi 6779km. E dey klasifaid as a terrestrial planet and bi di sekond smoles of di planets of di Sola System.
Wen klosli in viu, di relaetiveli flat plains for di nortan pats of Mars strongli diferen from di kratad terain for e sautan hailands – dis terain obsavaeshon bi wetin wi kom to sabi as di Martian daikotomi. Jeolojikali, di planet feli dey aktiv wit marsqueks wey dey trembul undaneat for graund, dust devils wey dey swip akros di landskayp, and cirrus klauds. Karbon daioxaid substanshali dey present for di pola ice kaps of Mars and for di thin atmosfe.
In tems of obital moshon, a Martian sola day (sol) dey equal to 24.5 hauas and a Martian sola year dey equal to 1.88 Earth years (687 Earth days). During a year, laj surfais temperashor dey swing for di surfais of Mars between -78.5C|F to 5.7C|F wey simila to Earth's seasons, as both planets get signifikant obital ecentriciti and axial tilt. Mars get tuw nachoral satelaits wey smol and dey iregula for shayp: Fobos and Deimos.
Mars fom for aproximaetli 4.5 billion years ago. During di Noachian period (4.5 to 3.5 billion years ago), Mars's surfais dey makd bai meteor impats, valley fomaeshon, eroshon, and di posibul presens of wota oceans. Di Hesperian period (3.5 to 3.3–2.9 billion years ago) dey dominated by waidspred volkanik ativiti and floodin wey kav imens autflou channels. Di Amazonian period, wey kontinu to di present, dey makd bai di wind as a dominant influens on jeolojikal proces-dem. Wi neva sabi wheda laif don eva exist for Mars.
Mars dey among di braites objets for Earth sky and e hai-kontras albedo feachos don mek am a komon subjet for teleskop viuin. Since di leit 20th centuri, unkreud spaiskraft and rovas don dey explor am, wit di fes flybai bai di Marina 4 proub for 1965, the fes Mars obita bai di Mars 2 proub for 1971, and di fes landin bai di Vaikin 1 proub for 1976. As of 2023, na at least 11 ativ proubs dey obit Mars or di Martian surfais. Mars bi an atrativ taget for fucho human exploraeshon misions, though as at 2020s no such mision dey pland.


== Also si ==


== Referens ==