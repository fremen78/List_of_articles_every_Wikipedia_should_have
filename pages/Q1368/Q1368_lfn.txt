Mone es cualce cosa o arcivo sertable cual es asetada jeneral como paia per benes e servis e la repaia de detas, e impostas, en un nasion spesifada o contesto sosio-economial. La funsiones xef de mone es distinguida como (1) un media de intercambia, (2) un unia de conta, (3) un arcivo de valua, e (4) un norma de paia posponeda.
La cuantia de mone de un nasion es composada de mones paper, monetas, e mone de banco. La mone de banco es composada jeneral sola de arcivos (xef en computadores en bancos moderna), e formi la parte la plu grande de mone en nasiones developada.
Elefen inclui la nomes major de mones de multe linguas tra la mundo: 

crona (de krona, svensce) Sveria, Noria, Danmarce, Island, Faroes, Czechia (corona) [ante euro]
marc (de mark, deutx) - Deutxland, Suomi, Bosnia [ante euro]
gene - Misre
dolar  - SUA, Canada, Australia, Zeland Nova, Taiuan, Hongcong, Singapor, Liberia, Jamaica, Namibia
paund - Britan
euro - la Eurozona
franc - Suiz, Lictenstain, alga nasiones en Africa francofon; Frans, Beljia, e Luxemburg [ante euro]
rupi - India, Indonesia, Maldives, Mauritio, Nepal, Pacistan, Sexeles, Srilanca
rial - Oman, Iemen, Maroc, Tunisia, Hejaz, Qatar, Arabia Saudi,  Brasil, Portugal, Espania, Camputxia
peso - Arjentina, Txile, Colombia, Cuba, Republica Dominican, Mexico, Pilipinas, Uruguai
dinar - Jazair, Barain, Irac, Urdun, Cuait, Libia, Macedonia, Serbia, Tunis
xecel - Israel
iuan - Xina
ien - Japan
uon - Corea
lira - Turcia, Malta, Lubnan, Suria
rand - Africa Sude
rublo - Russia