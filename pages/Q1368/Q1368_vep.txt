Rahad oma specifine tavar, kudamb om toižiden tavaroiden vai holitišiden maksarvon universaline ekvivalent.
Edel rahoid barter, lahjad i velgad oliba ižandusen likutimeks. Tavar kaikiš lujembanke likvidižudenke kändase rahoikš.
Rahoiden form oleleb erazvuitte: eriline tavar, arvokaz bumag, maksarvon znam, hüvüded vai kal'huded, kontoiden kirjutesed.


== Funkcijad ==
Maksarvon mär
Kävundan abutuz
Maksmižen abutuz
Varadusen abutuz
Mail'man rahad


== Istorii ==
Personaližed rahad oliba kävutandas nell' tuhad vozid tagaz völ, ned oliba kuld Egiptas i Assirijas. Paindud rahuded oma olmas 7. voz'sadaspäi EME. Tegeškanziba bumagrahoid Kitain territorijal vl 910. Ezmäižed banknotad oma pästtud Stokhol'mha vl 1661.
Nügüd'aigan elektronižed rahad vajehtadas personaližid. Maksmižen tetpaižed abutused valdkundan territorijal oma banknotad i rahuded vaiše.


== Rahoiže sidodud vepsän muštatišed ==

Den'gad den'goid ei olgoi magedamb.
Den'gad rades tuldas, a vihel'dusel lähttas.
Den'gha pap'-ki kargaidab.
Den'goid kuti kažil kündlid.
Den'goil katust ed kata, katad den'goihe.
Ei sa rahoid sandal sada, a pidab pidandal pidada.
Korman ei käske. (rahoid ei ole)
Pakičijan jäl'ghe ei mängoi.
Radmata deng pert'he ei tule.
Rahad da leib vellesed oma.
Rahad ei olgoi sened, tal'vel-ki kazdas.


== Homaičendad ==