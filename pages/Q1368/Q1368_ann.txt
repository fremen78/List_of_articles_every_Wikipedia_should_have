Ikpoko ire inu geelek ebi ene ekisa ilep inu mè <sevices>. Îre si inu ebi ene ekibọkọ mgbọ ema ekinyam inu kiban̄ inyi ebi ufi ene. Me ujọn̄ọ mgbọ òraraka, ebi ene kpekisa ikpoko ilep inu. Kpan̄asi ikeya, ema ekisa inu ge inwene me lek ofifi inu inyi ema ekaan̄ inu ema ekiweek. Ogwu ge òkakaan̄ owuwa irin̄ môkọt inwene irin̄ cha mèlek ogwu òkaan̄ àkpà. Ire, mije inu chi kire owuwa irin̄, àkpà, ukwa, ebot, eriemubuuk, arọọn̄ mè esese esese inu echi mêkọtbe inwene, elobobe, kpebekọt ikiben ema isa isi ere geelek ene obosi, ebi kè ofifi inu ìfefet ibeben ikana ere enenibọkọ irek kire inu unye otu ewe, echi mêkọtbe isa ikikpe ewe inu ekepbe.