شهرآورد تهران به مسابقات بین دو باشگاه فوتبال ایرانی — استقلال و پرسپولیس — اشاره دارد. نخستین بازی این دو تیم بازی دوستانه‌ای بود که در ۱۶ فروردین ۱۳۴۷ برگزار شد. از آن زمان تاکنون دو تیم ۱۰۴ بار با هم روبه‌رو شده‌اند. نتیجه یک بازی بدون برگزاری، سه بر صفر به‌سود پرسپولیس اعلام شده‌است. سه بازی نیز، به‌صورت نیمه تمام باقی مانده که هر سه با حکم کمیته انضباطی فدراسیون فوتبال ایران، سه بر صفر به‌سود استقلال ثبت شده‌اند. در این ۳ بازی ناتمام، استقلال در یک بازی در جریان بازی جلو بود و دو بازی هم با نتیجه مساوی در جریان بود. در مجموع این ۱۰۴ دربی، سهم پرسپولیس ۲۸ بر‌د و سهم استقلال ۲۶ برد بوده‌است. ۵۰ بازی نیز با نتیجه مساوی تمام شده‌است. همچنین سه بار بازی‌های این دو تیم در جام حذفی در دربی‌های ۳۱ و ۹۳ و ۹۶ به ضربات پنالتی کشیده شده که استقلال در دفعات دوم و سوم و نخستین  بار پرسپولیس پیروز شدند . در این بازی‌ها در مجموع ۱۹۶ گل به ثمر رسیده‌است که سهم سرخ‌پوشان ۱۰۲ گل و سهم آبی‌پوشان ۹۴ گل بوده‌است. در این بازی‌ها در مجموع ۱۱۵ بازیکن متفاوت، موفق به گلزنی شده‌اند. آخرین تقابل دو تیم، که اولین دربی با وجود کمک داور ویدئویی (وی‌اِی‌آر) بود، در بازی رفت لیگ برتر فوتبال ایران ۰۳–۱۴۰۲ با تساوی یک بر یک به پایان رسید.


== فهرست بازی‌ها ==

بردهای تیم استقلال در شهرآوردهای ۵ و ۷ و ۳۹ و همچنین برد تیم پرسپولیس در شهرآورد ۸۸ با رای کمیته انضباطی بوده‌است.
بردهای تیم استقلال در شهرآوردهای ۹۳ و ۹۶ و همچنین برد تیم پرسپولیس در شهرآورد ۳۱ در ضربات پنالتی بوده‌است که در آمار به عنوان تساوی لحاظ می‌گردد.
باشگاه استقلال از دربی شماره ۱ تا دربی ۲۲ با نام تاج در این رقابت‌ها حضور داشت.
باشگاه پرسپولیس از دربی شماره ۲۹ تا دربی ۷۵ با نام پیروزی در این رقابت‌ها حضور داشت.
اعداد داخل (پرانتز) نشان دهنده تعداد برد های آن تیم در دربی تا آن مسابقه می‌باشد.


=== فهرست کامل ===


== جستارهای وابسته ==
شهرآورد
فوتبال ایران
استقلال تهران
پرسپولیس تهران
شهرآورد تهران
آمار و رکوردهای شهرآورد تهران


== یادداشت‌ها ==


== منابع ==

تاریخچه دربی تهران، وبگاه طرفداری


== پیوند به بیرون ==
نبرد تهران، فیفا (به انگلیسی)
فهرست مسابقات شهرآورد تهران، وبگاه عصر ایران