La Internaciona Sistemo di Unaji (abreviata SI de la Franca Syst√®me international) o metrala sistemo esas grupo de unaji pri mezuro di qua la bazo esas metro, ed la relato inter la diferanta unaji esas la dekopligo ed la divido per dek. Ol selektesis da 1ma Generala Konfero pri Pezi ed Mezuri en Paris, ye 1889, qua naskis pro l' ideo pri serchar unika mezuro-sistemo por la tota mondo, ed tale, faciligar l' interchanji. Pos la konfero, l' unajo pri longeso esis metro, l' unajo pri kapaceso litro (Kubika decimetro) ed l' unajo pri pezo, kilogramo (La pezo di litro de aquo).