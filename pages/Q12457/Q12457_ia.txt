Le Systema International de Unitates, abbreviate SI, es le systema de unitates plus extensemente usate. Insimul con le antique systema CGS (centimetro, gramma, secunda), le SI es cognoscite tamben como le systema metric, specialmente in le nationes in que su uso quotidian non es ancora acceptate.
Iste systema pote esser usate legalmente in omne pais del mundo (includente le Statos Unite), e in multe paises su uso es obligatori. Le paises in le quales on da ancora recognoscentia official al unitates non-SI (p.ex. Statos Unite, Regno Unite) los defini in terminos del SI.
Le SI esseva adoptate per le dece-prime Conferentia General de Pesos e Mesuras (CGPM) in 1960. (Vider pesos e mesuras pro le historia del disveloppamento del unitates de mesura).
Le SI es basate super septe unitates de base, como p.ex. le kilogramma e le metro, que es usate pro definir varie unitates derivate. Alicun exemplos del derivates es le metro quadrate (m2) como unitate de superficie e le kilogramma per metro cubic (kg/m3) como unitate de densitate.
Le SI defini tamben alicun prefixos, le quales on pote combinar con le nomines del unitates pro dar multiplos e submultiplos. Per exemplo, le prefixo kilo- denota mille (Ã— 1000); assi un kilometro consiste de mille metros, un kilogramma consiste de mille grammas, et cetera.
Le symbolos del unitates es scribite in minusculas excepte le symbolos derivate de nomines de personas. Isto significa que le symbolo del SI pro le unitate de pression es Pa, durante que le proprie unitate es scribite pascal. Tamben on debe notar que il non ha plurales pro le symbolos (on scribe "2 kg" e non "2 kgs").


== Vide etiam ==
Unitate de base del SI
Unitate derivate del SI
Prefixo del SI
Conversion de unitates
Metrologia
UTC (Tempore Universal Coordinate)
Ordines de magnitude


== Ligamines externe ==
Pagina del Instituto National de Standards e Technologia (NIST) super SI (in anglese)
Bureau International de Pesos e Mesuras (in francese e anglese)


== Referentias ==