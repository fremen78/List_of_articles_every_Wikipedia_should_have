Geologio esas la grupo de cienci qui koncernas la studio dil tero, inkluzante olua strukturo, historio, kompozeso ed origini.
Fizikala geologio koncernas la strukturo e kompozeso dil tero e la chanjo-fortesi qui efektas ol. La cienci qui kompozas fizikala geologio do inkluzas geodezio, geomorfologio, geofiziko e sismologio (videz tertremo).
Historiala geologio koncernas la tero dum anciena epoki, e la evoluciono di vivo sur ol. Ol embracas cienci quale paleoklimatologio, paleomagnetismo e paleontologio, e dependas forte sur datizo (videz kronologio), nam eventi relatas la geologiala tempo-rango.
Ekonomiala geologio jacas inter la du lasta, e cherpas de amba. Ol koncernas la loko ed exploto dil naturala resursi dil tero.
Geologio di altra planeti. Ecepte la luno, ne ja esas posibla examenar la roki di altra planeti, ma teleskopi e spektroskopi revelis multo, quale anke senhoma probili.