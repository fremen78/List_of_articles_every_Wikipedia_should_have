Een Impstoff, ook Impfstoff, Empstoff, Entstoff, raar ook Vakzin(e) is een Heelmiddel för’t Impen un vör de Krankheid schulen sall.
De grote Deel Impstoffe sind Aktivimpstoffe, de enen Wärkstoff binnen het, de dat Immunsysteem leert de Krankheed to betwingen, indem dat’t Immunsysteem Gedächtniszellen uutbild. Annerster wärkt Passivimpstoffe, de sik reinmaakt Antistoffe uut heeld Deren (ode raar ook uut Minschen) tohoopsett, man alleen een paar Weken för de Krankheed schuult.
Impstoffe richt sik toeerst gegen de Kiene van Infektschoonskrankheiden, sind man ook gegen Kreevt oder Allergien in Bruuk. Impstoffe hebbet een Antigeen oder ene DNA oder RNA binnen. Dat Antigeen is de Deel binnen den Impstoff, de dat Immunsysteem de Krankheid betwingen leert. Nipp un nau bekeken ligget up den Antigeen een oder mee Epitope, gegen de na dat Impen dat Immunsysteem sik verdeffendren leert het. Een Impstoff kann uut enen Antigeen van enen enkel Kien oder enen Mengelage uut verscheden Antigenen van verscheden Kienen sien. Af un an sind in den Impstoff ook Tosattstoffe binnen, so dat’t Heelmiddel beter wärken kann. As ene Folge van dat Impen wasst B-Gedächtniszellen, un bi welken Stoffen ook T-Gedächtsniszellen, ran, de Jare lang bestaan blievt un hölpt de Krankheed to betwingen, wenn een nochmaal med den Kien tomöte kümt.


== Literatuur ==
Stanley Plotkin: History of vaccination. In: Proceedings of the National Academy of Sciences. Band 111, Nummer 34, August 2014, S. 12283–12287, doi:10.1073/pnas.1400472111, PMID 25136134, PMC 4151719 (fre’en Vulltext).
Kristen A. Feemster: Vaccines: What Everyone Needs to Know. Oxford University Press, New York 2017, ISBN 978-0-19-027790-1.
Akiko Iwasaki, Saad B. Omer: Why and How Vaccines Work. In: Cell. Band 183, Nr. 2, 15. Oktober 2020, S. 290–295, doi:10.1016/j.cell.2020.09.040, PMID 33064982, PMC 7560117 (friegen Vulltext) – (engelsch). 
Ian J. Amanna, Mark K. Slifka: Successful Vaccines. In: Current topics in microbiology and immunology. Band 428, 2020, S. 1–30, doi:10.1007/82_2018_102, PMID 30046984, PMC 6777997 (friegen Vulltext) – (engelsch). 


== Nettverwiese ==

Impstoffe. Paul-Ehrlich-Institut, 21. November 2019; afropen an’n 25. April 2021. 
VIEW-hub. International Vaccine Access Center (IVAC), Johns Hopkins Bloomberg School of Public Health; afropen an’n 11. Januar 2022 (engelsch, Impfstoffe, Einführung und Verwendung von Impfstoffen, Impfgerechtigkeit, Impfstoff-Studien). 
Impfstoffe – wirksam und gut verträglich. In: kindergesundheit-info.de, BZgA: Bundeszentrale für gesundheitliche Aufklärung
The History of Vaccines. The College of Physicians of Philadelphia (engelsch)
Emily K. Brunson: vaccine. In: britannica.com. Encyclopædia Britannica, 23. November 2021; afropen an’n 6. Januar 2022 (engelsch).