« Ech marin ch'est queuqu'un qui vut connoéte ches screts d'ech monne. »
— Cristofe Colomb
Cristofe Colomb (sin nom italien ch'étoét Cristoforo Colombo pi sin nom épaingneul ch'étoét Cristóbal Colón) il est nè inte ech 25 d'eut pi ch'31 d'octobe 1451 à Gènes, dins l'Républike ed Gènes (innui Italie) et pi il est défunctè ch'20 ed moaï 1506 à Valladolid, in Espaingne. Il étoét un navigueus italien d'el fin d'ech XVe et d'ech cminchmint d'ech XVIe sièke au serviche ed ches monnarkes épaingneuls.
Cristofe Colomb il est l'prunme gint dins l'Istoére moderne à tercoper l'ochéan Atlantike et pi in trachant unne nouvèle voée vers ches Indes orientales, il o découvert unne voée daler-rvénir inte ech continint anméricain pi l'Urope.