Kristof Kolomb (nasido alrededor del anyo 1451, en un lugar diskutido i muerto en Vayadolid, Espanya, el 20 de mayo de 1506) fue un navegante, kartógrafo, almirante, virrey i Governador Jeneral de las Indias al servisio de la Korona de Kastilya, famoso por aver echo el yamado Deskuvrimyénto de Amerika, enel anyo 1492. 
El orijin de Kolomb es muy diskutido i munchas sivdades se asen yamar komo la su tyérra natal. La tesis apoyada mayoritariamente es ke nasió en Djenova, afilú la dokumentasiyon ke egziste al respekto no es kompleta; endemás, el su ijo, Hernando Kolomb, kontribuyó a jenerar má polémika al eshkonder la su prosedensiya en el libro dedikado al su padre. Es por eyo ke egzisten munchas teorías sobre el su orijin ke lo azen katalán, gayego, portugez o djudio.
Asta la puvlikasiyon del mapa de Martin Waldseemüller en 1507, el territorio amerikano era konosido komo "Indias Oksidentalas" i, anke posiblemente Kolomb no fue el primer eksplorador evropeo de Amerika, puede afirmarse ke deshkovrió un muevo kontinente para la sivilizasiyon evropea, al ser el priméro en trasar una ruta de ida i tornada uzando las korrientes marinas del Oseano Atlantiko, ruta la kuala oy todavía se uza.
Kolon izo katro viajes a las tyérras amerikanas. El su Primér viaje (3 de Ogusto de 1492 - 15 de Marso de 1493) salió desde el puerto de Palos de la Frontiera (Huelva), yegando a Guanahani (oy en las Isolas Bahamas) el 12 de Oktubro de dicho anyo. Este echo impulso la ekspansiyon mondial de Evropa i la kolonizasiyon por varias potensias evropeas de gran parte del kontinente amerikano i de los sus povladores.


== Referensias ==