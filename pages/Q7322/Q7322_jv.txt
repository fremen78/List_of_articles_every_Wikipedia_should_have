Christopher Columbus utawi kala-kala dipunwastani Kolumbus (1451-1506), punika satunggiling juru segantun saha panjlajah ingkang mamanggihaken Donya Ènggal utawi jagad Amérika.
Ing basa Spanyol piyambakipun dipunwastani Cristóbal Colón, lajeng ing basa Italia dipunwastani Cristoforo Colombo. Miturut tradhisi piyambakipun miyos ing Genoa, Italia, saking kulawargi mlarat. Nanging panlitèn ènggal nedahaken manawi sajatosipun katingalipun piyambakipun sangkanipun saking Katalonia. Katalonia sapunika satunggiling laladan otonom ing praja Spanyol. Lajeng piyambakipun sanès saking kulawargi mlarat nanging satunggiling tiyang lebet utawi priyayi. Dados taksih tiyang ningrat. Punapa piyambakipun ndhelikaken idhèntitasipun dèrèng kasumerepan.