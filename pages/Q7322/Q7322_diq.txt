Kristof Kolomb (Portekizki: Cristóvão Colombo, İtalyanki: Cristoforo Colombo, İspanyolki: Cristóbal Colón, Latinki: Christopher Columbus; biyayışê cı verê 31 Tışrino Verên 1451  - merdışê cı 20 Gulane 1506) bi yew geyraoğ, konoliker û kaşifo Cenovayıc. Ey pê himaya qıralanê İspanyaê katolikan çehar seferi kerdi ke ravêro Okyanuso Atlantik. Ey pê seferanê xo Cihano Newe sero ca kerdo, dewi vıraşti, rae kerde a kolonizekerdışê İspanyolan rê.
Gorey bibliyografiya ey o serra 1451 de maya xo ra biyo. Piyê ey Domeniko Kolombo, biyo yew gurekerê sınıfa miyanêni. Maya ey zi Susana Fontanarossa biya, yew zi bıray ey biyo, Bartelemeo.
Key ke Bartelemeo bi cıwan, yew dukanê xerita de gırweyêne. Kolombi pıt û gênciya xo de se kerdo sero melumat tayno. Mıhtemelo ke ey şiyêne mekteb, wendêne. Ey pê fekê İtalyankiyê Cenova qısey kerdêne. Ey yew nuştey xo de ida kerdi bi ke key o beno dıwês (12) serri, do şıro deryay. Serranê 1470an de biyo bınê destê Rene Anjo Ii. İnan piya waşto Qıraliya Napoli biyarê ard hama nêşao biyarê. Dıme ra zi şiy deryay Egey ser, ey adey Chiosi sero geyrao. Gulane 1476 de kewto yew konvoyi ke Cenova ra kargoyanê vayi kırıştêne zımey Ewropa ser. 13 Agustos 1476 de gemiyanê Portekizi raya inan bırna sahilanê verocê Portekizi de. Ceng tede biyo û Kolomb biyo dırbetin. Ey şao şıro yew sûka Portekizia qıteke Lagosi.


== Referansi ==