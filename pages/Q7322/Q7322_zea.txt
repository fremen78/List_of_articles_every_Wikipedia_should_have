Christoffel Columbus (Spaens: Cristóbal Colón, Italiaens: Cristoforo Colombo, Portugeês: Cristóvão Colombo, Latijn: Christophorus Columbus; Genua, 1451 - Valladolid, 20 meie 1506) was ien van de beroemdste ontdekkiengsreizigers. Hie ontdekkende in 1492 onger Spaense vlagge de Nieuwe Waereld (Amerika) voo Europa. Deze ontdekkieng vurremde een keerpunt in de geschiedenisse van de waereld. In totaol heit um vier ontdekkiengsreizen 'edae, laeter wier um gouverneur van Hispaniola, mar dat was gin succes.
As gevolg 'iervan vertrokke vee Europeaonen nae Noôrd- en Zuud-Amerika. Laeter bin ok vee Zeêuwen vertrokken, nae onger meer Surinaome.


== Bronnen ==
Daniel J. Boorstin (1987), De Ontdekkers. De zoektocht van de mens naar zichzelf en de wereld, Amsterdam: Agon, ISBN 90-5157-140-2
Felipe Fernández-Armesto (1991), Columbus, Oxford University Press, ISBN 978-0-19-215898-7
Hugh Thomas (2003), Rivers of Gold: The Rise of the Spanish Empire, Penguin, ISBN 978-0-14-103448-5