Si Christopher Columbus iyo an sarong Italyanong eksplorador asin nabigador na gikan sa Republika kan Genoa na nagkompleto kan apat na basado sa Espanya na mga voyages sa palibot kan Kadagatan Atlantiko na inisponsor kan Katolikong Monarka, nagbukas kan dalan para sa paglakop kan Europeo na eksplorasyon asin Europeong kolonisasyon kan Amerika. An saiyang ekspedisyon iyo an midbid na enot kontak kan mga Europeo  sa Karibe asin Sentral asin Habagatan na Amerika.
An ngaran na Christopher Columbus iyo an anglisasyon kan Latin na Christophorus Columbus. Nagdakula sa subangan na baybayon kan Liguria, siya nagpasiring sa dagat sa amay na edad asin nagbyahe nin mahiwas, kasing-rayo kan amihanan kan British Isles asin kasing-rayo kan habagatan kan pig-aapod sa ngunyan na Ghana. Pinakasalan niya an sarong Portugesang maharlika na si Filipa Moniz Perestrelo, na nangaki nin aking lalaki na si Diego, asin nakabase sa Lisbon sa laog nin nagkapirang mga taon. Sa huri kinua niya an sarong sambay na Kastila na si Beatriz Enr√≠quez de Arana, na nangaki nin aking lalaki, na si Ferdinand.


== Toltolan ==