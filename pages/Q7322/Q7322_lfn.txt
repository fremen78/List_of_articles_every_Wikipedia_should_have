Cristoforo Colombo (agosto o otobre 1451 – 20 Maio 1506) ia nase en Jenoa, Italia. El ia es un navigor e esploror ci ia es importante per la coloni de la Americas par Espania. El no ia es la descovror prima de la Americas de Europa (la vicinges, conduida par Leif Ericsson, ia veni a Canada sirca 1000 ec). Ma la viajas de Colombo ia inisia la conose de la "mundo nova" e la comensa de la coloni de America par la europeanes.
El ia atera a un isola de la Bahamas en 1492. Car el ia atenta trova un via a India, el ia refere a la nativas como "indianes", un nom usada comun oji per la americanes orijinal. El ia trova la continente de America en sua viaja tre en 1498.


== Biografia ==


=== Vive temprana ===
La nom Cristoforo Colombo es la elefeni de la latina Christophorus Columbus. Sua nom en italian es Cristoforo Colombo e, en espaniol, Cristóbal Colón. On crede ce el ia nase ante la 31 otobre 1451 en la Republica de Genoa, ma la loca resta disputada. Sua padre ia es Domenico Colombo, un texor de lana ci ia labora en Genova e Savona e sua madre ia es Susanna Fontanarossa. Bartolomeo, Giovanni Pellegrino e Giacomo ia es sua frates. El ia ave un sore nomida Bianchinetta.