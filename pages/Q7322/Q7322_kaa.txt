Cristoforo Colombo (italyansha Cristoforo Colombo, ispansha Cristóbal Colón; aytılıwı: Xristofor Kolumb) belgili sawdager hám sayaxatshı. Ol 1451 jılı tuwılǵan hám 1506-jılı 20-Mayda Valladolid qalasında qaytıs bolǵan. Onı bir waqıtları Amerikanı ashqan birinshi Evropalı dep esaplaǵan, bıraq házirgi waqıtta Vikingler Amerikanı onnan aldın ashqanlıǵı belgili.
Cristoforo Colombo İndiya hám Qıtayǵa qısqa jol tabıw úmitinde Atlantika okeanınan júzedi. Ol İspaniya patshası Ferdinand II Aragon hám xanshayım Isabella I Castile larǵa ósimlikler hám altın alıp keliwdi qáleydi. Ol jer shar formasında ekenligin biledi, bıraq onıń qansha úlkenligin haqqında xabarı bolmaydı. Cristoforo Colombo Marko Polonıń Qıtaydıń shıǵısınan teńiz tapqanın esitken edi hám bul teńiz Evropanıń batısında jaylasqan teńizdiń ózi dep isengen edi. Cristoforo Colombo Tınısh okeanı hám Amerika kontinenti haqqında hesh qanday maǵlıwmatqa iye emes edi hámde Atlantika okeanı tuwrıdan-tuwrı Qıtayǵa alıp barmaytuǵınlıǵın bilmeytuǵın edi.
Sayaxatınıń aqırında Christopher bir neshe atawlardı ushıratadı hám Shıǵıs İndiyaǵa jetip keldik dep oylaydı. Sonıń ushın ol sol jerdegi jergilikli xalıqtı "Indiyalılar" dep ataǵan. Ulıwma Cristoforo Colombo Amerika kontinentine tórt márte sayaxat qılǵan. Kolumbiya mámleketide onıń atına atalǵan.


== Cristoforo Colombonın' kelip shıg'ıwı ==
Cristoforo Colombonın' kelip shıg'ıwı haqqında ko'p tartıslar bar. Ko'pshiliktin' oylawı boyınsha ol İtaliyanın' Djenoa qalasında tuwılg'an. Ekspertler Cristoforo Colombonın' tuwılg'an jeri haqqında ko'p mag'lıwmatlardı u'yrenip shıqqan, biraq usı waqıtqa shekem aqırg'ı sheshimge kelmegen.