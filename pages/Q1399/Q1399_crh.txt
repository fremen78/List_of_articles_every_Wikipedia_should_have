Nikkolo di Bernardo dey Makiavelli ve ya Makyavelli (italyanca Niccolò di Bernardo dei Machiavelli; 1469 senesi mayıs ayınıñ 3, Florentsiya — 1527 senesi iyün ayınıñ 21, Florentsiya) — Uyanuv devrinde yaşağan siyasiy erbap, mütefekkir, insanperver, şair ve drama yazıcısı. Oña sıq-sıq siyasiy felsefe ve siyasetniñ babası deyler.

Bugün Makiavellizm ıstılası, Makiavelliniñ “Ükümdar” kitabında tevsiye etilgen printsipsiz siyaseti içün qullanıla. Makiavelli, ahlâqsız areketlerni tasvirlegen, namussızlıq ve qabaatsızlarnı öldürüv siyaseti adiy ve semereli olğanını köstergen. Vaziyetlerniñ çoqusında böyle areketlerge çağırğan edi bile. Kitapnıñ kederli meşurlığı, “zalımlarğa akimiyetini tutturmağa yardım etmek içün olarğa fena tevsiyeler bere” degen iddiasından peyda ola. Bu kitap, “Nyüsvik” mecmuasınıñ bildirgenine köre, Bütün vaqıtlarnıñ eñ eyi 100 kitabı reytinginde 31-inci yerini alğan.


== İhtar ==