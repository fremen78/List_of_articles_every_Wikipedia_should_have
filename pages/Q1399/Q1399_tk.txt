Nikkólo Makiawélli (Makýawelli, italýan. Nikolò di Bernardo dei Machiavelli; 1469-njy ýylyň 3-nji maýy, Florensiýa - 1527-nji ýylyň 22-nji iýuny) - italýan akyldar, syýasatçy, filosof, ýazyjy, harby teoretiki eserleriň awtory. Makiawelli Florensiýanyň hökümetinde birnäçe wezipäni eýeledi, iň möhümi respublikanyň diplomatik gatnaşyklaryna jogapkär ikinji kansleriň sekretarydy. Makiawelliniň esasy eseri "Hökümdar". Şeýle-de bolsa, onuň syýasy garaýyşlary, respublikan pikirleriň tarapdary hökmünde häsiýetlendirilýän "Florensiýanyň taryhy" we "Tit Liwiniň ilkinji onýyllygyndaky çykyş" -da has gowy öz beýanyny tapdy.


== Biografiýasy ==
Makiawelliniň syýasy durmuşynda iki basgançagy tapawutlandyryp bolar. Birinji basgançakda, 1498-nji ýylda Florensiýa respublikasynyň ikinji sekretary wezipesine girişmekden başlap, esasan döwlet işleri bilen meşgullandy. Ikinji basgançagy bolsa, 1512-nji ýylda Makiawelliniň syýasy işlerinden mejbury aýrylmagy bilen adyny meşhur eden eserleri ýazanda başlandy.