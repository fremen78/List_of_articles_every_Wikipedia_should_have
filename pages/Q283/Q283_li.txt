Dit artikel is gesjreve (of begós) in 't Mestreechs. Laes hie wie v'r mit de versjillende saorte Limburgs ómgaon. 

Water is 'n chemische verbinding vaan ein zuurstofatoom en twie waterstofatome (H2O). Water is 'n stof die prominent aonwezig is op Eerd, mie es 70% vaan de oppervlakte besteit oet water. Al 't leve is aofhaankelek vaan water. 't Is daoneve de einige stof die vrij in de netuur in alle drei de fases (vas, vloeibaar, gaas) veurkeump. 


== Dipool ==

Water is zoe speciaal umtot 't een dipool is. Dit keump umtot 't eine zuurstofatoom väöl mie elektronegatief is. Dat wil zègke: Zuurstof "wilt" geere elektrone, dewijl waterstof ze lever aofsteit. Daodoor zweve de elektrone van 't ganse molecuul procentueel mie bij zuurstof es bij waterstof, boedoor 't zuurstofgedeilte een bitteke negatief gelaoje is, en 't waterstofgedeilte e bitteke positief gelaoje. Doortot zuurstof ouch nog twie vrij elektronepare heet, weurt dit effek nog versterk. Daodoor trèkke de molecule z'ch sterk aon, boedoor waterstofbrögke gevörmp weure. In vergelieking mèt aander stoffe heet water daodoor e lieg smeltpunt, en e hoeg kookpunt. Dit is ouch de reie boeveur zoeväöl stoffe zoe good oplosse in water. Apolaire stoffen - zoes vèt - losse daorentege neet good op in water. De werking vaan hiel väöl stoffe, berus op die dipool. Zoe werk zeip doortot e zeipmolecuul 'ne apolaire "start" (dee zich vastbit in 't vèt), en 'ne polaire kop. Dee polaire kop los good op in water, en daodoor los 't zeipmolecuul, dat z'ch vasgeboonde heet aon 't vètmolecuul op in water. Zoe zien apolair stoffe toch op te losse.


== Zuug ouch ==
Ies
Snie
Stoum of waterdamp
Waterkringloup
Waterpistool