L'agua, o , ye un compuestu químicu tresparente, ingoloru, insípidu, químicamente formáu por hidróxenu y oxíxenu, de fórmula empírica H2O, que funde a 0 °C y fierve a 100 °C, el que, nun estáu más o menos impuru, constitúi la lluvia, los mares, los llagos, los ríos, etc.
Na ñatura, toa l'agua alcuéntrase amestao con otres sustancies (sales minerales, gases, partícules en suspensión,...). Nunca nun podremos atopar agua puro. L'augua puro namái pue obtenese nun llaboratoriu al traviés de procesos de purificación, como la destilación.
L'agua ye una sustancia con una cadarma química peculiar. La disposición nel espaciu de los átomos d'hidróxenu al respeutive l'átomu central d'oxíxenu permite la formación d'enllaces febles ente átomos d'O y d'H de molécules estremaes (puntos d'hidróxenu). Esto afeuta a les propiedaes físiques de l'agua, sobremanera les temperatures de fusión y bullidura, que son relativamente otres comparaes con sustancies químiques de pesu asemeyáu como por exemplu'l metanu, l'amoniacu, l'etanu, la so capacidá de se disolver sustancies polares, y la densidá temperatura alterao (por esto flota sobre l'agua llíquido).
Como toles sustancies, l'agua pue camudar d'estáu. Referise a l'agua ye referiese a l'estáu llíquidu, xelu a l'agua n'estáu sólidu, y al vapor d'agua n'estáu gasioso. La temperatura de fusión de l'agua, a una presión de 1013 HPa, ye de 0 °C, y la bullidura de 100 °C (a la mesma presión).


== Simbolismu de l'agua ==

L'agua presenta un simbolismu percomplexu nes estremaes cultures, davezu lligáu a la idea de llimpieza. Nel cristianismu, por exemplu, emplégase demientres el bautismu pa llimpiar el pecáu orixinal col agua bendito. Nel Islam, les abluciones son necesaries enantes d'entamar a rezar y llimpiar el cuerpu de los muertos. 
Munchos ríos reverénciese, como por exemplu'l Nilu n'Exiptu o'l Ganxes na India. 
Ye ún de los cuatro elementos clasicos xunto al fueu, l'aire y la tierra. Les más de les vueltes, l'agua taba nel oríxe de la vida (Ex.: nel Xénesis, cuando Dios separta les agües del cielu y de la Tierra).


== Ver tamién ==
Agua dulce
Agua salao
Agua destilao
Agua oxixenao
Dióxidu de trihidróxenu
Depuradora
Fuercia de l'agua
Agua pesao
Agua duro


== Referencies ==


== Enllaces esternos ==
 Wikimedia Commons acueye conteníu multimedia sobre Agua.
 Wikcionariu  tien definiciones y otra información tocante a agua.