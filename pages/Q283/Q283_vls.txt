Woater (H2O) is, chemisch gezien, e verbiendieng tusschn 2 woaterstofatoomn e 1 zuurstofatoom. By e geweune temperateure is woater vloeiboar, 't e gin kleur en 't riekt ni. 
Vanof exact 0° groadn Celsius vriest et vaste toet ys. Vanof 100° Celsius kookt et, by 1 atmosfeer druk.

Woater is styf belangryk voe nuus menschn. De ippervlak van de eirde bestoat voe mêer of 70% uut woater. En nuus lyf bestoa voe 66% uut woater: amme gin woater drienkn, goa me dôod.
't Wordt deur vele wetenschappers, at ni alle wetenschappers is, of een ideoal solvens oemschreven. ' t Is polair, 't ed e klêen moleculair gewicht, 't kom vele voren en 't i praktisch gin slichte neveneffecten. 't Kut doarom ook goe diffunderen, en deur da ze chemischen eigenschappn zo speciaal zyn, is 't ideaal vo protonen deure te geven.
In 't Westn is proper woater uut de kroane evident. Moa mêer of e miljard menschn op de weireld en gè drienkboar woater.