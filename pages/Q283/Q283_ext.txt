L'agua (del latín aqua) es un compuestu químicu cuya molécula está hormá por dos átomus d'idrógenu i unu d'ossígenu (H2O). Es esencial pala supervivencia de tolas hormas conocías de vida. Nel su usu más común, con agua mos refierimus ala sustancia nel su estau liquiu, peru la mesma puei alcuentral-si en horma sólia (yelu), i en horma gaseosa ,el vapol. L'agua cubri el 71% la superficii terrestri. En muestru praneta, s'alcuentra prencipalmenti enos océanus ondi se concentra el 96,5% del agua total, los graciaris i casquetis polaris tien el 1,74%, los depósitus suterráneus enos permafrost i los graciares continentalis suponin el 1,72% i el restanti 0,04% se reparti en ordin decrecienti entri lagus, la umedá el suelu, atmósfera, embalsis, ríus i seris vivus.