La auga (de l lhatin aquam) ye ua sustáncia que, an las cundiçones normales de temperatura i presson (0 °C; 1 atm), stá ne l sou punto de fuson. An cundiçones ambientes (25& °C; 1 atm) stá ne l stado líquido, sin quelor(an pequeinhas cantidades), einodora i ansípida, eissencial a todas las formas de bida coincidas.
La auga ten la fórmula química H2O, ó seia, ten an la sue cumposiçon dous átomos de hidrogénio i un de ouxigénio lhigados por meio de lhigaçones químicas. Ye ua sustáncia abundante an la Tierra, cobrindo cerca de trés quartos de la superfíce de l planeta, sendo ancuntrada percipalmente ne ls ouceanos i ne ls polares, i tamien na atmosfera subre la forma de nubres, ne ls cuntinentes, an rius, lhagos, glaciares i aquíferos, para alhá de la que hai an todos ls seres bibos.