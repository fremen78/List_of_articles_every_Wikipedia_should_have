La xace es un jua entre du juores oposante. La nom veni de la parola farsi xah, cual sinifia "re". La table ave sesdes-cuatro cuadros en oto colonas e oto orizonales, de colores cual alterna entre blanca e negra. Cada juor ave des-ses pesos – blanca per un juor e negra per la otra:

Un peso catura un peso oposante par vade a la cuadro de acel peso.
Un peon pote catura sola par avansa par un cuadro en un dirije diagonal a la cuadro de un peso oposante (cual es caturada par la peon).
Si un peon avansa par du cuadros per evita deveni caturada par un peon oposante, la peon oposante pote catura lo "en pasa" en la turno direta seguente.
Si un peon ateni la linia final de cuadros, lo pote deveni un dama o un otra peso (ma no un re).
Si la re e la tore no ia move ja, e si no otra peso sta entre los, los pote move en junta en la mesma turno: la re traversa du cuadros en dirije a la tore, e la tore vade a la cuadro a la otra lado de la re, per proteje lo. On nomi esta move un roca, de la nom arabi per la peso cual nos nomi la tore). En scrive, la simbol de la roca es "o-o" (per la tore de la re) o "o-o-o" (per la tore de la dama).
La jua fini cuando un juor susede xacemata la re oposante. Acel parola veni de la frase per "la re es mor" en farsi, e lo indica un situa do la re no pote evita ce on catura lo en la move seguente. Cuando la re es menasada ma capas de fuji, on dise ce lo es xaceda.
"Xacemata" e "xace" es anunsiada par la atacor cuando la situa aveni.
Un parte de un jua es mostrada a su:

1.   e2-e4  -    e7-e5
2. C g1-f3  -  C b8-c7
3. B f1-b5  -    d7-d6
4.     o-o  -  B c8-d7

5. B b5xc6  -  B d7xc6
6. C b1-c3  -  D d8-d7
7.   b2-b3  -    o-o-o


== Campiones mundal de xace ==
Wilhelm Steinitz
Emanuel Laskar
José Raúl Capablanca
Boris Spassky
Bobby Fischer
Anatoly Karpov
Garry Kasparov
Vladimir Kramnik
Viswanathan Anand
Magnus Carlsen
Din Liren