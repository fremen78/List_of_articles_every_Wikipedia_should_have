Lude inventati en lun unesmi forme da Indianes kun li nome de Shaturanga, adoptati da l'Iranianes e Arabes kun li nome de شطرنج  shatranj pos shitranj.
Lu pasad en Italia vor l'Italianes chanjad li regles permisend movos de pluri kases. L'ultimi regle venid fro li Fransianes kun la "prise en passant" - li formule es international che li shakistes.
Li uniesmi teoriistes del shaki strategie esed Italianes, pos Spanianes al sekle dek-six. Exista li italii partie e li spanii partie. Altres have li nome del kreante "li Gambite Greco" exemplim.
Gambite es komenso vor li ludere kun li blankes sakrifika pesone por have plu grandi aktivitate de atake.
Al sekle XVII li plu grandi ludiere del monde esed li Fransiano Danican "Philidor".
L'unesmi mondiali kampione esed li Germaniano Steinitz, pos Lasker..... Capablanca, kubano.... Aliekhin, Rusiane kel livas li Rusia after li komunisti Revolutione.... pos nur sovietikes de diversi nationes : Rusianes kom Mikhaïl Botvinnik ma anke li Letoniano Mikhaïl Tal o li Armeniano Tigran Petrossian.
Petrossian esed impresionante den l'adversare e li regardantes komprened lum kel fad ma non vidad kom evita tu perda.
Pos lo esed kampione li Rusiano Boris Spasski maritati kun fransiani fema e kel devenid fransi sitadano after lu did perda konter Bobby Fisher. Lo did krea multes parties e novi variantes. Lo es anke nunim grandi teoriiste del lude.
Li Amerikano Robert "Bobby" Fisher did venka lo en 1972 en uni mach kel haved grand publiki sukseso.
Pos venid Korchnoi, Karpov e Kasparov.
After esed krise en li FIDE "Fédération Internationale Des Echecs" / Internationali Federatione del Shake. Li ofisiali nome reste in Fransum kom al komenso, e multi luderes did adera al "Chess Federation of professional players" kreati dal kampiono del monde Gari Kasparov.
Talim uni foye li mondiali kampionate did bli fakta en Los Angeles en uni hotel vor li homes non saved ke dar esed li kampionate.
Resentim li monde del shake unionad-se e li mondiali kampione esed rifoy grandi ludiere, l'Indiano Vishwanathan Anand, kel es impresionanti ludand tre rapidim, ofte min d'uni hore kand li luderes have du hores pro quaranti moves, plus uni hore per li reste del lude, dunke tri hores en omne.
After Anand li kampiono del monde de shake es li Norvegiano Magnus Carlsen.
After Magnus Carlsen (2023) li kampiono es Ding Liren.

Disi yare sal es li novi kampionate - chadi du yares - e por l'unesmi foye li grandi chalengere, rivalo es Italo-Amerikano : Fabiano Caruana.