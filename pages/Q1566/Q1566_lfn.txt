Tabaco es un produida preparada de la folias de la planta tabaco par seci o fumi los. La planta es parte de la jenero nicotiana en la familia de solano. An si plu ca 70 spesies de tabaco es conoseda la colie comersal xef es nicotiana tabaco. La varia plu potiosa es nicotiana rustica e es ance usada tra la mundo.
Tabaco conteni la alcaloide nicotina, cual es un stimulante, e alcaloides harmala. Folias secida es xef usada per fumi en sigaretas, sigares, e pipas. Los pote ance es usada como tabaco ensoflada e tabaco masticada.
La usa de tabaco crese la risca per multe maladias, spesial los afetante la cor, figato, e pulmones, e ance multe tipos de canser. En 2008, la Organiza Mundal de Sania nomida tabaco como la causa de mori prevenable la plu grande en la mundo.