Aristoteles nyaéta salah saurang filsuf gedé sapanjang sajarah dunya. Rupa-rupa tuisanana jadi dadasar pikeun kamekaran élmu falsafah, fisika, matématika, pulitik, pamaréntahan jeung pangaweruh alam. 
Aristoteles lahir di Stagira Chalcidice, Thracia, Yunani taun 384 SM.  Anjeunna katurunan saurang ahli tatamba ti Makédonia.  Aristoteles ancrub kana pamikiran jeung pangaweruh ti mimiti umur 17 taun.  Anjeunna guguru jeung Plato anu satuluyna jadi pangajar di Akademi Plato salila kurang leuwih 20 taun.  Nalika muridna (Alexander Agung) ngawasa di Makédonia, Aristoteles balik deui ka Yunani jeung ngadegkeun akademi anu dingaranan Lyceum.  Sabada kakawasaan Alexander Agung nyirorot jeung ahirna runtag, Aristoteles hirup dina panglumpatan pikeun ngingkahan pembunuhan siga anu dialaman ku Socrates.  Anjeunna ahirna tilar dunya di pangungsian taun 322 SM 
Pangaruh Aristoteles kana cara mikri Barat pohara jerona.  Dina jaman  baheula jeung pertengahan, hasil karyana ditarjamahkeun kana basa-basa Latén, basa Arab, basa Italia, Perancis, Ibrani, Jerman jeung Inggris.  Panulis-panulis Yunani anu mucunghul sabadana, kitu ogé filuf-filsuf Byzantium diajar kana karyana jeung neundeun rasa kagum anu pohara gedéna.    


== Sumber ==