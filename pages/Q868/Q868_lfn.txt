Aristotele (elinica antica: Ἀριστοτέλης) (384–322 aec) ia es un filosofiste e erudita jeneral, un studiante de Platon e la instruor de Alexandro la Grande. Sua scrives ia covre multe sujetos, incluinte fisica, metafisica, poesia, teatro, musica, lojica, retorica, linguistica, politica, governa, etica, biolojia e zolojia. Con Platon e Socrate (la instruor de Platon), Aristotele es un de fundores xef de filosofia ueste. Sua scrives ia es la primas cual ia crea un sistem completa de filosofia en Europa.


== Vive ==
La padre de Aristotele, Nicomaco, ia es la dotor medical de la re Aminta de Macedonia. De la anios 18 a 37, Aristotele ia vive en Atina, como studiante de Plato.
Con 18 anios, el ia vade a Atina per continua sua educa en la Academia de Plato. El ia resta en la academia per 20 anios, abandonante lo a pos la mori de Plato en 347 aec. A pos el ia viaja con Xenocrate a Anatolia. En Asia, Aristotele ia viaja con Teofrasto a la isola de Lesbos, do ia rexerca sur botanica e zolojia de la isola. A pos la mori de Hermia, Aristotele ia es invitada par Filipo 2 de Macedonia per deveni la ensenior privata de sua fio Alexandro la grande en 343 aec.


== Vide ance ==
Aristotelisme
La obras de Aristotele (lista)