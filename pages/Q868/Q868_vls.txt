Aristoteles (Oedgrieks: Ἀριστοτέλης, Aristotélēs) (Stageira, 384 v.Chr. – Chalkis, 322 v.Chr.) was e Grieksche filosoof en weet'nschapper die mè Socrates en Plato anzien wordt 
lyk ein van de belangrykste klassieke filosoofn in de westersche tradiesje. Je was lid van Plato's filosofische Akademeia en stichter van 't Lyceum en de Peripatetische filosofische schole. Je gaf lesse an Alexander de Growt'n. 
Zyn geschrift'n goan over vele oenderwerp'n lyk nateurkunde, biologië, zoölogië, metafysica, logica, ethyk, esthetyk, poëzië, theoater, muzyk, retoryk, psychologië, toalkunde, economië en pollitiek.