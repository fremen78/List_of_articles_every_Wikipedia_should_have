Aristotele (Αριστοτέλης, Aristotélēs) (384 aEC - 322 aEC) esseva un philosopho antique grec qui studiava con Platon e doceva Alexandro Magne. Ille scribeva multe libros super multe themas, includente physica, poesia, zoologia, logica, rhetorica, governamento e biologia. On generalmente considera Aristotele, con Platon e Socrates, como uno ex le plus influente philosophos antique grec. Illes transformava le philosophia grec previe a Socrates in le fundationes del philosophia occidental. Le scripturas de Platon e Aristotele fundava duo ex le plus importante scholas de philosophia antique.
Aristotele appreciava le saper obtenite ab le sensos, e modernemente on le classificarea como moderne empirico (vide materialismo e empirismo). Ille tractava themas dialecticamente. In su scripturas le parlatores comencia ab ordinari credentias (Endoxa). Su scopo esseva non-contradiction plus tosto que veritate. Ille faceva le fundationes de pro qual, duo millennios plus tarde, esserea disveloppar in le methodo scientific empiric. Quanquam ille scribeva dialogos de bon hora durante su carriera, solmente alicun fragmentos de illos ha supervivite. Le obras de Aristotele, qual ancora existe hodie, es tractatos le qual esseva le majoritate non publicate durante su vita. Illo esseva probabilemente notas de discurso o textos usate per su studentes e quasi certemente illos ha essite revidite durante le annos. Le resultato es que iste obras multe esse eclectic e difficile discurrite. Alicun obras ex le plus importante es Physica, Metaphysica (o Ontologia), Ethica Nicomachean, Politica, Super le anima, e Poetica. Le stilo e substantia de iste obras, quanquam connectite per multe manieras essential, varia multo.
Aristotele es cognoscite como un ex pauc homines del historia que studiava quasi omne ramos de su tempore e probabilemente esseva un ex le prime personas polymathic recognoscite del historia. In scientia, Aristotele studiava anatomia, economia, geographia, geologia, meteorologia, physica e zoologia. In philosophia, ille scribeva super esthetica, ethica, governamento, metaphysica, politica, psychologia, rhetorica e theologia. Ille etiam tractava education, costumes estranie, litteratura e poesia. Su obras combinate quasi constitue un encyclopedia de saper grec.