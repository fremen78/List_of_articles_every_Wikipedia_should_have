Aristutiris icha Aristotelisqa (grigu simipi: Αριστοτέλης) (384 Kiristup ñawpan watapis paqarisqa Stagira llaqtapi; 322 Kiristup ñawpan watapis wañusqa Khalkis llaqtapi, Ewiya wat'api) huk grigu yachay wayllukuqsi runa karqan, Palatunpa yachakuqninsi.
342 watamanta 336 watakama Aristotelisqa Hatun Aleksandrostas yachachirqan.
335 watapis Athina llaqtapi Likiyon nisqa yachay sunturtas kamarqan. Praktiku nisqa yachaykunamanta anchatas yuyaychakurqan. Theoritiku, praktiku, politiku chay kimsantin yachaymi nispa nirqan.
"Kawpaymanta" (Πολιτικά - Politiká) nisqa qillqasqanpi kay mama llaqta wakikunatam nin:

Monarkhiya
Aristokratiya
Dimokratiya
Okhlokratiya
Oligarkhiya
Tiraniya
Aristutirisqa kawsay yachaypapas kamaqninsi karqan. "Uywakunamanta willaykuna" (Περὶ τα ζωα ιστοριαι), "Yurakunamanta" (Περὶ φυτων) nisqa, huk qillqasqankunapi uywakunap, yurakunappas kawsayninmantas willan. Kawsaqkunap ñawpaq kaq mitan kamaynintas kamarqan.