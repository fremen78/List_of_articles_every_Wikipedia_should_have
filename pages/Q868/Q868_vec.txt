Aristotele (in greco Ἀριστοτέλης, Aristotéles; Stagira, 384 a.C. - Càlside, 322 a.C.)
el xe stà un fiłòxofo greco, dito "el fiłòxofo del'imanénsa". El xe considerà un dei più inovativi e prołìfisi ómeni de cultura del mondo antigo e na de łe mente fiłoxòfeghe più stimae e influénte, e anca un precursor de scoverte in desferénti canpi de ła conosiénsa.


== Biografia ==
Aristotele el xe nasùo a Stagira, sità de ła Macedonia greca, inte el 384 a.C. El xe intrà inte ła scóła de Platon xà a disisete ani e el só maestro el ghe ga dà i primi fondamenti de pensièr, influensando ła sóa fiłoxofia. Co el maestro el xe morto, a trentasete ani Aristotele el se ga spostà a Aso, indove el ga fondà na sóa scóła, de ciara ispirasion platònega, co dó conpagni ciamai Corisco e Erasto. El se gà spoxà co Pitia, ła fia de Ermia, el tirano del posto e daspò tre ani el xe 'ndà a Mitiłene, sul'ìxoła de Lesbo.
Na svolta par ła sóa vita ła xe capitada inte el 342 a.C., co el re de Macedonia Fiłipo eo gà ciamà par arlevar el só fio Lisandro, chel deventerà inperador de na granda parte del mondo eora cognosùo. El ga avùo sto incargo grasie al fato che só pare, Nicomaco, el gera stà dotor a ła corte macèdone qualche dexena de ani prima. Lisandro, da Aristotele, el ga tólto ła concesion de superiorità de ła xente greca e del bixogno de na poténte e granda unità połìtega.
Inte el 335 a.C. Aristotele el xe tornà indrio a Atene, indove el ga fondà ła cademia ciamada Liceo, chel podéva despóner de un pòrtego, ciamà perìpato, indove el fiłòxofo el tegniva łe sóe łesion. Grasie al favor del'inperador Lisandro, Aristotele el gaveva a despoxision na granda quantità de material e testi.
A ła fin Lisandro el xe morto inte el 323 a.C. e a Atene ła reputasion de Aristotele, considerà masa visin al'inperador morto, ła xe crołada. El fiłòxofo el xe morto a Càlside l'ano daspò, par un małano al stòmego.


== Òpere ==
Łe òpere de Aristotele łe se divide in scriti acroamàtisi o exotèrisi, chei i xe spunti par łe lesion del fiłòxofo, e esotèrisi, fati par el pùblico. Sti ùltemi i xe un grupo de diàłoghi, un protrètico' (testo chel conségia ła fiłoxofia) e un su ła fiłoxofia .
I exotèrisi invese i xe dixisi in:

Testi de metafìxica, in quatòrdexe libri, chei demostra ła progresiva destinsion del pensièr de Aristotele da queo del maestro Platon, i ga come tema prinsipal ła sostansa, prinsipio baxe del'èser aristotèłego, da ła qual deriva łe tratasion del discorso su łe cauxe prime, del devegnir e de Dio, ła sostansa imòviłe.
Cołigà a ła metafìxica el xe l'órganon, chel suna tuti i testi de łòxica chei parla de categorie, conceti, propoxision e siłogismi.
Testi de fìxica, chei suna temi desferénti come matemàtega e fiłoxofia, i ga come prinsipio fondamental el movimento.
Testi de ètica, połìtega e arte.


== Altri projeti ==

 Wikimedia Commons el detien imàjini o altri file so Aristotele
  el detien schemi gràfeghi so 


== Linganbi foresti ==
 AristòteleTreccani.it – Enciclopedie on line, Istituto de ła Ençiclopedia Italiana. 
 Alessandro Chiappelli, Guido Calogero, Bruno Nardi e Vincenzo Crescini, ARISTOTELE, in Ençiclopedia Italiana, Istituto de ła Ençiclopedia Italiana, 1929. 
 Guido Calogero, ARISTOTELE, in Ençiclopedia Italiana, I Appendice, Istituto de ła Ençiclopedia Italiana, 1938. 
 Aristòtelesapere.it, De Agostini. 
(EN) Anselm H. Amadio e Anthony J.P. Kenny, AristotleEnçiclopedia Britannica, Encyclopædia Britannica, Inc. 
 AristoteleBeWeb, Conferenza Episcopale Italiana. 
(EN) AristoteleMacTutor, University of St Andrews, Scotland. 
 Opere di AristoteleLiber Liber. 
 Opere di Aristotele / Aristotele (altra versione)openMLOL, Horizons Unlimited srl. 
(EN) Opere di AristoteleOpen Library, Internet Archive. 
(EN) Opere di AristoteleProgetto Gutenberg. 
(EN) Audiolibri di AristoteleLibriVox. 
(EN) Opere riguardanti Aristotele / Aristotele (altra versione) / Aristotele (altra versione) / Aristotele (altra versione)Open Library, Internet Archive. 
(EN) Bibliografia di AristoteleInternet Speculative Fiction Database, Al von Ruff. 
(EN) Aristotle (autore)Goodreads. 
(EN) Aristotele / Aristotele (altra versione) (personaggio)Goodreads. 
(FR) Bibliografia su AristoteleLes Archives de littérature du Moyen Âge. 
(EN) Aristotele, in Catholic Encyclopedia, Robert Appleton Company. 
(EN) AristoteleInternet Movie Database, IMDb.com.