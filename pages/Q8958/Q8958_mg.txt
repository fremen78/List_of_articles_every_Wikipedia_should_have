I Johannes Gutenberg na Gutenberg dia mpanonta printy alemana, namorona karazana lohavy azo afindrafindra izay niteraka fandrosoana lehibe tamin' ny fampielezana lahatsoratra sy fahalalana. Teraka tamin' ny taona 1400 tany Mainz (fr: Mayence), tao amin' ny Empira Masina Jermanika, ary maty tamin' ny 3 Febroary 1468 tao amin' ny tanàna nahaterahany ihany. Ny anarany feno dia Johannes Gensfleisch zur Laden zum Gutenberg.
Na dia heverina ho hetsika lehibe tamin' ny vanim-potoan' ny Renaissance aza ny famoronana nataony, dia nisedra fahasahiranana teo amin' ny fiainana i Gutenberg. Niombon-draharaha tamin' i Johann Fust sy i Peter Schoeffer izy, tamin' ny Ôktôbra 1455, dia resy teo anatrehan' ny fitsarana izy tamin' ny raharaha tamin' i Fust mpampindram-bola azy izay naka ny toeram-piasany niaraka amin' ny fitaovana sy ny zavatra voatonta printy.
Tsy afaka tamin' izany fahantrany izany i Gutenberg raha tsy teo i Adolphe II izay printsy-elektoran' i Nassau, izay nanome azy fisotroan-dronono mandritra ny androm-piainany sy ny anaram-boninahitry ny Gentleman (frantsay: gentilhomme) tao an-dapany.


== Jereo koa ==
Biôgrafia


=== Rohy ivelany ===
Ao amin'i Freebase: [1]