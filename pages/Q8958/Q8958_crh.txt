Yohannes Gutenberg (almanca Johannes Gutenberg, tolu adı Yohannes Gensflâyş tsur Lâden tsum Gutenberg (almanca Johannes Gensfleisch zur Laden zum Gutenberg); 1397/1400 - 1468 fevral 3) - ilk alman kitap bastırıcısı, quyumcı ve icatkâr. Mayntsta doğdı. Zadekân soylardan hassas mehanikacı. 1440 senelerniñ ortasında areket etici arifler ile basma usulını işlep çıqarğanı bayağı tarqatılğan edi. 


== Tercimeiyal ==
Gutenbergnen bağlı olğan saqlanğan vesiqalı menbalar az olğanına köre, onıñ tam tercimeiyalını bilmek imkânı yoq. Onıñ ömürlik yılları, adetince, er bir tercimeiyal menbalarına malümat kirsetilmesine tek siyasiy şahıslar ve kilse erbaplarınıñ aqqı bar edi. Gutenbergniñ özü istisalcı, qısmen ressam olğanına köre, iç bir meraq doğurmay edi, lâkin onıñ icadı, onıñ ömürdeki bazı malümatları o vaqıttaki kitap taqdirnamelerinde qayd etilmesine tesir etken. 


=== 1400 - 1448. Balalıq ve faaliyetiniñ başlanuvı ===
Yohannes (Yohann - Henne, Hengin, Hanssen) Gutenberg,  Frile Gentsflâyş ve Elza Virihniñ Maynts asılzade ailesinde doğğan. Anası, çuha tuccarınıñ qorantasından edi, aynı bunıñ içün Yohannesniñ ana-babasınıñ 1386 senesi qayd etilgen evliligi, teñ olmağan sayıla edi. Maynts emiyetli bir şeer edi, çünki alman devletiniñ arhiyepiskopı aynı mında saylana edi. Asılzadeler ve qapalı korporativ birlikler arasında çarpışmalar şeerlerinden biri edi. Yohannes qorantasını şeerni vaqtınca terk etmege mecbur etken sebep budır.


== Menbalar ==