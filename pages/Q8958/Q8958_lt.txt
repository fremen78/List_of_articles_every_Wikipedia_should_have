Johanas Gutenbergas (vok. Johann Gutenberg, pilnas vardas: vok. Johannes Gensfleisch zur Laden zum Gutenberg; apie 1398 m. – 1468 m. vasario 3 d.) – vokiečių metalo dirbinių gamintojas ir išradėjas. Išgarsėjo sukūręs spaudos presą, paremtą vyndarių pavyzdžiu, bei savo indėlio tobulinant spaudos technologijas (rašalai alyvos pagrindu, tikslių metalinių raidžių formų liejimas, klišių lydinys).
1455 m. vasario 23 d. Gutenbergas išspausdino pirmąją knygą (Biblija). Lapkričio 6 d. Maince išleistas aktas, numatantis J. Gutenbergo prioritetą knygų leidyboje.
Maiklo H. Harto sudarytame įtakingiausių pasaulio istorijos asmenybių sąraše Johanas Gutenbergas užėmė aštuntąją vietą.
Jis gimė 1398 m. Maince, Vokietijoje. Svarbiausias Gutenbergo nuopelnas yra tas, kad visas spausdinimo proceso dalis sujungė į efektyvią gamybos sistemą, nes spausdinimo privalumas yra masinė produkcija. Jis išrado raidėms tinkamą metalo lydinį, formadėžę tiksliam raidžių išdėstymui, dažus, kurių pagrindą sudarė nafta, bei spausdinimui tinkančią mašiną. Iš spausdinimo proceso keturių elementų – judančių raidžių, spausdinimo mašinos, tinkamo rašalo ir spausdinimui reikiamos medžiagos – tik ketvirtasis popierius buvo ne Gutenbergo išradimas – jį I a. išrado kinai.
Masinio spausdinimo privalumas yra masinė produkcija. Gutenbergas išvystė ne seriją patobulinimų, o visą gamybos procesą. Geriausiai žinomas darbas – Gutenbergo Biblija, buvo išspausdinta Maince 1455 m. Gutenbergo pavardės nėra jokioje jo išleistoje knygoje. Iš savo išradimo jis neužsidirbo daug pinigų. Jam kelis kartus buvo iškeltos bylos, viena jų baigėsi įrangos konfiskavimu ir perduota jo partneriui J. Fustui. J. Gutenbergas mirė 1468 m. vasario 3 d. skurde.
Gutenbergo vardu pavadinta 1971 m. įkurta nemokamų knygų elektroniniu formatu biblioteka – Gutenbergo projektas.


== Šaltiniai ==