Johannes Gensfleisch zur Laden zum Gutenberg (k. 1395 – 3 Pebruari 1468) marupoan surang tukang basi, tukang ameh, tukang cetak, jo panabik Jerman nan mampakanakan pacetakan ka Eropa. Panamuannyo, iyolah alaik cetak mekanik nan uruihnyo dapek diatua, alah manyabaukan bamulonyo Repolusi Pacetakan dan sacaro laweh dipandang sabagai kajadian nan tapantiang dalam abaik moderen. Panamuan ko lai baparan basa dalam pakambangan Renainsans, Repormasi, Abaik Pancarahan, jo Repolusi Ilimu Pangatauan, sarato malatakan dasar material untuak tagaknyo ekonomi moderen nan basandikan pangatauan jo malawehnyo pangatauan ka urang rami.
Gutenberg adolah urang Eropa patamo nan manggunoan alaik cetak nan uruihnyo dapek diatua ko labiah-kurang di taun 1439. Inyo manamuan ide-ide untuak proses cetak-mancetak masal, manggunoan tinta minyak, mamampaaikan kayu untuak uruih masin pacetakan nan bantuaknyo sarupo bana jo sekrup panakan pado alaik patanian di maso ko. Gabungan hal-hal kasadonyo tu manjadi suatu sistem praktis nan mamungkinkan produksi masal buku-buku cetak nan aragonyo ekonomis bagi pancetak jo pambaconyo. Panamuan metode cetak Gutenberg marupoan pangambangan nan sangaik basa tahadok panulihan manuskrip jo tangan, iyolah metode produksi buku nan wakatu iko diadoan di Eropa. Teknologi cetak Gutenberg kudian manyebar dangan capek di Eropa sadonyo dan sudah tu juo di saluruah dunia.
Asia karajonyo nan utamo, iyolah Injil Gutenberg (juo dikana jo namo Injil 42 Barih), alah diakui mamiliaki estetik jo kwalitas nan tinggi.


== Pautan lua ==
English homepage of the Gutenberg-Museum Mainz, Germany.
The Digital Gutenberg Project Archived 2008-07-25 di Wayback Machine.: Injil Gutenberg dalam 1.300 gamba digital, tiok alaman dari salinan miliak University of Texas at Austin.
Biographie de Johannes Gutenberg Archived 2005-10-14 di Wayback Machine., inventeur de l'Imprimerie (biografi Gutenberg pado situs Histoire et Geographie).
Treasures in Full – Gutenberg Bible Archived 2013-10-10 di Wayback Machine. Caliak versi digital dariang miliak British Library


== Rujuakan ==