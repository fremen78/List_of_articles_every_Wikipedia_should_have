She ynlaghteyr as keirdagh Germaanagh va Johannes Gensfleisch zur Laden zum Gutenberg (c. 1393–1406 – 3 Toshiaght Arree 1468). Ta enney share er er-yn-oyr dy nee eshyn chur stiagh prental faastan coipagh dys yn Oarpey lesh e aastan prental lesh clou so-ghleashagh. Ga dy row yn clou so-ghleashagh ymmydit 'syn Aishey Hiar hannah hene, ren Gutenberg ynlaghtey yn faastan clouderagh, hie er ny skeaylley magh er feie ny cruinney. Chur e obbyr rish bun-chaghlaa fysseree as sheeyney feer-vooar y lettyraght harrish yn Oarpey. Va paart mooar echey ayns lhiasaghey yn Aaruggyree, yn Aachummey, as ayns gleashaghtyn sheelnaueder. T'eh raait mannagh ren Gutenberg ynlaghtey yn faastan clouderagh cha veagh fer erbee jeu ain.
Ta Gutenberg coontit dy mennick myr nane jeh ny deiney smoo cummaghtagh v'ayn rieau ayns shennaghys deiney as t'eh er ny ve kelloorit feie ny cruinney. Myr kelloorey 500 bleeaney veih e laa ruggyree ayns 1900, va Thie Tashtee Gutenberg bunnit ayns e valley dooghyssagh Mainz. Ayns 1997, reih yn earishlioar Time Life ynlaght Gutenberg myr yn ynlaght smoo cummaghtagh 'sy nah villey bleeaney.


== Imraaghyn ==


== Farraneyn ==


== Kianglaghyn magh ==
Gutenberg-Museum Mainz, y Ghermaan – (Baarle)
Bible Gutenberg ec y Lioarlann Ghoaldagh