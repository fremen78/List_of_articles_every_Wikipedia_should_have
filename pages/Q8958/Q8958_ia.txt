Johannes Gensfleisch zum Gutenberg (c. 1400 probabilemente in Mainz, Germania â€“ 3 de februario 1468 in Mainz) esseva aurifice german e metallurgo, cognoscite como le inventor del arte de imprimer libros.
Le patre de Johannes Gutenberg esseva Friele Gensfleisch zur Laden e esseva probabilemente commerciante de textiles, le matre esseva Else Wyrich e le secunde sposa del patre. Originalmente Johannes Gensfleisch esseva appellate anque zur Laden secundo su patre ma cambiava alora su nomine a zum Gutenberg secundo le nove domicilio del familia.
Durante le annos 1430 ille comenciava experimentar con impression. Investitores le supportava financiarimente, e ille developpava su methodo de typos separate excambiabile pro cata singule littera. Le impression del Biblia de 1.286 paginas esseva exequite in 1455-1458 como le prime obra. 
In Europa on non sapeva que durante al minus 1.000 annos on habeva imprimite libros in China, ma la esseva secate un tabula de ligno per pagina. Solmente in le annos 1800 le arte europee de impression deveniva definitivemente plus rapide que le methodo chinese.

In Strasbourg in le annos 1430-1440, Gutenberg se interessava pro tractar metallos e speculos, e ci ille developpava le idea de imprimer libros. Solmente quando ille retornava a Mainz, ille prestava moneta pro poter developpar su methodo de imprimer textos mechanicamente. Le investitor, le aurifice Johann Fust, non ganiava del invention e initiava in 1455 un processo juridic contra Gutenberg, qui esseva ruinate. In 1459, Gutenberg pro isto cambiava domicilio a Haarlem in Nederland e fundava un imprimeria la. In 1465 ille esseva empleate per le principe Adolpho de Nassau e assi assecurava economicamente su vetulessa. Ille moriva in 1468 e esseva sepelite in le ecclesia franciscan in Mainz (demolite 1742).
Le obra le plus cognoscite de Gutenberg es le Biblia con 42 lineas per pagina, appellate anque le "Biblia de Gutenberg", in duo volumines.
Gutenberg non signava un singule de su obras.