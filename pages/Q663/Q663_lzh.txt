漢故中書令吳越忠遜王諱弘倧。字隆道，小字萬金。世宗文穆王第七王子，成宗忠獻王弟也。開運元年冬十月，爲東府安撫使。晉天福十二年六月即位於天冊堂。漢冊王爲東南兵馬都元帥、鎮海鎮東節度使兼中書令、吳越王。是年十二月三十日，爲武弁胡進思所廢。弟弘俶代立。遷王於衣錦軍，廣順中復遷東府越州。宋開寶中薨。賜謚忠遜。以王禮葬越州秦望山之原。


== 攷 ==