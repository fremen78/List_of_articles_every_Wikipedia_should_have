Aluminium es un elemento chimic de symbolo Al e numero atomic 13. Illo es un metallo non-ferric que es le tertie plus commun elemento in le crusta del Terra (cerca 8% per massa) e es presente in le majoritate de roccas, vegetation, e animales terrestre. In su stato natural illo es trovate in plure silicatos. Le metallo es extrahite de bauxito per le processo Bayer.
Aluminium habe un combination de proprietates que le face multe utile in ingeniera mechanic, como su densitate basse (~2.70 g/cm3)[1] e su alte resistentia a corrosion. Illo es un bon conductor de electricitate, es machinate facilemente e es assatis incostose. Pro iste rationes, post del seculo 20 aluminium deveniva le metallo elemental le plus usate (aciero es le alligato le plus usate).
Illo esseva isolate pro le prime vece in 1825 per le physico danese H. C. Oersted. Le prime obstaculo de su obtenimento es le alte quantitate de electricitate que su production require; iste problema es alleviate per le basse costo de recyclar, su durabilitate e le stabilitate de su precio.