Aluminio esas kemiala elemento kun simbolo Al ed atomala nombro 13. Ol trovesas precipue en erco di bauxito ed esas remarkinda pro lua rezisto ye oxeso (pro pasiveso), lua forco e lejera pezo.
Ye la 23ma di februaro 1886 la metalo aluminio unesmafoye produktesis per facila procedo, tale ke aluminio ne pluse esis precoza metalo. Charles Martin Hall (1863-1914), de Ohio, Usa, komencis studiar kemio dum yuneso. Ilu renkontris la kemiisto Frank Jewett, qua esis savoza pri aluminio. Jewett deklaris ke chipa produktado di aluminio esus importanta por la mondo e por la deskovrinto, quo inspiris la experimenti di Hall. De 1881 Hall probis diversa metodi por obtenar la metalo de aluminio-oxido. Ilua patentizo di la sucesoza procedo en 1886 eventis en la sama yaro kam patentizo di simila procedo da Paul HÃ©roult en Francia. Hall mustis demonstrar, ke sua deskovro esis la plu frua, quon il sucesoze facis.