Mesiu (Jawi: ‏مسيو‎code: ms is deprecated ‎), ubat bedil (Jawi: اوبت بديل‎), atau serbuk letupan merupakan bahan letupan terawal yang pernah ditemui. Serbuk ini terdiri daripada campuran sulfur, S, arang (karbon, C) dan kalium nitrat atau saltpeter, KNO3. Sulfur dan arang berfungsi sebagai bahan api manakala kalium nitrat berfungsi sebagai agen pengoksidaan. Serbuk ini banyak digunakan sebagai bahan dorong dalam senjata api, roket, bunga api dan digunakan sebagai bahan letupan dalam pelombongan dan kuari.
Bahan ini secara tidak sengaja tercipta di China pada abad ke lapan(850)di mana mesiu ini telah tercipta akibat dari maharaja wu (dinasti han) membiayai penemuan ramuan kehidupan abadi namun alkemis telah membuat eksperimen tersebut dengan mencampurkan 3 jenis zat dan terciptanya mesiu kemudian pada abad ke-9 mula digunakan bagi tujuan peperangan hingga sekitar tahun 1000 M.dan Ia menjadi meluas diketahui serata Eurasia pada akhir abad ke-13. Nama "mesiu" itu sendiri merupakan cerminan perkenalan teknologi ini melalui asalnya dalam bahasa Min Selatan 芒硝 bông-siau. kemudian mesiu ini dikembangkan di barat melalui era pencerahan kuasa barat dengan mencipta senjata moden untuk menakluk dunia


== Sejarah ==


=== Pembangunan awal Cina ===
Serbuk mesiu ditemukan oleh ahli alkimia Cina pada abad ke-9 hasil sampingan percubaan merumus bahan kimia membuat ramuan kehidupan abadi selama berabad-abad; kalium nitrat atau "sendawa" sudah ditemukan oleh kebudayaan Cina pada pertengahan abad pertama sambil juga adanya banyak bukti penggunaan campur bersama belerang sebagai bahan mengubat pada dahulunya. Sebuah tulisan tentang kimia Cina bertarikh tahun 492 menuliskan bahawa sendawa yang dinyalakan menghasilkan api berwarna ungu lalu menarik perhatian kepada pendalaman dan pembelajaran lanjut bahan ini.
Pengetahuan ini akhirnya sampai kepada pihak tentera yang mula membangunkan senjata berpandu (seperti tombak api) dan meletup (termasuk bom tangan) untuk melawan Empayar Mongol ketika kerajaan Mongol berusaha untuk menghancurkan dan merebut benteng kota di perbatasan utara tanah China. Setelah Empayar Mongol menguasai China dan mendirikan Dinasti Yuan, mereka mengambil kesempatan dari teknologi mesiu Cina yang diperolehi saat cuba menakluk Jepun; selain itu mereka menggunakannya sebagai bahan bakar roket.


=== Penyebaran ke Barat dan kepulauan Nusantara ===
Pada abad ke-13, mesiu mula dikenal oleh kerajaan-kerajaan Eropah, Kustantiniyah dan Jepun melalui perdagangan sepanjang Laluan Sutera. Pada tahun 1280 di Kesultanan Mamluk, seorang Suriani bernama Hasan Ar-Rammah menulis kitab al-Furūsiyyah wa al-Manāṣib al-Harbiyyah (Arab: الفروسية والمناصب الحربيةcode: ar is deprecated , "Perkudaan dan Jentera Perang") yang menerangkan suatu roket yang digambarkan dan disebut sebagai "panah Cina". Satu dasawarsa selepas penerbitan buku, bangsa Arab menggunakan teknologi ini dalam ketenteraan mereka saat menakluk kota Baza di Sepanyol. Setahun setelah itu tahun 1326 di Firenze di tanah Itali, pihak kota tersebut memerintahkan pembuatan meriam dan bolanya. Dari kota inilah kemudiannya penyebaran teknologi mesiumeluas  di Eropah hingga pada tahun 1350-an menjadi diguna lazim di medan perang.
Di Asia Tenggara pula, Serangan orang Mongol ke atas pulau Jawa pada 1293 membawa teknologi mesiu ke kepulauan Nusantara dalam bentuk meriam (Cina Tradisional: 炮code: zh is deprecated ; pinyin: pào). Bukti penulisan dan arkeologi menunjukkan bahawa para pedagang Arab memperkenalkan senjata serbuk mesiu kepada orang-orang Jawa, Aceh, dan Batak melalui laluan perdagangan komersial yang sudah ada sejak awal hingga pertengahan abad ke-14. Meskipun pengetahuan membuat senjata berbasis mesiu telah diketahui setelah penaklukan Mongol yang gagal, dan pendahulu senjata api, meriam galah (bedil tombak), dicatat sebagai digunakan oleh orang Jawa pada tahun 1413, pengetahuan membuat senjata api sejati datang jauh kemudian setelah pertengahan abad ke-15 dibawa oleh negara-negara Islam di Asia Barat, kemungkinan besar oleh orang Arab. Tahun pengenalan yang tepat tidak diketahui, tetapi dapat dengan aman disimpulkan tidak lebih awal dari tahun 1460. Sebelum kedatangan Portugis di Asia Tenggara, penduduk asli sudah memiliki senjata api primitif iaitu arquebus Jawa. Pengaruh Portugis terhadap persenjataan lokal, khususnya setelah penaklukan kerajaan Melaka (1511), menghasilkan senjata api berkancing batu api dijana campuran jenis baru ini iaitu istinggar. Orang Melayu pada ketika ini juga mula menulis mengenai cara pembuatan "sumbu bedil" dan penggunaan "ubat bedil" yang betul termasuk penyukatan ubat mengikut jarak tembakan yang diinginkan serta jampi penyasar yang hendak dibaca dalam kitab-kitab "ilmu bedil".
Kegiatan mendapatkan sendawa untuk tujuan pembuatan ini dicatat oleh para pelancong Belanda dan Jerman sebagai hal yang biasa bahkan di desa-desa terkecil dan dikumpulkan dari proses penguraian bukit-bukit kotoran besar yang secara khusus ditumpuk untuk tujuan tersebut. Hukuman Belanda karena memiliki mesiu yang tidak diizinkan tampaknya adalah amputasi. Kepemilikan dan pembuatan mesiu kemudian dilarang oleh penjajah kolonial Belanda. Menurut kolonel McKenzie yang dikutip dalam buku Sir Thomas Stamford Raffles, The History of Java (1817), belerang paling murni dikumpulkan dari kawah besar Gunung Ijen terletak di timur pulau Jawa berhampiran selat Bali.


== Bahan ==
Ia lazim diperbuat daripada bahan-bahan berikut:

garam nitrat, biasanya sendawa (kalium nitrat, KNO3) yang membekalkan oksigen bagi tindak balas,
arang yang memberikan sumber karbon sebagai bahan api dalam tindak balas,
sulfur yang bertindak sebagai bahan api serta menurunkan suhu yang diperlukan untuk pembakaran lalu meningkatkan kadar pembakaran.


== Rujukan ==

Sumber utama
Agrawal, Jai Prakash (2010), High Energy Materials: Propellants, Explosives and Pyrotechnics, Wiley-VCH.
Andrade, Tonio (2016), The Gunpowder Age: China, Military Innovation, and the Rise of the West in World History, Princeton University Press, ISBN 978-0-691-13597-7.
Buchanan, Brenda J., penyunting (2006), Gunpowder, Explosives and the State: A Technological History, Aldershot: Ashgate, doi:10.1353/tech.0.0051, ISBN 978-0-7546-5259-5.
Cressy, David (2013), Saltpeter: The Mother of Gunpowder, Oxford University Press.


== Pautan luar ==
 Kategori berkenaan Mesiu di Wikimedia Commons