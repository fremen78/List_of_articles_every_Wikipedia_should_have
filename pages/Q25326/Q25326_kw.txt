Kregynnegyon po Mollusca yw fylum posek a enevales divellkeynek. An brassa rann anedha yw enevales morek, a styr aga bos trigys y'n keynvor, dell yw usys yn dowr bas. I yw an fylum morek moyha niverus, gans 85,000 a eghennow byw, 23% a bub organedh morek yth yw henwys. I a yll bos trigys yn dowr fresk ha war an tir maga ta. 
Kregynnegyon yw pur varyansek. An brassa rann anedha a's teves kregyn, mes nebes bagasow yw hebdha: kellylli-lesa, melhwennow ha'n gastropods aswonnys avel melhwes mor yn aga mysk.
I a esplegyas neb termyn y'n Osweyth Kembrek, mes yma dadhel yn-mysk hwithroryon ow tochya an dedhyasow ewn. 


== Usyow ==
Pennfenten boos posek yw kregynnegyon. I a brov gwara gorlanwes ynwedh, kepar ha perlys ha liw glasrudh tyriek. 


== Kudynnow ==
Prederys yw niver a eghennow kregynnek avel peryl po pla rag gwriansow denel. Brath nebes kellylli-lesa yw gwenonek. Schistosomiasis (aswonnys ynwedh avel bilharzia) yw treusgorrys dhe dus gans ostys a vulhornes dowr, ha nasya a-dro dhe 200 milvil a bobel. Bulhornes ha melhwennow a yll bos pla ammeth pur dhrog. Komendyansow a nebes eghennow a vulhorn re gisyas nebes ekosystemow.