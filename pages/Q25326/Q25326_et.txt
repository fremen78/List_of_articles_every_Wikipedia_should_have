Limused ehk molluskid (Mollusca) on rühm pehme, segmenteerumata, enamasti bilateraalsümmeetrilise kehaga selgrootuid. Teadusharu, mis uurib limuseid, nimetatakse malakoloogiaks, vastavat teadlast aga malakoloogiks.
Esimesed molluskid ilmusid juba Kambriumi alguses ja evolutsioneerusid kiiresti. Nende keha, mida ümbritseb enamasti tugev lubiainesest koda, on harilikult eristunud peaks (karpidel see puudub), selgmiseks sisusekotiks ja kõhtmiseks jalaks. Peas on suuava ja enamasti ka kombitsataolised jätked ja silmad.


== Limuste süstemaatika ==

Limuste hõimkonda kuulub kaheksa klassi:

Karbid (Bivalvia)
Kõhtjalgsed ehk teod (Gastropoda)
Peajalgsed (Cephalopoda)
Lasnjalgsed (Scaphopoda)
Vagellimused (Aplacophora)
Torbiklimused (Monoplacophora)
Need kaheksa klassi jagunevad omakorda 35 seltsiks ja 232 sugukonnaks. Limuste hõimkonda kuulub umbes 100 000 liiki.


== Vaata ka ==
limuste loend
Eesti limused