Vergilii, täuz' nimi Publii Vergilii Maron (latin.: Publius Vergilius Marō [ˈpuː.blɪ.ʊs wɛrˈɡɪ.lɪ.ʊs ˈma.roː]; sünd. 15. reduku 70 edel m.e. Andes-külähä (nüg. Virdžilio-kommun Italijan pohjoižes) läz Mantui-lidnad, Rimalaine imperii — kol. 21. sügüz'ku 19 edel m.e. Brundizijas, Rimalaine imperii), oli sur' hristanedeline rimalaine runokirjutai.
Mez' eli ühtel pordol Oktavian Avgust-imperatoranke, kožui valdkundaliženke Mecenat-šingotajanke i Goracii-runokirjutajanke.
Vergilii kirjuti poemid:

Bukolikad (latin.: Bucolica, 43-37 edel m.e., 10 palad-eklogad) — runod paimnen elos. Ned oliba satusekahad, kändiba tegijad ičeze pordon kaikiš populärižembaks runokirjutajaks.
Georgikad (Georgica, 29 e.m.e., 4 kirjad) — poem maižanduses.
Enejid (Aenēis, 29-19 EME, 12 kirjad) — jättud kesketi patriotine epos, päine Rimalaižes imperijas. Valatoiti Evropan rahvahiden literaturoiden eposiden sädamižhe.
Kävutihe runokirjutajan sädusiden süžetoid keskaigaižen Evropan voimujupirdandas i operoiš.


== Homaičendad ==


== Irdkosketused ==
Vergilijan tekstad latinan kelel (thelatinlibrary.com).