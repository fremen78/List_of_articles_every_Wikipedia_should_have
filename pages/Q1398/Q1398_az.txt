Publi Vergili Maron (15 oktyabr e.ə. 70 – 21 sentyabr e.ə. 19, Brindizi, İtaliya[d], Roma imperiyası) — Roma ədəbiyyatının qızıl dövründə yaşamış görkəmli şair. E.ə. 70-19-cu illərdə yaşamışdır. Romanın klassik şairi və ən qüdrətli ədəbi xadimlərindən biri sayılır. Vergilinin üç əsəri çox məşhurdur:

"Ekloqlar"
"Georgikilər"
"Eneida"


== Həyatı ==
Vergili Roma yaxınlığında And kəndində varlı ailədə anadan olmuşdur. Sonralar əmlakının böyük bir hissəsini itirən şairə bunları geri almağa imperator Oktavian Avqust və Messenat kömək etmişdir. Buna görə də onun əsərlərində xüsusilə də bukolikalarında onlar mədh edilir.


== "Ekloqlar" ==
Bu Vergilinin ilk kitabıdır. Buraya müxtəlif bukolik nəğmələr aiddir. Bukolik nəğmə çoban nəğməsi deməkdir. Bu janrın ilk nümunələrini İskəndəriyyə şairi Feokrit yaratmışdır. Bu janrın nümunələri bir məhəbbət hekayəsi və ya çobanlar arasında deyişmə kimi verilir.


== "Georgikilər" ==
Bu Vergilinin ikinci kitabıdır. Kənd təsərrüfatı məsələlərinə dair yazılmışdır. Dörd hissədən ibarətdir.


== "Eneida" ==
Vergilinin Roma milli eposu adı ilə də tanınan poemasıdır. Əsərin mövzusu Troya dastanından alınmışdır. Burada Troyanın yunanlar tərəfindən dağıdılmasından sonra Priamın qardaşı Anxizin oğlu Eneyin Qaçması və Romaya gəlməsi zamanı başına gələn əhvalatlar nəql olunur və onun nəslinin gələcək aqibəti barədə məlumat verilir. Belə ki, Eneyin nəvələri Romul və Rem Roma şəhərinin əsasını qoyur. Bununla da sonrakı hökmdarlar Yuli Sezar və Oktavian Avqustun da hakimiyyətinin irsiliyinə haqq qazandırılır.


== İstinadlar ==