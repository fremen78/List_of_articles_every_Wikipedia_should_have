Vergil (* 15. Oktober 70 v. Chr. ä Andes beij Mantua; † 21. September 19 v. Chr. ä Brindisi) hosch eejentlich Publius Vergilius Maro. Hä woch enne van d jrützde Dichtere en d römische Zitt. Bes hüü weed van d Aeneis jesproche, di öt Nationalepos van d Römer es.


== Watt mo övver häm weeß ==
Öt es net völl övver Vergil övverlävverd. Su nämmt mo a, dat hä wi önö Spochtler ussooh. Hä söll schärpe Jesechtszöch jehad ha. Em Alder va 17 Joohr trock hä va Norditalie no Rom un liirde do öt Mulle, d Doktochskonst suwi jätt övver d Stääre. Öt duurde ävver net lang, bes vöör häm d Philosophie ön jrüüßere Roll spelld. Zo di Zitt entstänge d ischde kleen Jedichte.
Tösche 43 un 39 v. Chr. dichte hä d Bucolica, di us 10 Hirtejedichte bestäng. En di Zitt wood Vergil am Hoff va Octavian siihr bekannd. Als Octavian dr Antonius beij ön Schlacht jeschlaare hod, schreev hä dozo si bekanndste Stöck, d Aeneis. Hä brudde dozo 10 Joohr.
Vergil storv am 21. September 19 n. Chr., als hä op ön Reis va Jriicheland no Italie woch.


== Jätt z lääse ==

Övver Vergil