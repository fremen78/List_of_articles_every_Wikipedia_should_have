Ternieth Han (Chinek: 漢朝; pinyin: Hàncháo) o ternieth emperourethek a Jina (202 KOK – 9 OK, 25–220 OK), fundyes gans Liu Bang (Emperour Gao) ha rewlys gans an teylu Liu. 
An dernieth a veu bleynys gans Ternieth Qin hag o pur verr (221–207 KOK) ha termyn heb myghtern henwys an Kenkians Chu–Han (206–202 KOK). Sewyes veu gans an oos Tri Gwlaskor (220–280 OK). An dernieth a veu goderrys yn berr gans Ternieth Xin (9–23 OK) fundyes gans lesruw kammberghenegi Wang Mang. Ytho, an dernieth yw diberthys yn dew oos — Han West (202 KOK – 9 OK) ha Han Est (25–220 OK). 
Gans duryans a voy es peder kansvledhen, ternieth Han yw gwelys avel oos owr yn istori China. Delanwes re beu war honanieth hwarheans chinek alena rag. Bagas ethnek moyhariv a Jina arnwoydh a wra gelwel aga honan "tus Han". An yeth yw gelwys "yeth Han" ha Chinek skrifys yw "lytherennow Han".

Yma'n erthygel ma owth usya an Furv Skrifys Savonek a-barth Kernowek kres.