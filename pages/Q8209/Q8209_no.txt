Det kyrilliske alfabetet består av skrifttegn som brukes i forskjellige utgaver i deler av Øst-Europa. Varianter av alfabetet brukes for å skrive russisk, ukrainsk, belarusisk, bulgarsk, serbisk og makedonsk. Det kyrilliske alfabetet brukes også i ikke-slaviske språk som kasakhisk, kirgisisk, usbekisk, tadsjikisk, turkmensk og mongolsk. Den russiske utgaven består av 33 bokstaver.
Alfabetet oppstod i Bulgaria i det 10. århundre, delvis basert på gresk majuskelskrift, og delvis på det glagolittiske alfabetet, som ble skapt av to brødre fra Thessaloniki kalt «slavernes apostler», Kyrillos (827–869) og Methodios (826–885), som hadde bruk for et slavisk skriftspråk for å kunne oversette Bibelen. Det kyrilliske alfabetet er oppkalt etter Kyrillos.
Det kyrilliske alfabetet tillegges som regel St. Kliment av Ohrid, en bulgarsk lærd og disippel av de to helgenene, men nyere forskning godtgjør at alfabetet snarere er utviklet på Preslavs litterære skole i det nordøstlige Bulgaria, hvor man har funnet de eldste kyrilliske inskripsjoner, som går tilbake til 940-årene. Peter den store gjennomførte tidlig på 1700-tallet en skriftreform som forenklet alfabetet og som danner grunnlaget for dagens kyrilliske alfabeter.
Aserbajdsjan bestemte seg for å bytte fra kyrilliske til latinske bokstaver i 1991, Usbekistan og Turkmenistan i 1993. Kasakhstan bestemte seg for overgang til latinske bokstaver innen 2025.


== Bokstaver ==


=== Det russiske alfabet ===


=== Modifikasjoner i det ukrainske alfabet ===
Hovedartikkel: Det ukrainske alfabetet


=== Modifikasjoner i det hviterussiske alfabet ===
Hovedartikkel: Det belarusiske alfabetet


=== Modifikasjoner i det bulgarske alfabet ===
Hovedartikkel: Det bulgarske alfabetet


=== Modifikasjoner i det makedonske alfabet ===
Hovedartikkel: Det makedonske alfabetet


=== Modifikasjoner i det serbiske alfabet ===
Hovedartikkel: Det serbiske alfabetet


== Referanser ==


== Eksterne lenker ==
Språkrådets retningslinjer for transkripsjon av kyrillisk til norsk