An skrypt kyrillek, po skrypt slavonek po skrypt slavek, yw kevreyth skrifa usys rag niver a yethow a-dreus Europa. Hemm yw an skrypt kenedhlek yn powyow hag a gews yethow slavek, turkek, mongolek, uralek, kawkassyek hag iranek yn Europa hag Asi. Erbyn lemmyn, a-dro dhe 250 milvil a dus a us kyrillik avel an skrypt sodhogel rag aga yethow kenedhlek, hag yn Russi a-dro dhe hanter anedha a drig.
Displegys veu an lytherennow kyrillek y'n 9ves kansvledhen O.K. yn Skol Lienek Preslav yn Emperoureth Gynsa Bulgari dres reyn tsar Simeon Veur (Simeon I), moy es gwirhaval gans dyskyblon an dhew vroder Besontin, Sen Cyril ha Sen Methodius. A-gynsow, i re dhisplegsa an skrypt Glagolitik. Henwys yw an skrypt rag enora Sen Cyril. 


== Lytherennow kemmyn ==
Yma lies furv dyffrans dhe'n skrypt, mes a-is yma mosen a'n lytherennow moyha kemmyn. Res yw an sonyow delinyes yn arwodhow an IPA.