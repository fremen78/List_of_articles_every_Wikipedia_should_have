Gormonad (amuižgrek.: ὁρμάω ormao «likkun», «heraštoitan», «ton likundha») om biologižikš aktivižed substancijad organižen augotižlibundan. Ned sädasoiš südäirauguiden specializiruidud stajiš (endokrinižed raugud), tuldas verhe (gumoraližed regulätorad), sidosoiš stajiden-metoiden receptorihe i reguliruidas metabolizmad da fiziologižid funkcijoid, edahan-ki rauguspäi.
Gormonan eskai pen' lugumär voib kucta znamasižid vajehtusid elimen radmižes. Endokrinologii tedoidab gormonoid.
Britanine (anglijalaine) Tomas Addison-lekar' zavodi endokrinižiden rauguiden i gormonoiden aktivišt tedoidust vl 1855. Addison ümbrikirjuti bronzläžundad ezmäižen, sen aigan nahkan muju kändase specifižikš, sen sü om südäimunanpäližiden rauguiden disfunkcii.
«Gormon»-termin om kävutadud ezmäižen kerdan vn 1902 tedotöiš, britanižed (anglijalaižed) Uil'jam Meddok Beilis- i Ernest Genri Starling-fiziologad toiba tärtust tedoho heil-žo avaitud koume vot tagaz sekretin-gormonan tedoiduses. Nügüd'aigan tedomehed löuziba enamba mi sada substancijad gormonaliženke funkcijanke.


== Homaičendad ==