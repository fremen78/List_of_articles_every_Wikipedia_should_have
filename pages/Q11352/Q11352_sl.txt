Kót (tudi ravnínski kót, če se želi poudariti razliko s prostorskim kotom) je del ravnine, ki ga omejujeta dva poltraka z istim izhodiščem. Ta dva poltraka se imenujeta kraka kota, njuno skupno izhodišče pa vrh kota. Kote se običajno označuje z malimi črkami grške abecede: α (alfa), β (beta), γ (gama), δ (delta), ε (epsilon), φ (fi), ...
Kot lahko (zlasti v povezavi s trigonometrijskimi funkcijami) pomeni tudi zasuk poltraka okoli izhodišča. V tem primeru je kot lahko tudi večji od polnega kota (večji od 360°).
Kot, ki ima vrh V, kraka pa potekata skozi točki A in B se označi 
  
    
      
        <
        
        
        
        )
         
        A
        V
        B
      
    
    {\displaystyle <\!\!\!)~AVB}
  
 (vrh kota označuje srednja črka).


== Enote za merjenje kotov ==
Velikost kota (krajše kar kot) se meri z naslednjimi enotami:

radian, polni kot meri  2*π (rad)
kotna stopinja,  polni kot meri  360°
grad (enota) ali gon,  polni kot meri  400g
tisočinka, polni kot meri 6400 tisočink
s podajanjem naklonskega kota v procentih ali promilih
z mnogokratnikom pravega kota, polni kot meri 4R.


== Posebni koti ==
kot nič meri 0° oz 0 (rad).
ostri kot meri manj kot 90° oz π/2 (rad).
pravi kot, običajno označen z R (včasih tudi z L), meri 90° oz π/2 (rad).
topi kot meri več kot 90° oz π/2 (rad) in manj kot 180° oz π (rad).
iztegnjeni kot meri 180° oz π (rad).
vdrti kot meri več kot 180° oz π (rad) in manj kot 360° oz 2*π (rad).
polni kot meri 360° oz 2*π (rad).
izbočeni kot meri manj kot 180°


== Relacije med koti ==
Nekatere pare kotov povezujejo posebne zveze:

sovršna kota imata skupen vrh, kraki pa se dopolnjujejo v dve premici
sosednja kota imata skupen vrh in en krak
sokota sta sosednja kota, ki skupaj sestavljata polravnino
suplementarna kota imata vsoto 180ccc
komplementarna kota imata vsoto 90°


== Glej tudi ==
prostorski kot
kotomer


== Zunanje povezave ==
 Predstavnosti o temi Kot v Wikimedijini zbirki