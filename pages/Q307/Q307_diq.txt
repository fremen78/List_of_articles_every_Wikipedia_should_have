Galileo Galilei merdumê  dê ilmi biyo. 15ê Şıbate/Gucige 1564 de sûka Pisa de ame dınya u 8ê Çeley 1642 de Arcetri de, nezdiyê sûka Floransa de merdo.
Galileo Galilei italyan biyo u matematik, fizik u astronomiye sero gırweyao. Xeylê lızgan/şaxan de fıkranê neweyan rê keyber kerdo a. Dınya ey tewr zêde verbe tariyê dewrê kilise veciyayışê ey ra şınasnenê (nas kenê).
Galileo Galilei çerexiyaen u gılor biyaena dınya tesbit kerda u no ki tesbit kerdo ke dınya merkezê feza (alem, uzay) niya. Labelê no tesbitê Galileo Galilei ro kare rahibanê kilisey nêameo u inan waşto ke ey vecê hızurê engizisyoni bıveşnê.

Engizisyon de rahibi cı ra vanê ke, "tı ke vacê, dınya nêçerexiyena u merkezê Alemia, o wtaw ma to ef kenime u verdanime ra. Galileo Galilei mecbur maneno u waştena inan keno. Vanê, qediyayışê mehkemey ra tepiy se ke keyberê kilisey ra veciyao, hına vato: "Şıma ke se kenê, bıkerên ya ki se vanê, vacên; dınya anci çerexiyena."


== Referansi ==