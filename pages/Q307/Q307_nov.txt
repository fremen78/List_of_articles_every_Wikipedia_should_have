Galileo Galilei (1564-1642) esed italian matematikal fisikisto kel deskovrad li leges de falanti korpores e li parabolal movo de projektiles.
Li unesmi home kel turnad li novi teleskope vers li siele, lo esed un del unesmi observeres de sunmarkes.
Lo esed talentosi publisiste e helpad tu popularisa sientie. Ma lon querelasi nature dukted a desfortunosi kontroverso kun li Eklesie.
Lon maxim signifikanti kontributione a sientie esed lon alternative del dinamike de Aristotle. Li movo del tere talim devenad konseptal posiblitate e sientiistes finim poved selekte inter li hipoteses da Kopernikus e Brahe