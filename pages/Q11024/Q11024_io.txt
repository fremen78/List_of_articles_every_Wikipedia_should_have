Komuniko (de Latina communicatio, -≈çnis, signifikanta "dividar", "distributar") esas l'ago di komunikar, transmisar o recevar, idei, konoci, mesaji, edc, kun skopo partigar informi. Por posibligar la komuniko inter du o plusa personi, uzesas signi, simboli e reguli di semioso reciproke komprenebla.

Un ek la defini di komuniko esas "ago per qua ula persono sendas ad o recevas informi pri bezoni, deziri, percepti, konoci, edc., de altra persono. Komuniko povas esar intenca o senintenca, povas esar konvencionala o nekonvencionala, povas prenar linguala o nelinguala formi, e povas eventar tra parolado od altra formo."
Komunikado bezonas sendinto, mesajo e recevinto, quankam ne bezonesas ke la recevinto esas prezenta od informata pri l'intenci di sendinto por komunikar lor komuniko; do komuniko povas eventar tra vasta disti en tempo e spaco. Komunikajo bezonas ke la komunikanta partoprenanti asocias areo di komunikema komuneso. La proceso di komuniko esas kompleta kande la recevinto komprenas la mesajo dil sendinto.
Komuniko kun altri envolvas tri precipua pazi:

Pensajo: unesma, informo existas en la mento di la sendinto. Ta povas esar koncepto, ideo, informo, o sento.
kodexigo: sequanto, mesajo sendesas a recevanto per vorti od altra simboli,
deskodexigo: fine, la recevanto tradukas la vorti o simboli en koncepto o informo quon ula persono povas komprenar.


== Referi ==