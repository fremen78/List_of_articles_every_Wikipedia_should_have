Општина Старо Нагоричане  — општина во северниот дел на Македонија. Центар на општината е селото Старо Нагоричане.
Општина Старо Нагоричане како општина е формирана 1996 година,во неа гравитираат 39 населби. Во општината постојат 43 архиелошки наоѓалишта, 14 некрополи, 6 архелошки објекти и 2 осамени наоди. Археолошките наоѓалишта потекнуваат од следните хронолошки периоди: неолит, бакарно време, брозено време, железно време, рана антика, римски период, доцна антика и среден век. Градоначалник е Жаклина Јовановска. Претходно, територијата на Општина Старо Нагоричане била во рамките на Општина Куманово.


== Географија ==
Општина Старо Нагоричане се наоѓа во североисточниот регион во Република Македонија. Во општина Старо Нагоричане се наоѓаат селата: Алгуња, Аљинце, Арбанашко, Бајловце, Брешко, Буковљане, Војник, Враготурце, Врачевце, Дејловце, Длабочица, Добрача, Драгоманце, Дренок, Жегљане, Жељувино, Канарево, Карловце, Коинце, Кокино, М’гленце, Макреш, Малотино, Младо Нагоричане, Никуљане, Облавце, Орах, Осиче, Пелинце, Пузајка, Рамно, Руѓинце, Старо Нагоричане, Степанце, Стрезовце, Стрновац, Цветишница, Цвиланце и Челопек (Кумановско).
Селото Младо Нагоричане според атарот кој го зафаќа е најголемо село во Македонија.
Планината Козјак (планина) е средновисока планина во североисточниот дел на Македонија, долж границата со Република Србија и опфаќа голем дел од територијата на Општината Старо Нагоричане. Највисок врв на планината е Перен со 1326 метри надморска висина. 

Најголема река која тече низ Општината Старо Нагоричане е Пчиња, а нејзина најголема притока е реката Петрошница.
Во атарот на село Орах се наоѓа Мокро Езеро природно езеро од вулканско-денудациско потекло, помеѓу народот познато како Карпинско Езеро.


== Историја ==
До 1965 година на сегашната општинска територија постоела општина Старо Нагоричане којашто е укината од страна на тогашната власт. Со новиот закон за територијална организација од 1996 година, општина Старо Нагоричане е возобновена и како општински центар е земено с. Старо Нагоричане, односно искористена е истата општинска зграда во којашто функционирала општината до 1965 година.


== Стопанство ==
Населението во Општината Старо Нагоричане најчесто се занимава со земјоделие. 
Фармерите кои егзистираат на ова територија најчесто имаат посеви со житни култури како што се пченица, јачмен, овес, пченка и рж. 
Од сточарството најзастапено е одгледувањето на свињи, крави, овци и кози. Во минатото имало неколку живинарски фарми на кои се одгледувале кокошки и ноеви.
Застапено е и одгледување на винска лоза.


== Демографија ==
Попис на населението во Македонија (2002) на територија на Општина Старо Нагоричане имало 4840 жители од кои:

Попис на населението во Македонија (2021) бројката на население во Општината Старо Нагоричане е намалена на 3501 жители, што е намалување за огромни 27.6%.


== Општествени установи ==
На територијата на Општината Старо Нагоричане функционираат 3 општински основни училишта и 1 градинка:

ОУ „Христијан Тодоровски-Карпош“ - Младо Нагоричане
ОУ „Светозар Марковиќ“ - Старо Нагоричане
ОУ „Христијан Тодоровски-Карпош“ - Драгоманце
ЈУДГ „Ангел Шајче“ - објект „Изворче“ - Младо Нагоричане 


== Самоуправа и политика ==
Градоначалник на општина Старо Нагоричане е Жаклина Јовановска од редовите на СДСМ. Таа била реизбрана на Локални избори во Македонија (2021) за нов мандат од четири години. Советот на општина Старо Нагоричане е составен од 9 члена. Според последните локални избори од 2021 година, членовите на советот според политичката припадност за мандатот 2021-2025 се:

Претходни градоначалници:
Милован Трајковиќ (1996-2000)
Власте Димковиќ (2000-2009)
Миодраг Јовановиќ (2009-2013)
Милован Стојковски (2013-2017)


== Културни и природни знаменитости ==
Во рамките на општината се наоѓаат следниве знаменитости:

Зебрњак
Костоперска карпа
Црква „Св. Ѓорѓи Победоносец“ - Младо Нагоричане
Црква „Св. Петка“ - Младо Нагоричане
Црква „Св. Ѓорѓи“ - Старо Нагоричане
Испосница на Свети Прохор Пчински
Геотермална бања Стрновац
Манастирска Црква Света Богородица во Забел
Меморијален Центар АСНОМ
Светиот даб
Кокино
Карпино
Сув орах


== Редовни настани ==


== Личности ==
Карпош - водач на Карпошовото востание и легендарен македонски ајдутски војвода
Станко Младеновски - македонски политичар
Роса Пауновска - македонски изведувач на народни песни
Тимотеј Дебарско-кичевски - митрополит на Дебарско-кичевската епархија
Тоде Илиќ - градоначалник на Општина Куманово
Марјан Димитријевски - македонски историчар
Горазд Европски - архијереј на Македонска православна црква - Охридска архиепископија


== Иселеништво ==


== Наводи ==


== Надворешни врски ==
Портал на Општина Старо Нагоричане Архивирано на 13 март 2014 г.
Општина Старо Нагоричане во „АБВ - деловен именик“ Архивирано на 6 март 2016 г.
[1]