Llenor Saesneg o Loegr oedd Geoffrey Chaucer (c. 1343 – 25 Hydref, 1400?). Mae'n fwyaf adnabyddus fel awdur The Canterbury Tales ("Chwedlau Caergaint").


== Bywgraffiad ==
Ganed ef yn Llundain tua 1343, ond does dim sicrwydd am y dyddiad hwnnw. Bu'n ŵr llys, diplomydd a gwas sifil. Pan ymosododd Edward III, brenin Lloegr, ar Ffrainc yn nechrau'r Rhyfel Can Mlynedd, aeth Chaucer i Ffrainc gyda Lionel o Antwerp, Dug Clarence. Yn 1360, cymerwyd ef yn garcharor yng ngwarchae Reims; cafodd ei ryddhau am dâl.
Nid oes llawer o fanylion ar gael am ei fywyd, ond ymddengys iddo deithio yn Ffrainc, Sbaen a Fflandrys, ac iddo efallai fynd ar bererindod i Santiago de Compostela. Tua 1366, priododd Philippa (de) Roet. Ymwelodd a Genova a Fflorens yn 1373, a chredir i farddoniaeth yr Eidal ddylanwadu arno.
Yn 1374 cafodd swydd Comptroller porthladd Llundain, swydd a ddaliodd am ddeuddeng mlynedd. Credir iddo ysgrifennu'r rhan fwyaf o'i weithiau yn y cyfnod yma, gan ddechrau gweithio ar The Canterbury Tales yn y 1380au cynnar. Daeth yn Aelod Seneddol dros Swydd Caint yn 1386.


== Gweithiau ==
Cyfieithiad o'r Roman de la Rose, efallai The Romance of the Rose
The Book of the Duchess
The House of Fame
Anelida and Arcite
Parlement of Foules
Cyfieithiad o waith Boethius' Cysur Athroniaeth fel Boece
Troilus and Criseyde
The Legend of Good Women
The Canterbury Tales
Treatise on the Astrolabe


=== Cerddi byrion ===
An ABC
Chaucers Wordes unto Adam, His Owne Scriveyn
The Complaint unto Pity
The Complaint of Chaucer to his Purse
The Complaint of Mars
The Complaint of Venus
A Complaint to His Lady
The Former Age
Fortune
Gentilesse
Lak of Stedfastnesse
Lenvoy de Chaucer a Scogan
Lenvoy de Chaucer a Bukton
Proverbs
To Rosemounde
Truth
Womanly Noblesse


== Cyfeiriadau ==