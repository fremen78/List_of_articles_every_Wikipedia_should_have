Gastroenteritas, dar žinomas kaip infekcinė diarėja, – virškinamojo trakto (skrandžio ir plonojo žarnyno) gleivinės uždegimas. Dažniausi simptomai – viduriavimas, vėmimas, pilvo skausmai. Taip pat galimi simptomai – karščiavimas, silpnumas, dehidratacija. Paprastai trunka iki dviejų savaičių.
Gastroenteritą dažniausiai sukelia virusai. Kai kuriais atvejais šią ligą gali sukelti ir bakterijos, parazitai ir grybai. Vaikams dažniausias ligos sukėlėjas yra rotovirusas, suaugusiems – norovirusas ir Campylobacter. Liga galima užsikrėsti valgant netinkamai apdorotą maistą, geriant užterštą vandenį ar per kontaktą su užsikrėtusiu asmeniu. Ligos gydymas paprastai toks pats ir be tikslios diagnozės, tad tyrimosi paprastai nereikia. Virusinės žarnyno infekcijos užkrečiamos, plinta per nešvarias rankas, tačiau galima užsikrėsti ir oro lašeliniu būdu.
Gastroenterito prevencija – rankų plovimas naudojant muilą, švaraus vandens gėrimas, tinkamas žmogaus išmatų šalinimas ir kūdikių žindymas, o ne maitinimas kūdikių mišinėliais. Vaikams rekomenduojama rotavirusinė vakcina.Gydantis svarbu gauti daug skysčių. Esant lengviems ir vidutiniams atvejams, šis punktas gali būti pasiekiamas vartojant geriamas substancijas (susidedančias iš vandens, druskų ir cukraus). Krūtimi maitinamiems kūdikiams rekomenduojamas tolesnis maitinimas krūtimi. Esant sunkesniems ligos atvejams gali būti reikalingas maitinimas intraveniniu (ląšelininiu) būdu ar per nasogastrinį vamzdelį. Vaikams rekomenduojami cinko papildai. Paprastai apsieinama be antibiotikų, išskyrus atvejus, kai sergantysis yra vaikas ir jam pasireiškia karščiavimas bei viduriavimas su krauju.
2015 m. daugiau 2 milijardai gastroenterito atvejų pasauliniu mastu pareikalavo 1,3 mln. gyvybių.


== Šaltiniai ==


== Nuorodos ==
Informacija apie gastroenteritus