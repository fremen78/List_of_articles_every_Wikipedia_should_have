Gastroenteriitti (myös maha-suolitulehdus ja mahan ja ohutsuolen tulehdus) on ruoansulatuskanavan tulehdus, josta seuraa akuutti ripuli. Vaikka tulehdus yleensä johtuu virustartunnasta, myös bakteerit tai niiden toksiinit, loiset tai jonkin ruoan tai lääkkeen haittavaikutukset voivat aiheuttaa tulehduksen. Gastroenteriitin puutteelliseen hoitoon kuolee vuosittain ympäri maailman 5–8 miljoonaa ihmistä. Sen lisäksi se on alle viisivuotiaiden lasten ja vauvojen yleisin kuolinsyy.
Ainakin puolet ruokaperäisistä gastroenteriittitapauksista on aiheuttanut norovirus. 20 %, johon kuuluu suurin osa lasten vakavista gasteroenteriittitapauksista, johtuu rotaviruksesta. Näiden lisäksi myös adenovirus ja astrovirus ovat merkittäviä virusperäisiä taudinaiheuttajia.
Eri bakteerikannat voivat aiheuttaa gastroenteriittiä, esimerkiksi Salmonella, Shigella, Staphylococcus, Campylobacter jejuni, Clostridium, Escherichia coli ja Yersinia. Tulehdus voi johtua huonosti valmistetusta ruoasta, uudelleenlämmitetyistä liharuoista tai kala-, äyriäis-, maito- tai leipomotuotteista. Jokaisesta organismista tulee vähän erilaisia oireita, mutta jokainen aiheuttaa ripulin. Paksusuolen tulehdus eli koliitti saattaa myös esiintyä.
Hengitystieinfektioiden ohella gastroenteriitit ovat kaikkein tavallisin infektiotauti. Ne ovat myös yleisin kuoleman aiheuttaja. Vaarallisin taudeista aliravituille lapsille on rotavirusripuli.


== Komplikaatiot ==
Vakavin komplikaatio on kuivuminen, jonka yleensä aiheuttaa vaikea ripuli. Joissakin tapauksissa kuivuminen voi osittain johtua väärästä hoidosta, esimerkiksi kun potilas ei saa riittävästi nestettä niin kauan, että ripuli loppuu. Vakava kuivuminen voi johtaa kuolemaan ja vaatii siksi pikaista hoitoa.


== Lähteet ==


== Aiheesta muualla ==
Gastroenteritis (Arkistoitu – Internet Archive). Artikkeli Medpediassa (englanniksi)