Fagel an kanel tretha  ow komprehendya an sagh boos ha kolodhyonen vyghan yw fagel kolodhyonen po gastroenteristis. Arwodhyon a gomprehend kesunyans a skit, hwyja ha torr drog (galar). Y hyllir bos terthen, fowt nerth ha didhowrans ynwedh. Klevesans a dhur le ages diw seythen dell yw usys. 

Virusow a gaws an brassa rann a drevethow a fagel kolonydhyon, mes bakteria, teurogow ha fong a yll bos omgemeryansek ynwedh. Yn fleghes, rotavirus yw an skila moyha kemmyn a gleves drog; yn tevesigyon, norovirus ha Campylobacter yw kemmyn. Possybyl yw dhe'y gavos dre dhybri neppyth heb y bareusi'n ewn, der eva dowr stronk, po kestava nebonan klevesys gans an fagel. Dell yw usys, nyns yw res gul provow rag gul diagnosans. 
Y hyllir avoydya kavos fagel kolodhyonen dre wolghi diwla gans sebon, eva dowr glan, avoydya atal denel yn fur ha ri an vronn dhe vabiow yn le gul devnydh a leth formula. Y hentrynnir dhe fleghes kavos bryghlin erbynn rotavirus. Dyghtyans a styr ri lin lowr dhe'n perthyer, avel diwes yn achesonyow le sad, dre drip distowgh dhe wythien goos yn achesonyow drog. 
Y hrysir bos neb tri dhe bymp bilvil a drevethow a fagel kolodhyonen pub bledhen, ha 1.4 milvil ow merwel dre'y reson. An brassa niver anedha yw yn gwlasow moy voghosek. Y'n gwlasow ma, fleghes yn-dann diw vloodh a gyv hwegh po moy a glevesow pub bledhen. Le kemmyn yw an kleves ma yn tevesigyon,drefen displegyans an kevreyth imiwnedh.