Abū Ḥāmid Muḥammad ibn Muḥammad al-Ghazālī (1058-1111) (Persek  ابو حامد محمد ابن محمد الغزالی), treweythyow  Algazel yn Sowsnek, o theologydh Islamek, breusydh, filosofer, steronydh, brysonydh ha kevrinydh Sufi. Ev a veu genys yn Tus, yn rannvro Khorasan yn Iran, ow merwel y'n keth cita. Ev a dhur avel onan a'n skolheygyon moyha a vri yn istori tybyansow Islamek Sunni. 
Konsidrys yw dhe vos ragresor yn methodys dout ha diskrejyans. Yn onan a'y skrifow chif, Deray an Filosofers, ev a janjyas hyns filosofieth Islamek a-varr, dhe ves a vetafisek Islamek delenwys gans filosofieth Grek Koth, ha tro'ha filosofieth Islamek selys war acheson hag effeyth ervirys gans Duw po eledh. Gelwys yw an tybyans na avel occasionalism yn Sowsnek. 
Enorys yw Ghazali y'n est ha west treweythyow avel an Moslem moyha wosa Mahomm.