Abu Hamid Muhammad bin Muhammad al Ghazali ath-Thusi asy-Syafi'i (sorang i Thus; 1058 / 450 H – maninggal i Thus; 1111 / 14 Jumadil Akhir 505 H; umur 52–53 taon) ima sada filsuf dot teolog muslim Persia, muda i alak barat ia idokon Algazel i abad Partongaan.
Gorar Abu Hamid lokot arani ia anak ni namargorar Hamid. Gorar nia al-Ghazali ath-Thusi ima gorar nai buat tingon amania na karejo manjadi pamuyu abong ni ambeng dot inganan nia sorang ima Ghazalah i Bandar Thus, Khurasan, Persia (saonnari Iran). Sadangkan gorar asy-Syafi'i patidaon molo ia marmazhab Syafi'i. Ia marasal tingon sabagas na marsuada. Amangnia puna angan-angan na ginjang ima giot mambaen anaknia manjadi alak namalim dot saleh. Imam Al-Ghazali ima sada ulama, ahli pikir, ahli filsafat Islam na tarbonggal na bahat mangalehen sumbangan tu parkombangan amajuan ni jolma. Ia unjung maniop jabatan manjadi Naib Kanselor i Madrasah Nizhamiyah, pusat pangajian ginjang i Baghdad. Imam Al-Ghazali maninggal  14 Jumadil Akhir taon 505 Hijriah taon 1111 Masehi i Thus. Mait nia imokomkon i tano hasorangannia.


== Sumberna ==