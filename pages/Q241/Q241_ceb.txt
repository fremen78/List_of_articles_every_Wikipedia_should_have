Ang Cuba o Kuba nga ang opisyal nga ngalan Republika sa Kuba (Kinatsila: República de Cuba) mao ang usa ka islang nasod sa Dagat Caribbean. Lakip sa nasod ang Pulo sa Kuba nga maoy ang kinadak-ang pulo ug ikaduhang pulong kinadak-an sa populasyon sa Antillas Mayores, ang Isla de la Juventud, ug pila ka gagmayng pulo nga duol. Ang Dakbayang La Habana maoy ang ulohang dakbayan sa nasod. 


== Mga lalawigan ug espesyal nga munisipalidad ==
Naay napulo'g upat (14) ka lalawigan sa Kuba ug usa ka espesyal nga munisipalidad (ang Isla de la Juventud). Kining mga lalawigan lakip sa una sa mas dakong mga lalawigan sa kaagi: Pinar del Río, La Habana, Matanzas, Las Villas, Camagüey ug Oriente.