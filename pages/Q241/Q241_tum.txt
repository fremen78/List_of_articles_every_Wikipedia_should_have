Cuba (/ˈkjuːbə/ KEW-bə, Chiyowoyelo cha Spanish: [ˈkuβa], mwakuchemeka Ripabukili ya  Cuba (Chiyowoyelo cha Spanish: República de Cuba [reˈpuβlika ðe ˈkuβa] ntchalo chakuzingilizgika na manji icho china Nkhaska ya Cuba,na Isla de la Juventud kweneso na tunkhunkha tuchoko tunandi uto tuli musi ,wake.Cuba wali ku mpoto kwa nyanja ikulu ya Caribbean ,Gulf ya Mexico,na nyanja ikulu ya  Atlantic apo vikukumana.Cuba walikukhala za kumafumilo gha dazi gha Yucatán Peninsula (Mexico),kummwela kwa Nthavwa ya United States ya Florida na Bahamas,ku manjililo gha dazi gha Hispaniola (Haiti/Dominican Republic), na kumpoto kwa Jamaica na  Cayman Islands.Havana ndiwo musumba ukulu kweneso msumba wa boma;kusazgapo misumba inyake nga ni  Santiago de Cuba na Camagüey.Malo chaiwo gha charu cha Cuba ni  109,884 km2 (42,426 sq mi) (kwambula malo ghanyake gha maji).Nkhaska ikulu ya charu cha Cuba kweneso mu Caribbean ni Nthaska ya Cuba,iyo ina usani wa 104,556 km2 (40,369 sq mi).Cuba ntchalo chachiŵili chakumanyikwa mu Caribbean pafuma Haiti,na ŵanthu ŵakujumpha 11 miliyoni. 
Chigaŵa icho sono chikuchemeka Cuba chikaŵa na ŵanthu ŵa Chiboney kwambira mu vyaka vya m'ma 4 B.C.E. na ŵanthu ŵa Guanahatabey na Taino.  Mu vyaka vya m'ma 1500, charu ichi chikaŵa mu ufumu wa Spain, ndipo mu 1886, ukapolo ukafumiskika. Charu ichi chikakhala mu ufumu wa Spain m'paka apo nkhondo ya Spain na America yikambira mu 1898. Mu 1940, charu cha Cuba chikapanga dango liphya la boma la charu ichi, kweni masuzgo gha ndyali ghakafika pachanya mu 1952 apo boma la Cuba likawukira boma la Fulgencio Batista,  Chipani ichi chikathereskeka mu Janyuwale 1959 na gulu la 26th July Movement pa nyengo ya Cuban Revolution, ilo pamanyuma likakhazikiska boma la chikomyunizimu pasi pa Fidel Castro.   Charu ichi chikaŵa chakususkana chomene pa nyengo ya Nkhondo ya Charu cha Soviet Union na United States, ndipo nkhondo ya nyukiliya yikakhala pachoko kuti yambike pa nyengo ya Cuban Missile Crisis mu 1962.  Panyuma pa kupasuka kwa Soviet Union, Cuba wakasangana na suzgo likuru la vya cuma mu ma 1990, ilo likamanyikwa kuti nyengo yapadera. Mu chaka cha 2008, Fidel Castro wakafumapo pa udindo wake pamanyuma pa vyaka 49 vya kuwusa charu cha Cuba ndipo wakasintha na munung'una wake Raúl Castro.
Panyuma pa kupasuka kwa Soviet Union, Cuba wakasangana na suzgo likuru la vya cuma mu ma 1990, ilo likamanyikwa kuti nyengo yapadera. Mu chaka cha 2008, Fidel Castro wakafumapo pa udindo wake pamanyuma pa vyaka 49 vya kuwusa charu cha Cuba ndipo wakasintha na munung'una wake Raúl Castro.  Censorship ya nkhani (kuphatikizapo malire pa intaneti) njakusazgikira,  Ndipo nyuzipepara yakujiyimira payekha yikuyuzgika mu Cuba;  Wupu wa Reporters Without Borders ukuti charu cha Cuba nchimoza mwa vyaru viheni comene pa caru cose pa nkhani ya wanangwa wa mdauko. 


== Kwiza kwa zina ==
wonaniso : Ripabuliki ya Cuba (1902-1959)
Ŵalembi mbili ŵanandi ŵanachigomezgo kuti zina lakuti Cuba lilikufumila mu chiyowoyelo cha Taino nangauli vikumanyikwa chala kuti ghakatoleka ku mazgo ghakuti uli gha mu chiyowoyelo chenechicho.Ching'anamulo cha Cuba chikumanyikwa makola chala,nangauli mang'anamulilo ghanyake ghangaŵa ghakuti: "apo pali nthaka inandi" (cubao), panji "malo ghawemi"(coabana).Ŵalembi ŵanandi awo wakugomezga kuti Christopher Columbus wakaŵa mu Portuguese ŵakuyowoya zakuti Cuba wakathyeka na Columbus kuthya msumba wa Cuba mu boma la Beja ku Portugal.


=== Nyengo yakwamba ya Columbia ===

Mu malo gha Caribbean,agho ni malo ghaumalilo ghakupona gha nyengo ya chiyamwaka iyo kukaŵa vinyama vikulu vikulu,vikakhalanga mu Cuba chomene pambele 2660 BCE (Pambele Fumu Yesu Indababike).Pambele ma Spanish ghandize,Cuba wakaŵa na mitundu iŵili ya ŵanthu ŵakwamba ŵa mtundu wachi Amelika : ŵanthu ŵa Taíno (kusazgapo ŵanthu ŵa mtundu wa Ciboney), na mtundu ŵanthu wa  Guanahatabey.
Ŵapapi ŵa mtundu wa ŵanthu wa Taino wakafuma ku malo ghakulu gha Amelika Wakumpoto,kale chomene mu nyengo ya 5,000 BP(Siku lambula kukhazikiskika makola).Ŵa Taino ŵakiza kufuma ku Hispaniola mu nyengo inyake mu chikwi chachitatu A.D.(Fumu Yesu Yati Yafwa).Columbus wati wakafika wakasanga chiŵelengelo cha ŵanthu aŵa chakukwana 150,000 mu Cuba.
Vikumanyikwa chala za mizilo ya mtundu wa ŵanthu wa Guanahatabey mu Cuba kweneso kuti ka pakwamba ŵakaŵa na chiyowoyelo na mwambo mbu kuuskako wa Taino.Pali ganizo lakuti ŵagogo ŵa ŵagogo ŵawo ŵakaŵa ŵanthu ŵachi Taino ŵwakwamba ŵa  Antilles Mukulu.
ŴaTaíno ŵakaŵa ŵalimi,wokola somba kweneso ŵakusola vipaso na kusaka nyama.


=== Ulamulilo wa Spanish  (1492–1898) ===
Wati wiza pa nkhaska yakuchemeka Guanahani, Bahamas,pa  12 Okutobala mu chaka cha 1492, Christopher Columbus wakalamulila sitima zake zitatu : La Pinta, La Niña na Santa María,kusanga Cuba pa 27 Okutobala 11492,nakufika ku mpoto kwa mafumilo gha dazi mumphepete mwa nyanja pa 28 Okutobala.(Apa pakaŵa pafupi na  Bariay, Chigaŵa cha Holguín.) Columbus wakatola nkhaska(Island) ya Ufumu Uphya wa Spain na kuuthya Isla Juana kutola zina la John, Fumu ya  Asturias.

Mu 1511, chikhaze chakwamba cha Spanish chikasangika na  Diego Velázquez de Cuéllar pa Baracoa.Vyakuzengeka vinyake vikayambapo kupangika,kusazgapo San Cristobal de la Habana,kusangika mu 1515, paumalilo ukaŵs msumba wa charu.Ŵanthu ŵa Taino ŵakachichizgika mwambula kukhumba kugwila ntchito yakuzenga malo,iyo ni nthowa yakukozgana na iyo ikachitikanga ku Yulaya.
Pati pajumpha vyaka 100,mtundu wa ŵanthu vakuchita kuŵasanga ukamala wose na vifukwa vingapo chomene matenda ghakuchita kwiza na ŵazungu,na kugwiliskana ntchito mwa ukapolo.
Mu 1529, nthenda ya measles mu Cuba iyo ikakoma ŵanthu awo ŵwakaŵa kuti ŵapona kale ku vinandi nga ni nthenda ya smallpox.
Pa 18 Meyi 1539, conquistador Hernando de Soto wakauka ulendo kufuma ku  Havana na ŵalondezgi  600 kuya ku Amelika wa Kummwela kwa Mafumilo gha Dazi,kwambila Florida,kupeja malibwe gha golide,nkhongono na kumanyika,kweneso  na vakuzilwa vinyake.treasure. Pa 1 Sekutembala 1548, Dr. Gonzalo Perez de Angulo wakasankhika kuŵa mlala wa boma(governor)   la Cuba.Wakafika mu Santiago, Cuba, pa 4 Novembala 1549, nakwamba kukhazikiska umoza wa ŵanthu wose. Wakaŵa waboma wakwamba (governor ) kukhala ku Havanamumalo mwakukhala  ku Santiago,ndipo wakazenga Tchalitchi lakwamba la  Havana lakupangika na masonry.


=== Mlimo wakukhumba kujilamulila ===

Kujilamulila kukulu kufuma mu nkhongono ya charu cha Spain chikaŵa chakulinga icho ŵanandi ŵakachitola ngati nkhudelela mu 1868 uko kukadangililika na mpandi Carlos Manuel de Céspedes. De Céspedes,mpandi zinde,wakafwatula ŵakapolo ŵake wose kuti ŵakamuvwile ku nkhondo kuthaska Cuba mu ulamulilo wa  Spain.Pa 27 Disembala 1868,wakalemba chikalakala (kalata) chakuyowoya kuti waliyose uyo wana mukaplo wakuti wamuvwila ku nkhani ya nkhondo waŵe wakumasuka mu mayendelo,nangauli wachali kapolo.Vyakulondezga vya mu 1868 kukapangiska kuti kuŵe chongo chikulu kweneso chakumala nyengo itali chakuchemeka pa chingelezi 'Ten Years’ War'.
Chiŵelengelo chinandi cha ŵanthu ŵakukhumba kusintha wakufumila mu charu cha Dominican Republic na vyaru vinyakhe kweneso na ma Chinese ghakatolapo luwande pakujoina pa vyakuchitika.Charu cha United States  chikakana kuzomelezga za kupangika kwa boma liphya la Cuba kusazgapo vyaru vinyake vya chilwa cha Yulaya na Latini Amelika (navoso vikakana).Mu 1878,Pact of Zanjón ukamazga vyongo ivi ,ndipo charu cha Spain chikalonjeza ntchindi na ubwezi na Cuba.
Mu 1879–1880 ,mutchaila ufulu chalo  Calixto García wakayezgaso kuyambiska nkhond inyake iyo pa chingelezi ikachemeka kuti  Little War kwene wakatondeka kupokela wovwili unandi wakufuma ku ŵanthu na magulu ghanyake.Ukapolo mu charu cha Cuba ukamala mu chaka cha 1875 nangauli kumala kwenecho kukaŵa mu 1886.Munthu wakudikizgika mu charu chake uyo wakizaso, zina lake José Martí wakayambiska chipani chakuchemeka Cuban Revolutionary Party mu New York mu 1892.Chilato cha chipani ichi kukaŵa kujitchaila nkhondo kuti charu cha Cuba chiukemo mu ulamulilo wa charu cha Spain.Mu Janyuwale,Martí wakaluta ku  Monte Cristi na Santo Domingo mu charu cha Dominican Republic kukajoina vyakuchitika vya  Máximo Gómez.
Martí wakalemba maganizo ghake gha vya ndale mu Manifesto of Montecristi.Kutchaya nkhondo na ŵasilikali ŵa Spain kukayamba pa 24 Febuluwale 1895,nangauli Marti wakatondeka kufika ku Cuba ndipo wakafika mu 11 Epulelo 1895.Marti wakakomeka mu nkhondo iyo pachizungu ikuchemeka Battle of Dos Rios pa 19 Meyi 1895.Nyifwa yake ikakhala mbili ya chikanga ya charu cha Cuba.


=== Mitundu ya Ŵanthu (Ethnoracial groups) ===
Wonaniso : ChiSpanish


== Wonaniso ==
Ripabuliki ya Cuba (1902-1959)
Chidindo cha Cuba
Malo na vyachilengiwa vya Cuba


== Ukaboni ==