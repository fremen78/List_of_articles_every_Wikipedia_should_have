Ang Cuba, opisyal na  Republika ng Cuba, ay bansang kapuluan na matatagpuan sa interseksyon ng Dagat Karibe, Golpo ng Mehiko, at Karagatang Atlantiko sa Hilagang Amerika. Pinapaligiran ito ng Estados Unidos at Bahamas sa hilaga, Haiti sa silangan, Jamaica at Kapuluang Cayman sa timog, at Mehiko sa kanluran. Sumasaklaw ito ng lawak na 109,884 km2 at tinatahanan ng halos 11 milyon tao. Ang kabisera at pinakamalaking lungsod nito ay Havana.
Dating pinaninirahan ng mga katutubong tribong Amerindiyano ang Cuba bago marating ni Christopher Columbus noong 1492, na inangkin ang pulo para sa Kaharian ng Espanya. Nanatiling kolonya ang Cuba ng Espanya hanggang sumiklab ang Digmaang Kastila-Amerikano noong 1898, pagkatapos ay nakamit nito ang kalayaan bilang isang de facto na protektorado ng Estados Unidos noong 1902. Ang mahinang republika ay nagdulot ng pagtaas ng pulitikang radikal at alitang panlipunan, at kahit pinagsikapan patatagin ang sistemang demokrasya, sumailalim sa diktaturya ni Fulgencio Batista ang Cuba noong 1952. Ang lumalaking kaguluhan ay nagdulot ng pagpapatalsik kay Batista noong Hulyo 26, na pagkatapos ay nagtatag ng bagong pamahalaan sumailalim sa pamumuno ni Fidel Castro. Simula nong 1965, ang bansa ay pinamumunuan ng Partido Komunista ng Kuba.
Isa itong kasaping tagapagtatag ng mga Nagkakaisang Bansa, G77, OEA, OEAKP, ALBA-TCP, at Kilusang Di-Nakahanay.


== Talababa ==


== Mga sanggunian ==