An Republika han Cuba (ha Kinatsila: República de Cuba) usa nga nasod ha Dagat han Antillas o Dagat Caribe.  Ini nga nasod naglalakip han  Isla han Cuba, nga amo an gidako-i ngan ikaduha nga gidamo-i hin tawo nga isla han Antillas Mayores, an Isla de la Juventud, ngan pipira nga mga gudti-gudti nga mga puro o isla nga hagrani.
La Habana an gidakoi nga syudad ngan amo an kapital han nasod.  An Santiago de Cuba ngan Camagüey mga importante liwat nga mga Cubano nga syudad.  Mga kilalado liwat nga mga gurugudti nga mga bungto amo an: Baracoa (nga amo an syahan nga gin-ukyan han Espanyoles ha Cuba), Trinidad (usa nga UNESCO nga sityo hin herensya han kalibutan ), ngan Bayamo.
An Cuba mayda populasyon nga 11 ka ribo o milyon nga tawo ngan amo an gidamoi hin populasyon nga islahanon nga nasod ha Caribe.  An katawhan hini, kultura, ngan mga kustumbre tikang hin mga dirudilain nga mga pinanguhaan sugad han: an mga tuminongnong nga mga Taíno ngan Ciboney nga mga tawo; an panahon han pagkolonisar han Espanya; an pagdara han Africano nga mga uripon; ngan an kaharani hini han Estados Unidos.
An ngaran nga Cuba tikang han Taíno nga yinaknan ngan bisan man kon an iksakto nga kahulogan diri klaro, puyde ini mahubad nga "an lugar nga diin an mabinungahon nga tuna damo" (cubao ha orihinal nga Taíno), o kundi man an "dako nga lugar" (coabana).
An nasodnon nga bukad amo an "flor de mariposa" (Bukad han Alibangbang) ngan an nasodnon nga tamsi amo an Tocororo o an Cubano nga Trogon.


== Administratibo nga pagbahinbahin ==
An Cuba mayda napulo kag upat (14) nga mga lalawigan o probinsya ngan usa nga ispisyal nga munisipalidad (an Isla de la Juventud). Ini han una mga kabahin hin unom nga darudako nga mga lalawigan: Pinar del Río, La Habana, Matanzas, Las Villas, Camagüey ngan Oriente. An mga yana nga mga pagbahin-bahin baga hin sugad han mga probinsya militar han panahon han Mga Gyera hin Paglugaring ha Cuba, nga diin an mga lugar nga gidako-i hin samok ginbahin-bahin.

An mga lalawigan ginbahin-bahin pa ngadto hin usa ka gatos kapitoan (170) nga mga munisipyo.


== Pinanbasaran ==


== Bibliograpiya ==


== Mga sumpay ha gawas ==

Government of Cuba
 Wikimedia Atlas han Cuba

Cuba nga entrada ha The World Factbook
Cuba Ginhipos 30 Agosto 2008 han Wayback Machine from UCB Libraries GovPubs
Cuba ngada ha Open Directory Project
Cuba profile from the BBC News
Map of Cuba (Political) 1994 C.I.A./Univ. of Texas, Austin
Welcome To Cuba – slideshow by Life magazine
fotopedia.com Ginhipos 9 Agosto 2010 han Wayback Machine, Selected photos of Cuba
"Latin American Studies: United States-Cuba Relations".
Key Development Forecasts for Cuba from International Futures
Salim Lamrani, an interview with Ricardo Alarcón, President of the Cuban Parliament, "Cuba Meets the Challenges of the 21st Century, Part I" (II, III, IV, V) Huffington Post, Spring, 2012