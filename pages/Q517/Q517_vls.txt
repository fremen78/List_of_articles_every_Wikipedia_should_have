Napoleong Bonaparte, geboorn Napoleone Buonaparte, verfranst noa Napoléon Bonaparte (Ajaccio (Corsica), 15 ogustus 1769 - Longwood House (Sint-Helena), 5 mei 1821) was den Êeste Consul van Vrankryk (1799-1804) en derachter keizer van de Fransche (1804 - 1815) as Napoleong I van Vrankryk. In dien hoedoanigheid werd ie hem de machtigstn van Europa en êen van de bekendste en invloedrykste figeurn in de weireldgeschiedenisse. 
Van mei  1779 tot oktobre 1784 volgde hij de militaire skole in Brienne.
Hem was:

Êeste Consul van Vrankryk van 11 november 1799 toet 18 mei 1804
Keizer van Vrankryk van 1804 toet 6 april 1814 en van 20 moarte toet 22 juni 1815
Keunienk van Itoalië van 31 moarte 1805 toet 1814
Beschermhere van de Reynbond van 12 juni 1806 toet 1813
E krôont ze zelven tot keizer. Ounder Napoleon begunt Vrankryk Europa te verovern. Ouk Vloandern komt ounder Frans gezag. Napoleon komt te gulzig en ie attakeert Rusland. Dat is 't begun van 't ende. Op 1815 wordt ie in Waterloo definitief versloagn deur e coaliesje van Europeesche landn.