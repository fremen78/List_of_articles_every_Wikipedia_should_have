Napoleon Bonaparte, ois Koasa Napoleon I. (franzesisch Napoléon Bonaparte oda Napoléon Ier; * 15. August 1769 z Ajaccio af Korsika ois Napoleone Buonaparte; † 5. Mai 1821 z Longwood House af St. Helena im Sidatlantik) wor a franzesischa General, Stootsmo und Koasa.
Wearend da Franzesischn Revolution is da Napoleon in da Armee afgstiegn. Ea woa militearisch recht begobt. Duach Fejdzig in Italien und Egyptn is a ois Offizia populea worn. Des hod a ausgnutzt und hod am 9. Novemba 1799 duach an Stootsstreich de Mocht in Frankreich ibanomma. Vo 1799 bis 1804 wor a Easchta Konsul vo da Franzesischen Republik und nacha bis 1814 Koasa vo de Franzosn. De Stootsform wor oba koa reine Diktatur, es hod aa vui modeane bzw. plebisziteare Elemente gebm.
Duach vaschiadne Reforma, beispuisweis in da Justiz und in da Vawoitung, hod da Napoleon de stootlichn Strukturn vo Frankreich bis heit pregt. Duach sei militearische Genialitet und gschickte Außnpolitik hod a a Zeit lang an groußn Tei von Kontinentaleiropa beheascht. Dees Heilige Remische Reich hod a afglest.

Da katastrophale Ausgang vom Russlandfejdzug anno 1812 hod z guada letzt zan Stuaz vom Napoleon gfiat. Noch ana kuazn Vabannung af da Insl Elba is a fia 100 Dog wieda an de Mocht zruck keman. In da Schlocht ba Waterloo hod aa oba ois valuan und deshoib hod a sei Lebmsend af da Insl St. Helena (im Longwood House) in da Vabannung vabringa miassn.


== Im Netz ==

Literatur von und über Napoleon Bonaparte im Katalog der Deutschen Nationalbibliothek
Napoleon-online.de
1807 – Großmachtpolitik an da Memel
EPOCHE NAPOLEON
S Napoleon Portal
Napoleonguide.com
De Napoleon-Stiftung
De nationale Vaeinigung vo de Napoleon-Museen in Frankreich
Correspondance militaire de Napoléon Ier. Extraite de la correspondance générale Et publiée (Institut de Stratégie Comparée, Paris)
Suach noch I in da Deutschen Digitalen Bibliothek
Hamburger Ärzteblatt: "Napoleons Todeskrankheit"


== Beleg ==