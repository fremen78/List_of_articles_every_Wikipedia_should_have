Sa radioatividade, o decadessimentu radioativu, est un'annatu de protzessos fìsicu-nucleares pro mèdiu de sos cales unos cantos nùcleos atòmicos instàbiles o radioativos (radionuclides) decadessent (trasmutant), in una tzerta iscuta de tempus naradu tempus de decadessimentu, in nùcleos de energia inferiore agiunghende a un'istadu de istabilidade majore cun emissione de radiatziones ionizantes in acòrdiu a sos prìntzipes de cunservatzione de sa massa/energia e de sa cantidade de movimentu. Su protzessu sighit cun lestresa variàbile in su tempus fintzas a cando sos elementos fatu·fatu prodùidos, eventualmente issos e totu radioativos, non agiùnghent a una cunditzione de istabilidade pro mèdiu de sa gai narada cadena de decadessimentu.