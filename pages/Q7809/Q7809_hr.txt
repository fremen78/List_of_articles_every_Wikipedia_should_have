UNESCO (eng.: United Nations Educational, Scientific and Cultural Organization; hrv.: Organizacija Ujedinjenih naroda za obrazovanje, znanost i kulturu) specijalizirana je organizacija u sustavu Ujedinjenih naroda, utemeljena 1945. godine. Glavni cilj je doprinos miru i sigurnosti promovirajući suradnju među narodima na područjima obrazovanja, znanosti i kulture u cilju unapređenja općeg poštovanja pravde, vladavine zakona, ljudskih prava i temeljnih sloboda. (Članak 1. Statuta UNESCO-a).


=== Programi i projekti ===
UNESCO broji 194 države članice. Sjedište organizacije je u Parizu, s više od 50 regionalnih ureda, institucija i centara diljem svijeta. 
UNESCO provodi svoje akcije putem 5 glavnih programa:

obrazovanje,
prirodne i društvene znanosti,
sociologija,
kultura i
komunikacija s informatikom.
Projekti sponzorirani od UNESCO-a uključuju opismenjavanje, programe tehničke naobrazbe, obuke učiteljskog kadra, međunarodne znanstvene programe, regionalne i kulturne projekte povijesti, promoviranje kulturoloških različitosti, međunarodne projekte zaštite svjetskog kulturnog i prirodnog naslijeđa, ljudskih prava, te pokušaja prevladavanja jaza između digitalno razvijenih i nerazvijenih zemalja.
Glavna skupština UNESCO-a 2001. godine usvojila je Opću deklaraciju o kulturnoj raznolikosti. Deklaracija je radi pomoći državama "da u vlastitim sredinama, poštujući i promičući kulturnu raznolikost, stvore uvjete za dijalog kultura i civilizacija u uvjetima globalizacije".


=== Ravnatelji UNESCO-a ===
Julian Huxley, Velika Britanija (1946. – 1948.)
Jaime Torres Bodet, Meksiko (1948. – 1952.)
John Wilkinson Taylor, SAD (1952. – 1953.)
Luther Evans, SAD (1953. – 1958.)
Vittotino Veronese, Italija (1958. – 1961.)
René Maheu, Francuska (1961. – 1974.)
Amadou-Mahtar M'Bow, Senegal (1974. – 1987.)
Federico Mayor, Španjolska (1987. – 1999.)
Koïchiro Matsuura, Japan (1999. – 2009.)
Irina Bokova, Bugarska (2009. – 2017.)
Audrey Azoulay, Francuska (2017. – danas)


== Glavne konferencije UNESCO-a ==
Popis glavnih konferencija UNESCO-a:


== Povezani članci ==
UNESCO-ova Svjetska baština


== Izvori ==


== Vanjske poveznice ==
Službene stranice UNESO-a
Službeni UNESCO o Hrvatskoj