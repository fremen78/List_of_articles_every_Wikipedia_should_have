UNESCO (United Nations Educational, Scientific and Cultural Organization), odnosno Organizacija Ujedinjenih nacija za obrazovanje, nauku i kulturu specijalna je agencija Ujedinjenih nacija osnovana 1946. Njen je osnovni cilj doprinijeti miru i sigurnosti podržavanjem saradnje među nacijama kroz obrazovanje, nauku i kulturu kao metode pospješivanja univerzalnog poštovanja pravde, zakona, ljudskih prava i osnovnih ljudskih sloboda.
UNESCO ima 194 članice (11 pridruženih i 1 posmatrač), a neke članice nisu nezavisne države. Glavno sjedište organizacije je u Parizu, s više od 50 ureda širom svijeta. UNESCO aktivnosti provodi kroz pet glavnih programa: obrazovanje, prirodne nauke, sociologija, kultura i komunikacije. Također sponzoriše projekte za pismenost, razvoj tehnike i pedagogije, međunarodne nauke, projekte regionalne kulturne historije, projekte promovisanja kulturne raznolikosti i programe koji podržavaju međunarodne dogovore o čuvanju svjetske kulturne i prirodne baštine.
Jedna od uloga UNESCO-a je da održava listu mjesta svjetske kulturne baštine. Ta mjesta smatraju se važnim prirodnim ili historijskim mjestima ili objektima čije je očuvanje važno za cjelokupnu svjetsku zajednicu. UNESCO, s druge strane, nije odgovoran da održava ili štiti mjesto koje je na njegovim listama.


== Generalni direktori ==
Generalni direktori od osnivanja 1946. bili su:

Julian Huxley (1946–1948)
Jaime Torres Bodet (1948–1952)
John Wilkinson Taylor (privremeni, 1952–1953)
Luther Evans (1953–1958)
Vittorino Veronese (1958–1961)
René Maheu (1961–1974; privremeni 1961)
Amadou-Mahtar M'Bow (1974–1987)
Federico Mayor Zaragoza (1987–1999)
Koichiro Matsuura (1999–2009)
Irina Bokova (2009–2017)
Audrey Azoulay (2017–)


== Reference ==


== Vanjski linkovi ==

Zvanični sajt