Asiantaeth o'r Cenhedloedd Unedig yw Mudiad Addysgol, Gwyddonol a Diwylliannol y Cenhedloedd Unedig (Saesneg: United Nations Educational, Scientific and Cultural Organization, Ffrangeg: L'Organisation des Nations unies pour l’éducation, la science et la culture) neu UNESCO. Sefydlwyd ym 1946 er mwyn gwella cydweithrediad rhyngwladol. Mae'r pencadlys ym Mharis, Ffrainc, ac mae 195 o wledydd yn aelod o UNESCO.
Un o amcanion UNESCO yw cynnal rhestr o Safleoedd Treftadaeth y Byd. Mae'r safleoedd hyn yn bwysig yn hanesyddol; yn naturiol y cred y gymuned byd-eang bod eu amddiffyn yn bwysig.
Y wladwriaeth ddiweddaraf i ymuno â hi yw Palesteina yn Nhachwedd 2011.


== Gweithgareddau ==

Mae UNESCO yn rhoi ei gynlluniau ar waith trwy rhaglen sy'n cynnwys y meysydd canlynol:

Addysg
Gwyddorau naturiol
Gwyddorau cymdeithasol a dynol
Diwylliant
Cyfathrebu a gwybodaeth
Mae UNESCO hefyd yn rhyddhau 'datganiadau' cyhoeddus er mwyn addysgu'r cyhoedd:
Datganiad Seville ar Drais: Datganiad a fabwysiadwyd gan UNESCO ym 1989 er mwyn gwrthbrofi'r syniad bod gan bobl dueddiad biolegol cynhenid i ryfela.
Dynodi prosiectau a llefydd o arwyddocâd diwylliannol a gwyddonol, megis:
Rhwydwaith Rhyngwladol Geoparciau
Gwarchodfeydd Biosffer, trwy Raglen Dyn a'r Biosffer (MAB), ers 1971
Dinas Lenyddiaeth; yn 2007, Caeredin oedd y ddinas gyntaf i dderbyn y teitl  Yn 2008, daeth Dinas Iowa City yn ddinas lenyddiaeth.
Ieithoedd dan fygythiad a phrosiectau amrywiant ieithyddol
Campweithiau Treftadaeth Lafar ac Anghyffwrdd Dynoliaeth
Cofrestr ryngwladol Cof y Byd, ers 1997
Rheoli adnoddau dŵr, trwy raglen IHP, ers 1965
Safleoedd Treftadaeth y Byd
Annog llif syniadau trwy ddelweddau a geiriau
Hybu digwyddiadau, megis:
Degawd Rhyngwladol er mwyn Annog Diwylliant Heddwch a Di-dreisedd ar gyfer Plant y Byd: 2001–2010
Diwrnod Rhyddid Gwasg y Byd, Mai'r 3ydd pob blwyddyn, er mwyn hybu rhyddid mynegiant a rhyddid y wasg fel hawl dynol ac elfennau creiddiol unrhyw gymdeithas iach, ddemocrataidd, rydd.
Criança Esperança ym Mrasil, trwy bartneriaeth gyda Rede Globo, er mwyn codi pres tuag at brosiectau cymunedol sy'n hybu cyfannu cymdeithasol ac atal trais.
Diwrnod Llythrennedd y Byd
Blwyddyn Ryngwladol dros Ddiwylliant Heddwch
Sefydlu ac ariannu prosiectau


== Cyfeiriadau ==