Ur brezel diabarzh (pe enbrezel, pe brezel bro) a zo ur bec'h milourel a eneb, e-barzh ur riez ul lu reizh ouzh bagadoù armet, pe bagadoù armet etrezo hag eo re vras e vent da vezañ anvet un emsavadeg.
Da vezañ galvet ur brezel e tle ar bec'h tizhout un derez bras a-walc'h a builhentez ha padout war un dermen hir a amzer. An dra-se a ro tro da zisheñvelañ ur brezel diabarzh diouzh trubuilhoù diabarzh a c'hell enderc'h oberioù a feulster damm heñvel met na c'hell ket bezañ anvet ur bec'h milourel - un emsavadeg evit skouer, pe ur stourm etre kabalioù. 
Ar fed e c'hoarvez ar brezel diabarzh e-barzh ur riez kentoc'h estreget div riez e zisheñvela diouzh ar brezel etrevroadel a eneb luioù div riez d'an nebeutañ. Hervez ar Correlates of War e anver ur bec'h ur brezel diabarzh pan eus muioc'h eget 1000 den lazhet pep bloaz. Un darn vihan eus ar milionoù a dud bet lazhet e-pad Brezel diabarzh Kambodia pe Eil Brezel Diabarzh Soudan eo met an arouez-varn a lez a-gostez bec'hioù evel an Trubuilhoù e Iwerzhon an Norzh.
Gallout a ra ur brezel diabarzh kaout meur a abeg. 


== Doareoù brezelioù diabarzh ==


=== Brezel evit an dizalc'hidigezh ===
Ma'z eo e bal krouiñ ur riez nevez pe frankizañ un dachenn deus an dalc'h estren pe deus dalc'h ur Stad gwelet evel hep diazez gwirion war un douar, e vez anvet alies ur brezel-dizalc'hidigezh pe brezel didrevadenniñ (Brezel diabarzh Amerika, kentañ brezel Indez-Sina).


=== Brezel diabarzh politikel ===
Ur brezel awenet gant abegoù politikel, daou du a vez o sevel en ur gevredigezh betek mont etrezek ar feulster (Brezel diabarzh Rusia 1917-1922, Brezel Spagn 1936-1939, Brezel diabarzh Sina (1927-1945), Brezel Korea 1950-1953 da skouer).


=== Brezel diabarzh relijiel ===
Ur brezel diabarzh awenet gant abegoù relijiel, pe er memes relijion etre luskadoù disheñvel (Chiited ha Sunnited da skouer) pe etre relijionoù disheñvel (Katoliked ha protestanted, boudisted ha muzulmaned da skouer)


=== Brezel diabarzh gouennel ===
Ur brezel diabarzh awenet gant an diforc'hioù gouennel (Rwanda etre Hutu ha Tutsi,). Arabat eo kemmeskañ gant ur gouennlazh rak ar brezel diabarzh gouennel n'eo ket dre ret ur c'hoant da lazhadegañ an holl dud a ya d'ober ar strollad gwelet evel enep.


== Brezelioù diabarzh en XXIvetkantved ==
Brezel diabarzh Siria (2011-bremañ)
Brezel diabarzh Yemen (2014-bremañ)


== Daveoù ==
Ali, Taisier Mohamed Ahmed and Robert O. Matthews, eds. Civil Wars in Africa: roots and resolution (1999), 322 pages
Mats Berdal and David M. Malone, Greed and Grievance: Economic Agendas in Civil Wars (Lynne Rienner, 2000).
Paul Collier, Breaking the Conflict Trap: civil war and development policy World Bank (2003) - 320 pages
Stathis Kalyvas, "'New' and 'Old' Civil Wars: A Valid Distinction?" World Politics 54, no. 1 (2001): 99-118.
David Lake and Donald Rothchild, eds. The International Spread of Ethnic Conflict: Fear, Diffusion, and Escalation (Princeton University Press, 1996).
Roy Licklider, "The Consequences of Negotiated Settlements in Civil Wars, 1945--1993," American Political Science Review 89, no. 3 (summer 1995): pp 681-690.
Andrew Mack, "Civil War: Academic Research and the Policy Community," Journal of Peace Research 39, no. 5 (2002): pp. 515-525.
David M. Malone and Mats R. Berdal. Greed and Grievance: economic agendas in civil wars (2000), 251 pages
David T. Mason and Patrick 3. Fett, "How Civil Wars End: A Rational Choice Approach," Journal of Conflict Resolution 40, no. 4 (fall 1996): 546-568.
Patrick M. Regan. Civil Wars and Foreign Powers: Outside Intervention in Intrastate Conflict (2000) 172 pages
Stephen John et al, eds. Ending Civil Wars: The Implementation of Peace Agreements (2002), 729 pages
Monica Duffy Toft, The Geography of Ethnic Violence: Identity, Interests, and the Indivisibility of Territory (Princeton NJ: Princeton University Press, 2003). ISBN 0-691-12383-7.
Barbara F. Walter, Committing to Peace: The Successful Settlement of Civil Wars (Princeton University Press, 2002),
Elisabeth Jean Wood; "Civil Wars: What We Don't Know," Global Governance, Vol. 9, 2003 pp 247+ online version


== Liamoù diavaez ==
What makes a civil war?
The Wars of the Roses Information about the English civil war fought between 1455 and 1487.
Royal Air Force Doctrine - The Nature of War and Armed Conflict
Secular Cycles and Millennial Trends