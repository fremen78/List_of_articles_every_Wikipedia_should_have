Iste articlo ye sobre as guerras civils en cheneral. Ta atros usos se veiga Guerra civil (desambigación)

Una guerra civil ye un enfrentamiento belico en o que os suyos participants no son en a suya mayoría fuerzas militars regulars, sino que son formatas u organizatas por personas cheneralment d'a población civil. A suya caracteristica mas común ye que o conflicto armato se desembolica en un mesmo país, enfrentando-sen entre sí personas d'o mesmo puesto: ciudat, lugar, comunidat... esfendendo, cheneralment, dos ideyolochías u intreses diferents. En iste conflicto, bi ha a vegatas a intervención d'unidaz foranas de diferents países, incluso aduyando u colaborando con os diferents bandos d'ixa mesma guerra civil, podendo estar istas unidaz formatas por voluntarios civils que simpatizan a ideya de la un u l'atro bando.


== Prencipals Guerras civils en Aragón ==
En a suya historia Aragón ha vivito cuantas guerras civils. Destacan as siguients:

Guerra Civil Catalana (1462-1472): Enfrentamiento armato entre Chuan II d'Aragón y as institucions catalanas ta prener o control politico.
Guerra de Succesión Espanyola (1701-1715): Enfrentamiento entre os austracistas (partidarios d'os Habsburgo) y os borbonicos.
Guerras carlistas (1833-1876): Conflictos dinasticos entre dos brancas d'a casa de Borbón por a succesión a la corona. D'un costato, Isabel II y, dimpués, o suyo fillo Alifonso XII; d'atro, Carlos María Isidro de Borbón y Parma, chirmán de Ferrando VII y os suyos descendients.
Guerra Civil Espanyola (1936-1939): Enfrentamiento entre os partidarios d'a Republica Espanyola cuentra os militars de dreitas sulevatos baixo lo mando d'o cheneral Francisco Franco


== Guerras d'a Historia ==


=== Edat Contemporania ===
Guerra Civil d'os Estaus Unius, Guerra civil americana, Guerra civil estausunidense u Guerra de Secesión dels Estats Units.
Estió un conflicto belico en forma d'una guerra civil que acayeció entre 1861 y 1865 entre 23 estaus d'o norte d'os Estaus Unius y os Estaus Confederaus d'America.
Guerras Yugoslavas, Guerra d'os Balcans u Guerras Yugoslavas de Secesión (1991-2001).
Estioron dos grups de guerras sucesivas en as que estioron implicatas 6 republicas de Yugoslavia.
Primera (1996-1997) y Segunda Guerra d'o Congo (1998-2003).
Dimpués d'a caiguda d'o dictador Mobutu Sese Seko por as guerrilas de Laurent Kabila principian enfrentamientos armatos entre os habitants d'a Republica Democratica d'o Congo interviniendo-ie bel atros paises africanos y con un resultato de una mortalera de 3,8 milions de personas.


=== Actualidat ===
Guerra de l'este d'Ucraína, (2014-l'actualidat). Ye un conflicto armato como reacción contraria a l'autoproclamación d'independiencia d'as rechions de Donetsk y Lugansk situatas a l'este d'Ucraína.
Guerra de Siria u Guerra civil Siriana (2011-l'actualidat). Ye un conflicto belico que enfrenta a o Gubierno de Siria y as suyas fuerza armatas con grupos de rebeldes ta derrocar o gubierno y quitar d'o poder a o suyo president actual Bashar Al-Asad, acusando-li de violento, corrupto y fer mortaleras.


== Vinclos externos ==
 Se veigan as imáchens de Commons sobre Guerra civil.