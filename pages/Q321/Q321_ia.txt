Le Via Lactee, occasionalmente appellate solmente le Galaxia, es le galaxia domestic del Systema Solar e del Terra. 
Il es consentite que le Via Lactee es un galaxia spiral, e observationes suggere que illo es un galaxia spiral barrate. 
Illo contine circa 200-400 milliardos de stellas e es estimate haber al minus 50 milliardos de planetas, 500 milliones del quales poterea esser situate in le zonas habitabile de lor stellas parental.
Nove datos suggere le possibilitate que il ha plus de duo vices plus planetas libere in le Via Lactee que stellas. 
Le Via Lactee es un parte del Gruppo Local de galaxias e es un de circa 200 milliardos de galaxias in le universo observabile.


== Systema Solar ==
Le Systema Solar es situate circa a 2/3 del distantia ab le centro del Via Lactee, sur le bordo interior del Brachio de Orionâ€“Cygnus. 
Le Sol comple un orbita circum le centro del galaxia in un anno galactic, un vice cata 225-250 milliones de annos terrestre.


== Termino ==
Le termino "Via Lactee" es un traduction del grec Galaxias, referente al banda pallide de lumine formate per stellas in le plano galactic, como viste ab le Terra.


== Vide etiam ==
Galaxia


== Referentias ==