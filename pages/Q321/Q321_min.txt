Bima Sakti (bantuak nan salalu tapakai dek ahli astronomi) atau Bimasakti (bantuak baku manuruik KBBI) adolah galaksi spiral nan gadang, nan di dalamnyo ado tadapek Tata Surya, tampek planet Bumi bagarak mangalilingi matoari. Matoari hanyo ciek dari sakitar 200 miliar hinggo 400 miliar bintang nan mambantuak galaksi Bima Sakti. Galaksi iko tamasuak pado tipe Hubble SBbc dangan banyak massa sakitar ciek triliun (
  
    
      
        
          10
          
            12
          
        
      
    
    {\displaystyle 10^{12}}
  
) kali massa matoari saroto punyo diameter 100.000 taun cahayo dan katabalan 1.000 taun cahayo.
Matoari awak indak barado di pusek Bima Sakti dek tu barado agak ka tepi, dangan jarak antaro matoari jo pusek galaksi sakitar 27.700 taun cahayo. Kamungkinan bosegh, di pusek galaksi basamayam lubang itam supermasif (bahasa Inggris: super massive black hole, SMBH). Titiak tampek lubang itam tu barado nan disabuik sabagai Sagittarius A* (dibaco: Sagittarius A-star), suatu objek nan mamancarkan galombang radio nan sangek kuek.
Galaksi Bima Sakti punyo banyak sakali sistem tata surya didalamnyo. Hinggo kini, alun ado caro pasti untuak mangatahui pastinyo jumlah tata surya di Bima Sakti. Dek tu, para ilmuwan mamparkiroan basonyo tadapek jutaan hinggk miliaran tata surya di dalam galaksi awak. Sabagai contoh, kini go para astronom dapek ribuan planet ekstrasurya atau planet nan mangalilingi bintang lain di Bima Sakti manggunoan metode transit* dan pangamatan garakan bintang. Tomuan iko manunjuakan basonyo kamungkinan adonyo jutaan planet nan tadapek pado Bima Sakti. Dek tu, basobok ukuran dan skala Bima Sakti nan sangek gadang, awak masih parolu malanjuikan panalitian dan eksplorasi antariksa untuak mamahami dangan labiah baiak tontang tata surya di galaksi awak.
Sadonyo objek nan barado di Bima Sakti mangorbit di sakaliliang pusek galaksi. Tata Surya parolu wakatu 225–250 juta taun untuak manyalosaian ciek putaran orbit mangalilingi pusek galaksi, nan bararti alah 20–25 kali mangitari pusek galaksi sojak saat tabantuaknyo. Laju orbit Tata Surya pado Bima Sakti iyolah 217 km/s.
Dari bumi, Bima Sakti nampak pado langik malam nan corah dan bebas polusi cahayo sabagai kabut putiah kalabu mamanjang mangitari busur langik jo bagian tangahnyo tadapek alur galok. Basobok jalua putaran busur langiknyo indak badokek-an jo garih ekuator langik pun ekliptika, Bima Sakti tacaliak dari babagai suduik bumi. Sabananyo, kabuik putiah tu marupoan kumpulan bintang-bintang nan sangek banyak dan labiah rapek daripado di bagian langik lain saroto debu dan gas angkaso nan taparangkap pado piriangan orbit.