Vasko da Gama (portugalca Vasco da Gama, telâffuzı [ˈvaʃku ðɐ ˈɣɐmɐ]; 1469 - 1524 aralıq ayınıñ 24-ü) - Afrikanı aylanıp İndistanğa deñiz yolunı tapqan portugal tetqiqatçı ve deñiz seyaatçısı. 


== Ömrü ==
Vasko da Gama, 1460 ya da 1469 senesi  Portugaliyanıñ cenübiy ğarp yalısında Sineş şeerinde dünyağa kelgendir. Sineş, Alenteju vilâyetiniñ limanlarından biri.

Vasko da Gamanıñ babası Eştevan, rıtsar olıp, Vizey gertsogı don Fernanduda hızmet etken edi. Eştevan Juan Sodreniñ qızı İzabella Sodrenen evli edi. İzabella Sodre, ingliz asıllı olıp Dögo prins evinen bağlı edi. Don Fernandu Eştevan da Gamanı Sineş şeeriniñ başı vazifesine tayin etip, sabınğa bergilerden ayrı fayız almağa izin berdi. 
Vaskonıñ balalıq ayatı aqqında çoq malümat yoq: portugal tarihçısı Teyşer de Aragannıñ malümatına köre, o, Evora şeerinde oquy edi, anda ise riyaziyat ve navigatsiyanı ögrene edi ve astronomiyanı yahşı bile edi - belki de, onı ögretken astronom Avraam Zakutuda edi.