Vasko da Gama o Vasko de Gama, (en portugez Vasco da Gama, Conde da Vidigueira) (Sines, Portugal, 1469 — Kochin, India, 24 de Dizembre de 1524), es un konosido navegador portugez, nasido en una famiya novle. El fue la priméra persona en navegar direktamente desde Evropa asta la India.
Izo tres viajes a la India y shukúr a los sus dishkovrimyéntos, le fue dado el titolo de "Virrey de la India" enel anyo 1524. Vasko da Gama fue uno de los responsávels del sukseso de Portugal komo potensia koloniala. La epopeya nasiyonal portugeza, Os Lusíadas de Luís Vaz de Camões se refiere en gran parte a los viajes de Da Gama.