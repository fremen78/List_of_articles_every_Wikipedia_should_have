Vasco da Gama u Vasco de Gama (Sines, Reino de Portugal, 1469? - Cochim, India portuguesa, 24 d'aviento de 1524), naixiu en o sino d'una familia noble, estió un explorador y navegant portugués conoixiu por estar lo primer europeu en plegar a la India a traviés d'o cabo de Buena Asperanza.
En l'anyo 1497 o rei Manuel o Enfortunato li confitó lo mando d'una flota de cuatre naus que teneba como obchectivo ubrir una rota por mar a las islas productoras d'especias. Con ixo se pretendeba equilibrar a ventaixa que a troballa de Cristofo Colombo heba dau a o Reino de Castiella y rematar a faina encetata por o rei Enrique o Navegant. A expedición marchó con o prochecto de rodiar a costa africana dica arribar a lo cabo de Buena Asperanza y continar ta l'este, ta ubrir una rota nueva pa facilitar os intercambios comercials y furtar a los arabes o trafico mercantil. En marzo de 1498 a expedición dentró en contacto con bellas comunidaz indichenas que comerciaban con a India, y dos meses dimpués plegoron t'o norte de Calicut (l'actual Calcuta), rematando lo viache que lebó a Vasco da Gama a completar la troballa d'a rota maritima ta la India. Por primera vegata un estato europeu (Portugal) dentraba en contacto directament con a civilización india. A la fin d'agosto de 1499, precedito por una d'as naus d'a expedición, Vasco da Gama tornó a Portugal, permitindo con a suya ixera un exito comercial sin de precedents.
En 1502, o navegant tornó a fer-se a la mar, ista vegata a lo mando d'una armata de vente naus, que ponió os alacez de l'imperio colonial portugués en apoderar-se de Quiloa (Kilwa) y Sofala, en l'actual Mozambique. Redotó a los arabes y eliminó buena parti d'a suya influencia en o Indico, establindo una hechemonía maritima portuguesa en dito oceano, construyendo en Cochin a primera factoría portuguesa en Asia. De tornada ta Lisbona, en 1503, permaneixió fuera d'a navegación mientres un periodo de cuasi vente anyadas, dica que fue nombrato virrei d'a India en 1524, puesto an morió poco dimpués d'a suya plegada.


== Bibliografia ==
 {{{títol}}}.ISBN 0321092821.
 {{{títol}}}.ISBN 978-0131933880.
 {{{títol}}}. Facsimile reprint of a 1869 ed. per la Hakluyt Society, Londres.ISBN 1402195435
 {{{títol}}}.
 {{{títol}}}.ISBN 0743202481.
 {{{títol}}}.ISBN 978-0393062595.
 {{{títol}}}.ISBN 978-0548008959.
 {{{títol}}}. ASIN B000Q5T6X6.
 {{{títol}}}. (reissued by Cambridge University Press, 2010. ISBN 978-1-108-01296-6).
 {{{títol}}}. ISBN 978-0312094270.
 {{{títol}}}.ISBN 978-0521470728.
 {{{títol}}}.


== Vinclos externos ==
 Se veigan as imáchens de Commons sobre Vasco da Gama.