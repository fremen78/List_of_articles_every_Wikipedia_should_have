Vasco da Gama, un navigor portuges, ia nase sirca 1469 en Sines o Vidigueira en la provinse de Alentejo en la sude de Portugal e ia mori a 24 desembre 1524 en India. Sua fama xef veni de sua descovre de la via par mar de Europa a India sirca la Capo de Bon Espera. 
Re Manuel 1 de Portugal ia encarga a el a completi la atentas de Bartolomeu Diaz per descovre la via sude a India. Cuatro barcones su sua comanda ia parti de Portugal en julio 1497 e ia ariva en la sude-ueste de la penisola barati a 20 maio 1499. Da Gama ia reveni a Portugal en setembre 1499.