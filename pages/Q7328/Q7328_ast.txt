Vasco da Gama o Vasco de Gama (circa 1469, Sines – 24 d'avientu de 1524, Kochi) foi un marín portugués. D'ascendencia noble, en 1497 entamó la xera, por encargu real, d'abrir una ruta per mar a Oriente. D'esta mena Portugal trataba d'equilibrar la ventaya algamada por España col viax de Cristóbal Colón y el so descubrimientu. 
La espedición, con cuatro buques, zarpó cola idea de bordear la costa d'África y empobinar haza l'este. A la fin, Vasco da Gama terminó na India, colo que s'abría asina la primer ruta marítima pente l'Occidente européu y aquella rexón d'Asia.
Acabante'l mes d'agostu de 1499, Vasco da Gama tornaba pa Portugal, colo que terminaba la so misión y abríase darréu una ruta de pergrandes beneficios económicos pa Portugal.
El llabor de Vasco da Gama continuó n'años siguientes. Asina, en 1502 fízose con rutes comerciales con Mozambique, y algamó pa Portugal la hexemonía comercial nel Índicu. 
En 1503 dexó la mar p'afitar la so residencia en Lisboa, hasta qu'en 1524 foi nomáu virréi na India, au morrió n'al poco de llegar.


== Referencies ==


== Enllaces esternos ==
 Wikimedia Commons acueye conteníu multimedia sobre Vasco da Gama.