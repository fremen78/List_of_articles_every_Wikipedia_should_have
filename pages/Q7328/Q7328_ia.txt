Vasco da Gama, prime Conte de Vidigueira, esseva un navigator portugese e un del plus importante exploratores del Era del Discopertas. Ille nasceva circa 1469 in Sines o Vidigueira in le provincia de Alentejo in le sud de Portugal e moriva le 24 de decembre 1524 in India. Su fama resulta primarimente de su discoperta del route oceanic ab Europa a India circum le Capo de Bon-Sperantia. 
Le rege Manuel I de Portugal dava a da Gama le carga a concluder le essayos de Bartolomeu Diaz a discoperir le route del sud verso India. Un flottilla de quattro naves sub su commando departiva ab Portugal in julio 1497 e arrivava in le sudwest del peninsula indian le 20 de maio 1499. Da Gama retornava a Portugal in septembre 1499.
Da Gama fundava etiam le establimentos portugese de Mozambique durante su secunde expedition naval in 1502, e deveniva in 1524 vice-rege del Indias portugese. Ille moriva in Cochin iste anno pauc post su arrivato.
Le viages de da Gama son immortalisate in litteratura portugese per le Lusiadas de Cam√µes.