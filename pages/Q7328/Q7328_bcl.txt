Si Dom Vasco da ama sarong kontes kan Vidigueira (IPA: ['vaʃku dɐ 'gɐmɐ]) (Sines o Vidigueira, Alentejo, Portugal, magsalang 1460 o 1469 – 24 Des.1524; namundag sa Kochi, India). Siya Portuges na explorador asin siya iyo an kumander sa mga enot na mga bapor na naglayag haleng Europa na nakadangtol nanggad sa India.


== Kaamayan Kan Buhay ==
Sinasabing pwedeng namundag si Vasco da Gama magsala kan taon na 1460[1] o taon na 1469[2] duman sa Sines, sa may parteng sur-solnopan na kosa kan Portugal na seguro daa sa sarong harong harani sa simbahan nin Nossa Senhora das Salas. An Sines saro sa magkapirang doongan sa kosa kan Alentejo na ineerokan nin mga kadakulan mga parasira.
An  saiyang ama iyo si Estêvão da Gama. An  ama niyang ini sarong kabalyero sa pagharongon kan Duque nin Viseu, si Dom Fernando. Si Dom Fernando pignombrahan siyang (an ama'niya) Alcaide-Mór (Gobernador Sibil) kan  Sines na nagpangyari saiya makaresibe nin dikit na ingreso sa buhis binabayad sa paggibo nin sabon duman sa Estremoz.
An ama niya napangagom si Dona Isabel Sodre, na aki ni João Sodré (inaapod man, João de Resende). Si Sodré, na nataon Ingles an ginikanan, may relasyon man sa pagharongon ni Prinsipe Diogo, Duque kan Viseu, na aki man kan si Hadeng Eduardo I kan Portugal, asin mismo iyo an gobernador kan Orden Militar ni Kristo.
Diit sana an pagkaaram kan kalakawan kan buhay ni Vasco da Gama. Pigsasambit kan Portuges na historyador na si Teixeira de Aragão na si da Gama daa nag-adal sa banwaan nin Évora na posible duman siya nakanood nin matematiks asin nabigasyon. Malinaw na may kabatiran man si da Gama kan astronomiya asin posible uminadal pa siya kaini sa pangangataman kan si astronomong si Abraham Zacuto.
Kan taon 1492 si Hadeng Juan II kan Portugal sinubol si da Gama sa pantalan kan Setúbal, habagatan kan Lisboa asin duman sa Algarve ngane sikopon an mga Pranses na bapor na nagpapanratak sa mga paglalayag kan mga bapor Portuges, bagay na nagibo niya nin mayong liwag.


== Mga Enot na Paglayag Niya ==

Enot na Paglayag
An ruta sinunod sa enot na paglayag ni Vasco da Gama (1497 - 1499)
Kan 8 Hulyo 1497, an flota, binibilog nin apat na bapor na may pahinanteng 170 lalake, naglayag haleng Lisboa. An mga bapor iyo an:

An São Gabriel, pamayo si Vasco da Gama; sarong galyon may  178 tonelada, laba 27 m, lakbang 8.5 m, rarom nin paglubog kun may kargamento 2.3 m, mga layag 372 m²;
An São Rafael, pamayo si Paulo da Gama, tugang ni Vasco; nakaagid man sa dimensyon kan São Gabriel
An  caravel na Berrio ,sadit-sadit sa enot na duwa,(pigngaranan nang São Miguel), pinamayuhan ni Nicolau Coelho;
Sarong sarayan na bapor nin kagamitan na dai aram an pangaran, pinamayuhan ni Gonçalo Nunes, na nawara mansana pakahaloy-haloy duman sa Sola' nin São Brás, nanghahanggilid sa kosa kan Aprika.


== Mga Panluwas na Takod ==
Mga Prominenteng Tawo- http://www.prominentpeople.co.za/da-gama-vasco.aspx Archived 2009-03-12 at the Wayback Machine.
Mga Byahe ni da Gama sa India- http://www.fordham.edu/halsall/mod/1497degama.html Archived 2011-08-28 at the Wayback Machine.
Kalakawan kan byahe ni da Gama. May animadong mapa-http://www.ucalgary.ca/applied_history/tutor/eurvoya/vasco.html
Hayokong na Pagladawan kan byahe ni Vasco da Gama- http://sify.com/itihaas/fullstory.php?id=13233617