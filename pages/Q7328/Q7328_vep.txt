Vasko da Gama (port.: Vasco da Gama [ˈvaʃku ðɐ ˈɣɐ̃mɐ]; sünd. 29. sügüz'ku 1460, Siniš-lidn, Portugalii, — kol. 24. tal'vku 1524, Kočči-lidn, Indii) oli portugalijalaine merimatkadai Suriden geografižiden avaidusiden aigan. Oli voziden 1497−1499 ekspedicijan käsknikan, kudamb löuzi merited Evropaspäi Indijha Suviafrikan ümbärten. Sai Vidigeira-grafan arvon vl 1519.


== Biografii ==
Libui amuižes portugaližes roduspäi. Ujui Indijha koume kerdad, kahtenden kerdan vll 1502−1503, i koumanden kerdan kahtenke poiganke vl 1524. Vasko da Gama radoi Portugaližen Indijan varakunigahal vn 1524 sügüz'kun 5. päiväspäi, koli malärijaspäi, mahapandihe hibjan tošti kodimaižes Portugalijas. Portugalijalaižed paniba Indijan tetabiden meriportoiden alust: Bombei, Madras, Goa.
Vasko da Gama oli nainu, Katarina di Ataidi oli merimatkadajan ak, sündutihe 6 poigad i 1 tütärt, kaik oliba täuz'kaznuzikš. Nimitihe Vasko da Gam-lidnad da portad (läz 100 tuh. eläjid vl 2017) indižes Goa-štatas matkadajan muštoks.


== Homaičendad ==