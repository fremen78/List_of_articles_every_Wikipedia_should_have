आचार्य बालकृष्ण (जन्म: 4 अगस्त 1972) आयुर्वेद के आचार्य और योग गुरु बाबा रामदेव के सहयोगी हैं। वह आयुर्वेद केन्द्र पतंजलि योगपीठ के अध्यक्ष हैं।
2019 में आचार्य बालकृष्ण को UN ने सम्मानित किया था | उनको आयुर्वेद, योग के क्षेत्र में नए अनुसंधान को बढ़ावा देने और स्वास्थ्य सेवाओं में योगदान देने के लिए सम्मान मिला था | 
यूएसए की विश्वविख्यात स्टेनफोर्ड यूनिवर्सिटी और यूरोपियन पब्लिशर्स एल्सेवियर की जारी विश्व के अग्रणी वैज्ञानिकों की सूची में पतंजलि के महामंत्री आचार्य बालकृष्ण को शामिल किया गया है। इससे पूर्व भी यूएनओ की संस्था (यूएनएसडीजी) आचार्य बालकृष्ण को सम्मानित कर चुकी है।   आचार्य बालकृष्ण और पतंजलि की टीम ने हिमालय के गंगोत्री रेंज की तीन अनाम चोटियों का सफलतापूर्वक आरोहण कर उनका नामकरण भी किया। इनमें सबसे ऊंची चोटी का नाम राष्ट्रऋषि, दूसरी चोटी का नाम योगऋषि और तीसरी चोटी का नाम आयुर्वेद ऋषि रखा गया है। इन तीनों चोटियों के मध्य के क्षेत्र का नाम ऋषि ग्लेशियर (ऋषि बामक) रखा गया है 


== जीवनचरित ==
बालकृष्ण का जन्म 4 अगस्त 1972 को हरिद्वार उत्तराखंड भारत में हुआ। इनकी माता का नाम सुमित्रा देवी और पिता का नाम जय बल्लभ है।  उन्होंने संस्कृत में आयुर्वेदिक औषधियों और जड़ी-बूटियों के ज्ञान में निपुणता प्राप्त की और इसका प्रचार-प्रसार का कार्य करते रहे हैं। उनका जन्म दिवस पतंजलि योगपीठ ट्रस्ट से जुड़े लोग 'जड़ी-बूटी दिवस' के रूप में मनाते हैं। साल 2006 में, आचार्य बालकृष्ण और बाबा रामदेव ने मिलकर ‘पतंजलि आयुर्वेद’ (Patanjali Ayurveda’) की स्थापना की  आचार्य बालकृष्ण ने पतंजलि योगपीठ के आयुर्वेद केंद्र के माध्यम से पारंपरिक आयुर्वेद पद्धति को आगे बढ़ाने का कार्य किया है। बालकृष्ण ने आयुर्वेदिक औषधियों से सम्बंधित कई पुस्तकें भी लिखी है। बालकृष्ण ने रामदेव के साथ मिलकर हरिद्वार में आचार्यकुलम की स्थापना की।  वह नरेन्द्र मोदी द्वारा शुरू किए गए स्वच्छ भारत अभियान से भी जुड़े हैं।


== रचित ग्रन्थ ==
बालकृष्ण ने आयुर्वेद से संबंधित कुछ पुस्तकों की भी रचना की है, उनके द्वारा लिखी गई पुस्तकें :-

वर्ल्ड हर्बल इनसाइक्लोपीडिया के 111 वॉल्यूम्स 
फ़्लोरा ऑफ़ राष्ट्रपति भवन 
मेडिसिनल प्लांट ऑफ़ राष्ट्रपति भवन 
फ़्लोरा ऑफ़ सिजुसा-अरुणाचल प्रदेश 
मन के मनके भाग-2 
भोजन कौतुहलम् 
आयुर्वेद महोदधि 
अजीर्णामृत मंजरी 
विचार क्रांति (नेपाली ग्रंथ)


== शोध पत्र प्रकाशन ==
आचार्य बालकृष्ण ने शोध के क्षेत्र में भी अपना अहम योगदान दिया है अपने सह लेखकों के साथ अब तक 330 शोध पत्र लिख चुके हैं।
सभी शोधपत्र योग, आयुर्वेद और दवाइयों से संबन्धित हैं।
आचार्य श्री ने विभिन्न विद्यालयों के परिसर में मिलने वाले खाद्य पदार्थों के संबंध में अध्ययन किया और इनकी विश्वसनीयता जानने के लिए प्रयोगशालाओं में इसका परीक्षण भी किया है


== बालकृष्ण और योग ==
आयुर्वेद के प्रचार-प्रसार के साथ-साथ बालकृष्ण योग के प्रति भी लोगों को जागरूक बनाने का कार्य कर रहे हैं। आचार्य बालकृष्ण आयुर्वेद की दिशा में अपना महत्वपूर्ण योगदान दे रहे हैं, उनके द्वारा बताए जाने वाले छोटे-छोटे घरेलू नुस्खों से लोगों को बहुत लाभ मिल रहा है।


== पद ==
कुलपति,पतंजलि विश्वविद्यालय 
महासचिव,पतंजलि योगपीठ ट्रस्ट 
महासचिव, पतंजलि रिसर्च फाउंडेशन 
महासचिव, पतंजलि ग्रामोध्योग ट्रस्ट 
अध्यक्ष एवं प्रबंध निदेशक, पतंजलि आयुर्वेद, हरिद्वार
मुख्य संपादक योग संदेश 
प्रबंध निदेशक, पतंजलि बायो अनुसंधान संस्थान 
प्रबंध निदेशक, वैदिक ब्रॉड कास्टिंग लिमिटेड
पतंजलि फूड एंड हर्बल पार्क के प्रबंध निदेशक


== पुरस्कार और सम्मान ==
आचार्य बालकृष्ण को योग और आयुर्वेद के क्षेत्र में उनके योगदान के लिए प्रशंसापत्र, प्रमाण पत्र व अन्य पुरस्कारों से सम्मानित किया गया। कुछ उल्लेखनीय सम्मान निम्नवत हैं- 

आचार्य बालकृष्ण को उत्तराखंड संस्कृत विश्वविद्यालय के 10वें दीक्षांत समारोह में आयुर्वेद एवं भारतीय ज्ञान परंपरा के संरक्षण के लिए राज्यपाल  लेफ्टिनेंट जनरल गुरमित सिंह (सेवानिवृत्त) द्वारा डॉक्टर ऑफ लिटरेचर की मानद उपाधि से सम्मानित किया गया। 
आचार्य बालकृष्ण को यूएनओ की संस्था यूएनएसडीजी (यूनाइटेड नेशंस सस्टेनेबल डेवलपमेंट गोल) ने विश्व के 10 सबसे प्रभावशाली लोगों की सूची में शामिल कर उन्हें जेनेवा में यूएनएसडीजी हेल्थकेयर अवॉर्ड से सम्मानित किया गया 
योग और आयुर्वेद के क्षेत्र में उत्कृष्ट कार्य के लिए एस-व्यासा डीम्ड यूनिवर्सिटी स्वामी विवेकानन्द योग अनुसंधान संस्थान द्वारा आचार्य बालकृष्ण को "डॉक्टर ऑफ लेटर (योग) (मानद उपाधि)" से सम्मानित किया गया। 
योग और आयुर्वेद को बढ़ावा देने में उनके योगदान के लिए आचार्य बालकृष्ण को 1 अगस्त 2017 को तिलक स्मारक ट्रस्ट द्वारा "लोकमान्य तिलक पुरस्कार 2017" से सम्मानित किया गया। 
आयुर्वेद के क्षेत्र में उत्कृष्ट योगदान के लिए आचार्य बालकृष्ण जी को 22 मार्च 2016 को "ब्लूमबर्ग स्पेशल रिकॉग्निशन अवार्ड" से सम्मानित किया गया।
इंडियन इंटरनेशनल फ्रेंडशिप सोसाइटी, द्वारा आयोजित  कार्यक्रम में आयुर्वेद के क्षेत्र में उनके अद्भुत काम के लिए हरियाणा और पंजाब के राज्यपाल कप्तान सिंह सोलंकी ने आचार्य बालकृष्ण को "भारत गौरव" पुरस्कार से सम्मानित किया।
वर्ष 2012 में योग और औषधीय पौधों के क्षेत्र में शानदार योगदान के लिए श्री वीरंजनया फाउंडेशन द्वारा "सुजाना श्री 'पुरस्कार प्रदान किया गया।
अक्टूबर 2007 में नेपाल के प्रधानमंत्री, राष्ट्रपति और कैबिनेट मंत्रियों की उपस्थिति में योग, आयुर्वेद, संस्कृति और हिमालयी जड़ी बूटी के छिपे ज्ञान के क्षेत्र में अनुसंधान के लिए उनके योगदान के लिए सम्मान प्रदान किया गया।
23 अक्टूबर 2004 को एक योग शिविर के दौरान राष्ट्रपति भवन में भारत के पूर्व राष्ट्रपति डॉ अब्दुल कलाम के द्वारा सम्मान दिया गया।


== समालोचना ==
आचार्य बालकृष्ण के कार्यों की जहाँ एक ओर प्रशंसा हुई तो वहीं उनके साथ कुछ विवाद भी जुड़े हैं जिनमें उनकी भारतीय नागरिकता और शैक्षिक प्रमाणपत्रों पर सवाल उठाये गये। 
बालकृष्ण ने इन सारे आरोपों को निराधार बताया है और इन सभी आरोपों को सिरे से खारिज कर दिया।


== इन्हे भी देखें ==
पतंजलि योगपीठ ट्रस्ट
आचार्यकुलम
भारत स्वाभिमान न्यास
योग
आयुर्वेद
रामदेव
राजीव दीक्षित


== सन्दर्भ ==


== बाहरी कड़ियाँ ==
चरक की विरासत के वाहक बालकृष्ण (दिव्य हिमाचल)
आयुर्वेद को पतंजलि योगपीठ ने दी वैश्विक पहचान (जागरण)
हर्बल एंसाइक्लोपीडिया होगा विश्व का सबसे बड़ा ग्रंथ
आयुर्वेद सिद्धान्त रहस्य (गूगल पुस्तक ; लेखक - आचार्य बालकृष्ण)
फेसबुक पर बालकृष्ण