In physica, frequentia es le numero de occurrentias de un evento repetente (cyclos o revolutiones) completate per unitate de tempore.
Illo es anque referite a como frequentia temporal. Frequentia es un specie de scalar quantitate physic. Le frequentia dividite per 2π es le frequentia angular ω, e 
le periodo es le duration de 1 cyclo de un evento repetente, assi le periodo es le reciprocal del frequentia.
Pro exemplo, pro un frequentia del pulso de 72 vices per minuta, le periodo (le intervallo inter battimentos) es 0,83 secundas.

Pro processos cyclic, tal como rotation, oscillationes, o undas, frequentia es definite como le numero de cyclos per unitate temporal. 
In alicun areas de physica e electrotechnica, tal como optica, acoustica, e radio, frequentia es usualmente denotate per un litera latin f 
o per un litera grec ν (nu).


== Unitates ==

In le unitates derivate del SI, le unitate de frequentia es le hertz (Hz), nominate pro le physico german Heinrich Hertz: 
1 Hz significa que un evento repete un vice per secunda. Un nomine previe pro iste unitate esseva cyclos per secunda.
Un unitate traditional usate pro rotante apparatos mechanic es revolutiones per minuta, abbreviate per RPM; 60 RPM equala 1 hertz.
Le periodo, usualmente denotate per T o τ, es le duration de tempore usate per 1 cyclo, e illo es le reciprocal del frequentia f:

  
    
      
        T
        =
        
          
            1
            f
          
        
      
    
    {\displaystyle T={\frac {1}{f}}}
  

Le unitate del SI pro le periodo es le secunda.


== Vide etiam ==
Oscillation
Periodo
Tempore
Unda


== Referentias ==