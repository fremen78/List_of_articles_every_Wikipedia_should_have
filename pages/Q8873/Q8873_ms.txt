Satyajit Ray (Benggali: সত্যজিৎ রায়code: bn is deprecated , Sotyôjit Rai [so-to-jit rai] 2 Mei 1921 – 23 April 1992) ialah seorang pengarah filem, penggubah lagu, penulis lirik dan buku berbangsa Benggala dari India. Beliau dianggap sebagai antara pembikin filem paling masyhur abad ke-20.


== Kehidupan awal ==
Satyajit Ray lahir kepada sebuah keluarga seniman yang tinggi. Ayahnya, Sukumar Ray seorag penyajak bahasa Benggali, pengilustrasi dan pengkritik sastera; datuk sebelah bapanya, Upendrakishore Ray, pula seorang sasterawan dan pemikir Brahmo Samaj yang menubuhkan suatu syarikat penerbitan sendiri. Keluarga mereka berpenganut Hindu dalam kasta Kayastha pemuja Betara Vishnu (Vaishnava); mereka turut disalasilahkan selama 10 keturunan di mana mereka mendapat nama keluarga mereka semasa zaman pemerintahan Empayar Mughal.
Sukumar meninggal ketika Satyajit berusia tiga tahun; ahli keluarga lain menampung diri dengan pendapatan ibunya, Suprabha Ray yang tidak seberapa.


=== Pendidikan tinggi ===
Satyajit melanjutkan pelajarannya di Ballygunge Government High School, Calcutta serta menghabiskan pengajian bidang ekonomi tahap Sarjana di Presidency College, Calcutta yang bersama University of Calcutta. Pada tahun 1940, ibunya menggesanya melanjutkan pelajaran di sebuah universiti di Santiniketan, yang diasaskan Rabindranath Tagore bernama Visva-Bharati. Satyajit teragak-agak pada awalnya kerana rasa sukanya duduk di Kolkata namun beliau memilih juga hasil pujukan ibunya serta minatnya kepada karya sasterawan tersebut. Pengajiannya di Santiniketan memutik rasa minat terhadap seni tampak setempat lagi-lagi daripada pelukis terkenal seperti Nandalal Bose dan Benode Behari Mukherjee. Malah, lawatan-lawatannya ke Ajanta, Ellora dan Elephanta turut menguatkan minatnya terhadap seni lukisan tersebut.


== Sakit dan kematian ==
Usianya yang meningkat tua memburukkan keadaan kesihatannya. Pada 1992, beliau dimasukkan ke dalam hospital akibat komplikasi jantung.
Academy of Motion Picture Arts and Sciences sempat menganugerahkan beliau suatu Anugerah Kehormat Akademi - beliau merupakan satu-satunya warga India memperoleh kejayaan sebegini. Beliau meninggal dunia lebih tiga minggu kemudian pada 23 April 1992.


== Filemografi ==


== Rujukan ==


== Pautan luar ==
Satyajit Ray Foundation
SatyajitRay.org
Satyajit Ray Film and Study Center: University of California – Santa Cruz
Satyajit Ray Society
Satyajit Ray di Pangkalan Data Filem Internet (IMDb)