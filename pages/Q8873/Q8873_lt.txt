Satjadžitas Rėjus (beng. সত্যজিত রায় = Satyajit Ray; g. 1921 m. gegužės 2 d. Kalkutoje – m. 1992 m. balandžio 22 d., ten pat) – vienas iškiliausių Indijos kino režisierių; taip pat scenaristas, vaikų rašytojas, kompozitorius.


== Biografija ==
Gimė žymaus bengalų rašytojo Sukumaro Rėjaus šeimoje. Buvo vienintelis vaikas šeimoje. Kai jam buvo vos dveji metai, mirė tėvas. Mokėsi Kalkutos vyriausybinę berniukų gimnazijoje. Studijavo Kalkutos universiteto Prezidento koledže ekonomiką. Atsidėjo kino režisieriaus darbui po pažinties su prancūzų režisieriumi Žanu Renuaru bei Londone peržiūrėjęs Vitorijo de Sikos filmą „Dviračių vagys“ (1948 m.). Tokie Rėjaus filmai kaip „Kelio dainos“ (1955 m.), „Nenugalėtas“ (1956 m.), „Muzikinis kambarys“ (1958 m.), „Apu pasaulis“ (1959 m.), „Čarulata“ (1964 m.), „Šachmatų žaidėjai“ (1977 m.) išgarsino ne tik patį režisierių, bet ir visą Indijos kiną vakarų pasaulyje.
Už savo filmus Rėjus buvo apdovanotas įvairiais laimėjimais, nominuotas Oskarui. Jis tapo Prancūzijos garbės legiono kavalieriumi, Amerikos kinematografinio meno ir mokslo premijos laureatu.


== Šaltiniai ==


== Literatūra ==
Seton M. Portrait of a director: Satyajit Ray. Bloomington: Indiana UP, 1971
Rangoonwalla F. Satyajit Ray’s art. Delhi: Clarion, 1980.
Nyce B. Satyajit Ray: a study of his films. New York: Praeger, 1988
Robinson A. Satyajit Ray: The Inner Eye. Berkeley: University of California Press, 1989.
Cooper D. The cinema of Satyajit Ray: between tradition and modernity. Cambridge; New York: Cambridge UP, 2000
Ganguly S. Satyajit Ray: In search of the modern. Lanham: Scarecrow Press, 2000
Ishaghpour Y. Satyajit Ray: l’Orient et l’Occident. Paris: Différence, 2002
Satyajit Ray: Texte zum Werk, zur Person, zu den Filmen. Berlin: Freunde der Deutschen Kinemathek, 2003
Majumdar G. Satyajit Ray: creating classics. New Delhi: Rupa & Co., 2003.