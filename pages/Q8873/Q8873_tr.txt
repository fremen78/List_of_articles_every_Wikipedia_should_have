Satyajit Ray (d. 2 Mayıs 1921 - ö. 23 Nisan 1992), Hindistanlı yönetmen, yapımcı. 20. yy.'ın en önemli yönetmenlerindendir. Kalküta'da Bengalli ve sanat dünyasının önde gelen ailelerinden birinin çocuğu olarak dünyaya geldi. Presidency College ve Visva-Bharati Üniversitesinde okudu. Kariyerinin başında reklam alanında çalışan Ray, Fransız yönetmen Jean Renoir'le tanışması ve bir Londra ziyaretinde İtalyan yeni gerçekçi film Bisiklet Hırsızları'nı seyretmesinin ardından, film çekmeye karar verdi.
Aralarında uzun metrajlı, kısa metrajlı filmler ve belgeseller olmak üzere 74 film yönetti. İlk filmi, Cannes Film Festivali ödülü dahil pek çok uluslararası ödül alan Yol Türküsü (Pather Panchali) idi. Bu film, Yenilmez (Aparajito) ve Apu'nun Dünyası (Apur Sansar) ile birlikte, Apu Üçlemesini oluşturdu. Sinemada senaryo yazımı, kasting, müzik, görüntü yönetmenliği, sanat yönetmenliği, jenerik ve reklam materyallerinin hazırlanması gibi pek çok görevi üstlendi. Aynı zamanda, kurgu türünde eserler veren bir yazar, yayıncı, çizer, grafik tasarımcı ve sinema eleştirmeniydi. Kariyeri boyunca, aralarında 1992 yılı Akademi Onur Ödülü de olmak üzere, çok sayıda ödül aldı.
Kalp rahatsızlığı nedeniyle 1992 yılında hastaneye kaldırılan Ray, aynı yıl 23 Nisan'da Kalküta'da öldü.


== Kaynakça ==
İngilizce Wikipedia 21 Kasım 2007 tarihli Satyajit Ray maddesi21 Temmuz 2016 tarihinde Wayback Machine sitesinde arşivlendi.


== Dış bağlantılar ==
Satyajit Ray2 Kasım 2007 tarihinde Wayback Machine sitesinde arşivlendi. - IMDb sayfası.
satyajitray.org26 Temmuz 2019 tarihinde Wayback Machine sitesinde arşivlendi. (İngilizce)
worldofray.com (İngilizce)
Ambarish.com'da Satyajit Ray6 Mayıs 2010 tarihinde Wayback Machine sitesinde arşivlendi. (İngilizce)