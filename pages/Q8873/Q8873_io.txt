Satyajit Ray (Kolkata 1921 til 1992 Kolkata) esis Indiana filmifisto.
Il naskis en Kolkata, kom membro di Bengalana familio qua esis tre prominent en la literaturo ed arto. Ray studiis en la Presidency Kolegio ed en la Visva-Bharati Universitato. Renkontri kun la Franca filmifisto Jean Renoir  e la Nov-realistal Italiana filmo Ladri di Biciclette (Furtisti di Bicikli) esis ilua inspiro.
Satyajit Ray debutis per la filmo Pather Panchali. Ca filmo fondita sur la sam-noma romano, esas l’unesma parto dil Apu-trilogio da Ray. Pather Panchali obtenis 11 grand internaciona film-premii, inter qui ‘Maxim Bona Homala Dokumento’ di la film-festo di Cannes.
Tote Satyajit Ray rejisis 37 filmi, inter qui longa filmi e dokumentala filmi. Ultre ilua laboro kom filmifisto, Satyajit Ray anke esis skriptisto di fiktivaji, editero, grafiala desegnisto e film-kritikisto. Il anke kompozis multa muziko por sua filmi.
Ray obtenis mult internaciona premii, inter qui Akademiala Honorala Premio en 1992.