Satyajit Ray (bengali: সত্যজিৎ রায় sôttôjit raj, født 2. mai 1921 i Calcutta i Bengal i Britisk India, død 23. april 1992 samme sted) var en indisk filmregissør, manusforfatter, produsent og komponist.
Ray anses for å ha vært en av 1900-tallets største filmregissører. Han vokste opp i en kultur- og kunstinteressert familie i Calcutta og studerte ved Presidency College og Visva-Bharati University. Karrieren ble innledet som en kommersiell artist, og han ble først dratt inn i filmskapingens verden etter å ha truffet den franske filmskaperen Jean Renoir og sett den italienske filmen Sykkeltyvene under et besøk i London.
Ray regisserte 37 filmer, inklusive langfilmer, dokumentarfilmer og kortfilmer. Hans første film, Sangen om veien, vant 11 internasjonale priser, blant andre "beste menneskedokumentar" ved filmfestivalen i Cannes. Denne filmen var den første i trilogien om Apu, en fattiggutt fra Bengal, Aparajito og Apus verden fulgte etter.
Ray mottok i 1992 en æres-Oscar. Han har dessuten to ganger vunnet Bodilprisen for beste ikke-europeiske film. Han ble hedret med en rekke utmerkelser, blant annet den indiske offisielle sivile utmerkelse Padma Shri, for sin innsats.   


== Filmer (utvalg) ==
Apu-trilogien, indisk spillefilmtrilogi 1955-59 i regi av Satyajit Ray, etter eget manus:
1955: Sangen om veien (Pather Panchali)
1956: Den ubeseirede (Aparajito)
1959: Apus verden (Apu sansar)
1958: Filosofens sten (Parash Pathar)
1958: Musikkrommet (Jalsaghar)
1960: Gudinnen (Devi)
1962: Kanchenjungha
1962: Abhijan
1964: Storbyen (Mahanagar)
1964: Charulata – en kvinne (Charulata)
1966: Helten (Nayak)
1967: Chiriyakhana
1969: Goopy Gyne Bagha Byne
1970: Dager og netter i skogen (Aranyer din ratri)
1970: Ung mann i byen (Pratidwandi)
1971: Seemabaddha
1973: Distant Thunder (Ashani Sanket)
1974: Sonar Kella
1975: Jana Aranya
1977: Sjakkspillerne (Shatranj ke Khilari)
1977: Elefantguden (Joi Baba Felunath)
1980: Hirak Rajar Deshe
1984: Hjemmet og verden (Ghare Bāire)
1989: En folkefiende (Ganashatru)
1991: The Stranger (Agantuk)


== Bøker (utvalg) ==
Satyajit Ray skrev en lang rekke detektiv- og ungdomsromaner på bengali.

Fatik og sjongløren i Calcutta (norsk utgivlse 2007)


== Referanser ==


== Eksterne lenker ==
Offisielt nettsted 
(en) Satyajit Ray – kategori av bilder, video eller lyd på Commons 
(en) Satyajit Ray på Internet Movie Database 
(sv) Satyajit Ray i Svensk Filmdatabas 
(da) Satyajit Ray på Filmdatabasen 
(da) Satyajit Ray på Scope 
(fr) Satyajit Ray på Allociné 
(en) Satyajit Ray på AllMovie 
(en) Satyajit Ray hos Turner Classic Movies 
(en) Satyajit Ray hos Rotten Tomatoes 
(en) Satyajit Ray hos The Movie Database