Renesansos (prancūzėškā Renaissance, italėškā Rinascimento – atgėmėms) – Euruopas istuorėjės gadīnė (XIV – XVI omžios), katram būdings atsėgrēžėms ī Antėkėnės Graikėjės koltūra bei mena tradėcėjės, humanistėnė svietveiza, muoksla soklestiejėms. Renesansa īdiejės sosėformava Šiaurės Italėjuo, vuo vieliau ėšplėta pu vėsa katalėkėška Euruopa.
Renesansos, ėš esmies pakeitė̄is estetėni ėr intelektualėni Euruopas klėmata, apiemė gadīne terp guotėkas ė baruoka. Uns atsėrada Italėjuo ė pasklėda vėsor, kor tik sėikė Italėjės ītaka. 
Istuorėškā Italėjuo renesansa mens skėrstuoms ī periuodus: 

Pruotarenesansos (XIII o. pab. − XIV o.);
Unkstīvāsis renesansos (XV o.);
Brandosis renesansos (XV o. pab. − XVI o. pr.);
Manierizmos (XVI o. vėd.).