Ang Renasans (gikan sa Pranses nga Renaissance o "pagpakatawo pag-usab") kun Pagkabalik usa ka kultural nga kalihokan nga nahitabo niadtong ika-14 hangtod sa ika-17 nga siglo. Kini nagsugod sa Italya niadtong Ulahing Tungang Panahon, ug mikatap sa tibuok Uropa.
Isip kalihokang kultural, gibuhi sa Renasans ang pagtuon base sa mga tinubdang Klasikal, ang pagdebelop sa linyar nga perspektibo sa pagpintal, ug sa reporma sa edukasyon. Kining kabaghoang intelektwal maoy hinungdan nganong ang Renasans giisip nga "tulay" gikan sa Tungang Panahon ngadto sa sa Modernong Pahanon. 
Bisan sa kadaghan sa mga intelektwal nga reporma sa Renasans, kini mas mitamla sa kasaysayan tungod sa pagtubo sa arte niining panahona. Nailhan ang arkitektura, mga painting, mga dibuho, ug mga ideya sa mga artista sama nila ni Leonardo da Vinci ug Michelangelo.
Ang pulong Renansans gigamit usab aron paghulagway sa ubang mga makasaysayanong kalihokang kultural, sama sa Karolingyanong Renasans ug sa Renasans sa ika-12 nga siglo.


== Galeriya sa hulagway ==