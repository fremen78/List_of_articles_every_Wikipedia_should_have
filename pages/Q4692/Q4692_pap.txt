Renasementu (na franses e ta nifika literalmente: nase di nobo) ta un era den historia kultural oropeo ku a sigui despues di Edat Media i ku a termina den siglo diesshete. Renasementu a kuminsá na Italia na fin di e tempo medieval den e siglo dieskuater komo un movementu kultural i a plama den e siglonan ku a sigui pa gran parti di Oropa.
Durante e periodo aki, tabatin un re-nasementu di enseñansa klásiko. Hende a kuminsá siña e teorianan di e eruditonan di Gresia, Roma i otro siudatnan antiguo. Hopi biaha ta bisa ku e Renasementu ta e komienso di e "era moderno". 
Durante e Renasementu, tabatin hopi progreso den arte, literatura, siensia, matemátika i kultura. Hopi artista, eskritor, filósofo i sientífiko famoso a biba durante e periodo aki. Tin biaha ta yama un persona ku ta inteligente riba un gran kantidat di tereno un "hòmber di Renasementu". E hòmber mas famoso di e époka di Renasementu ta Leonardo da Vinci, ku tabata pintor, sientífiko, músiko i filósofo.
Den siglo diesnuebe e término tambe a drenta den sirkulashon komo konsepto di un époka históriko. 


== Mira tambe ==
Nacimento di Venus di Botticelli
Literatura spaño di Renasementu


== Bibliografia ==
Ilan Rachum, The Renaissance: an Illustrated Encyclopedia, Octopus, ISBN 0-7064-0857-8
Edmond Wright, Ed., The Medieval and Renaissance World, Chartwell Books, Inc. ISBN 0-89009-264-8
Margaret Aston, The Fifteenth Century, Tames And Hudson, ISBN 0-500-33009-3
Denys Hay & John Law, Italy in the Age of the Renaissance, Longman, ISBN 0-582-48358-1}}
John T. Paoletti & Gary M. Radke, Art in Renaissance Italy, Laurence King Publishing, (2005), ISBN 1-85669-439-9