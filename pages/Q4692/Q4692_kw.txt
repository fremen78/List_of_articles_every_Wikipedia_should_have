An Dastinythians yw oos in istori europek a verk an chanj a'n Osow Kres dhe'n oos arnowydh dres an 15ves ha 16ves kansvledhynnyow. Y hwyris wosa an Goredhom a'n Osow Kres diwedhes ha kelmys dhe janj sosyel meur. Yth esa assay y'n oos ma dhe dhastinythi ha gwellhe tybyansow hag avonsyansow a gotheneb klassek.
Y'n oos ma, yth esa “dastinythians” a dhyski klassek. Tus a dhallathas dastyski dyskansow skolheygyon Hen Rek, Hen Rom ha hen gemenethow erel. Y leverir bos an Dastinythians dalleth an "oos arnowydh". Sel skiansek an Dastinythians o y wersyon a vabdenieth. Dismygyans olow gwayadow alkan a uskishas lesans tybyansow yn hanter diwettha a'n 15ves kansvledhen, mes nyns o chanjyow an Dastinythians an keth dres Europa oll.
Kynth esa meur a hweldroyow yn maters skiansek ha sosyel, keffrys ha'n dalleth a ober arghanti arnowydh ha komptyans, aswonnys yw yn brassa rann rag displegyansow yn art ha kevrohow lieskonnygyon kepar ha Leonardo da Vinci ha Michelangelo.

Yma'n erthygel ma owth usya an Furv Skrifys Savonek a-barth Kernowek kres.