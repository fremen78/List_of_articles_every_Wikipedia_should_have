Il Rinassiment al fo un periodo di rinovament artisti,culturâl de storie de Europe jenfri la Etât di Mieç e la Etât Moderne.
Chest periodo,che pûi o mancul al scomence ienfri il XV secul e le metât dal XVI secul al viôt un gnûf ideâl di vite e un rinovament in tai studîs umanistîcs.
Il centri principâl di chest moviment,al fo le citât di Florence in Italie.
Pocâs dai siôrs de citât,i Medici, studîos di ogni bande tachin a tirâ fûr se cussi si pues dî, tescj grecs e latins dal Imperi Bizantin ,conservâs in tai munistîrs.
Le scuviarte di chests tescj,pocant a une cjadene di studîs e invenzions.
Cualchidun al siere chest periodo al 6 di mai dal 1527 ,cuant che Rome fo invadude dal esercît spagnûl e todesc dal re Carli V.
In te storie de musiche invezit le fin dal Rinassiment e je jenfri il 1600 e il 1620.


== Origjn de peraule ==
Il prin a fevelâ di rinassite al fo il pitôr e architet Zorz Vasari tal sô tratât Vite de'piu' eccellenti architetti,pittori et scultori italiani.. par cjacarâ dal moviment che al scomenzave cun Giotto e Masaccio e cul Donatel ,al molave il stîl grec-bizantin,par cjatâ in te figure di Michêlagnul chel che al jere rivât a passâ ancje i mestrîs de antichitât.
Ma le paternitât de peraule al e' dal storic francês Jules Michelet che dopre cheste peraule in tal 1855 par indicâ le 'scuviartedal mont e dal om' in tal XVI secul.
Cheste afermazion ven ampliade dal storic svizar Jacob Burckhardt che al cjacare dal Rinassiment come dal periodo storic dulâ l'umanitât e le cuscience moderne viodîn la lûs ,daspo dal periodo scûr de Etât di Mieç.


== Difarencis cu le Etât di Mieç ==
Il Rinassiment al puarte grancj gambiaments in te politiche , in te economie e ancje in te religjon:
In politiche ,te bande orientâl,si fâs simpri pui grande le espansion dal Imperi Otomàn.Daspo de colade de citât di Costantinopoli,al cognossarâ une grande espansion rivant a cjapâ le Ongjarie ,rivant fin te Austrie ,e jentrant ancje tal Friûl.
Le bande ocidentâl e je caraterizade de nassite dai stâts modernos,des monarchiis nazionâls di France e Spagne e dal imperi di Carli V.
Le difarence cu lis monarchiis de Etât di Mieç e je in tal acentrament dal podê.
In economie cu la scuvierte des Americhis scomencin lis espansions coloniâls.
Grancj gambiaments rivin ancje in Europe. Le scuviarte dal gnûf mont puarte le economie a spostâsi dal Mediterani,par lâ tal Nord de Americhe.
Le economie feudâl tipiche de Etât di Mieç lassarâ il puest al comerç cu lis nâfs.
In te religjon si rive ae riforme protestante ,sarês a dî ae division jenfri le glesie catoliche e le glesie protestante.


== Personalitâs dal Rinassiment ==
Leon Batiste Alberti
Zuan Antoni Amadeo
Beât Angjelîc
Zuan Bellini
Hyeronimus Bosch
Sandri Botticelli
Pieter Brueghel il Vecjo
Pieter Brueghel il Zovin
Michêlagnul Buonarroti
Vitôr Carpaccio
Lenart da Vinci
Il Pordenone