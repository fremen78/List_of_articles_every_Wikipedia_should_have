Zaman Pembaharuan (bahasa Inggeris, Perancis: Renaissancecode: fr is deprecated , Itali: Rinascimentocode: it is deprecated  "Kelahiran semula") ialah zaman pergerakan budaya yang bermula dari sekitar kurun ke-14 hingga kurun ke-17. Ia bermula di Itali pada akhir Zaman Pertengahan dan kemudiannya merebak ke seluruh Eropah. Zaman Pembaharuan melambangkan kelahiran semula Eropah dari tempoh ketandusan yang agak lama dengan kebangkitan dari segi perdagangan, penjelajahan, seni ukir, lukisan, muzik dan sains . 
Bermula dengan zaman pembaharuan di Itali pada abad ke-15, ia membawa era baru di mana berlakunya:

penyambungan semula dunia Barat dengan bahan kepurbaan klasik
penyerapan ilmu – khususnya matematik – daripada Dunia Arab
penekanan kearah pengujikajian kesan pengaruh dari Dunia Arab
penumpuan kepada hidup selesa pada masa sekarang (umpamanya humanisme Zaman Pembaharuan)
letusan penyebaran pengetahuan yang disebabkan oleh pencetakan dan penciptaan teknik-teknik baru dalam bidang seni, puisi dan seni bina yang menyebabkan pula perubahan-perubahan yang pesat dalam gaya dan isi kandungan seni dan persuratan.


== Gambaran keseluruhan ==

Zaman Pembaharuan merupakan perubahan budaya yang mempengaruhi kehidupan intelek Eropah pada tempoh awal moden. Bermula di Itali, dan tersebar ke serata Eropah menjelang abad ke-16, pengaruhnya masih ada dalam kesusasteraan, falsafah, politik, seni, sains, agama dan aspek lain dalam penyelidikan intelek. Sarjana Zaman Pembaharuan menggunakan kaedah kemanusiaan dalam pembelajaran, dan mencari realisme dan emosi manusia dalam seni .
Pemikir Zaman Pembaharuan belajar dari teks purba, selalunya penulisan Latin atau Yunani purba. Sarjana-sarjana menubuhkan perpustakaan biara Eropah yang kemudian menjadi tidak popular. Dalam teks tersebut, mereka menemui hasrat untuk memperkembangkan dan menambah lagi pengetahuan mereka secara keduniaan; satu sentimen yang sangat berbeza kepada kerohanian transendental yang ditekankan oleh Kristian pertengahan. Mereka tidak menolak Kristian; malah kebanyakan hasil kerja Zaman Pembaharuan adalah ke arah uty, dan Gereja kebanyakannya menaungi hasil kerja seni Zaman Pembaharuan. Walau bagaimanapun, peralian kecil berlaku dalam pendekatan intelektual keagamaan yang terpantul dalam banyak aspek kebudayaan.
Artis seperti Masaccio berusaha untuk menampilkan bentuk manusia secara realistik, memperkembangkan teknik untuk menonjolkan perspektif dan cahay dengan lebih semula jadi. Ahli falsafah politik, yang paling terkenal Niccolò Machiavelli, ingin memperihalkan kehidupan berpolitik seadanya dan memperkembangkan kerajaan dalam asasnya. Sebagai tambahan, untuk mempelajari Latin dan Yunani klasik, penulis juga mula meningkatkan penggunaan bahasa vernakular; digabungkan dengan penciptaan percetakan, ini membolehkan ramai orang untuk memperolehi buku, terutama Bible.
Secara keseluruhannya, Zaman Pembaharuan boleh dilihat sebagai satu percubaan oleh para cendekiawan untuk belajar dan memperbaiki sekular dan keduniaan, kedua-duanya melalui pemulihan idea dari antikuiti dan pemikiran.


== Rujukan ==


== Buku rujukan ==
Brotton, Jerry, The Renaissance: A Very Short Introduction ISBN 0-19-280163-5
Jacob Burckhardt (1878), The Civilization of the Renaissance in Italy, terjemahan S.G.C Middlemore, terbitan 1990 ISBN 0-14-044534-X
Burke, P, The European Renaissance: Centre and Peripheries ISBN 0-631-19845-8
The Cambridge Modern History. Vol 1: The Renaissance (1902)
Vincent Cronin (1967), The Florentine Renaissance, ISBN 0-00-211262-0; (1969), The Flowering of the Renaissance, ISBN 0-7126-9884-1; (1992), The Renaissance, ISBN 0-00-215411-0
Ergang, Robert (1967), The Renaissance, ISBN 0-442-02319-7
Ferguson, Wallace K.] (1962), Europe in Transition, 1300-1500, ISBN 0-04-940008-8
Charles Haskins (1927), The Renaissance of the Twelfth Century, ISBN 0-674-76075-1
Johan Huizinga (1924), The Waning of the Middle Ages, terbitan 1990 ISBN 0-14-013702-5
Jensen, De Lamar (1992), Renaissance Europe, ISBN 0-395-88947-2
Lopez, Robert S. (1952), Hard Times and Investment in Culture
Paul Strathern (2003), The Medici: Godfathers of the Renaissance, ISBN 1-844-13098-3
Stephens, John, The Italian Renaissance: The Origins of Intellectual and Artistic Change before the Renaissance ISBN 0-582-49337-4
Lynn Thorndike (1943) Renaissance or Prenaissance? , Journal of the History of Ideas Vol. 4, No. 1, Jan. 1943
Roberto Weiss (1969)   The Renaissance Discovery of Classical Antiquity, ISBN 1-597-40150-1


== Pautan luar ==

Wanita di Zaman Pertengahan dan pembaharuan
Wanita lama dan baru Diarkibkan 2007-10-11 di Wayback Machine oleh Dr. Deborah Vess


== Sumber interaktif ==
Florence: 3D Panorama dari laman Florentine Renaissance
Gambaran multimedia untuk Zaman Pembaharuan
Perjalanan virtual ke Zaman Pembaharuan
Berita RSS:Jurnal Leonardo


== Galeri dan sumber ilmu ==
Muzium Bagatti Valsecchi
Pandangan Zaman Pembaharuan
Pegangan Islam di Zaman Pembaharuan
Galeri lukisan Leonardo da Vinci
Sejarah seni Zaman Pembaharuan
Persatuan ilmu Zaman Pembaharuan