Politeizm (grek.: πολύς polis «äi», θεος teos «jumal») om uskondoiden sistem, religine mail'mannägend, kudamban aluses uskond äjihe jumaloihe om olmas. Hö oma keratud panteonha tobjimalaz jumaloišpäi i jumalnaižišpäi. Jumaloiden valdoičendan sferad erigoittas toine toižespäi.
Politeizm om religiisistem da teizman toižend. Teizman ramuziš politeizm sijadase monoteizmad vaste (uskond üks'jäižhe jumalha) i ateizmad vaste, kudamban mödhe nimiččid jumaloid ei ole olmas. Tedomehed rideltas, mitte istorijanedeližen ristitkundan olend oli eziauguine — politeizm sen jumaloitud londsenke, vai monoteizm jäl'ghiženke «lanktendanke» politeizmannoks-paganusennoks.
Kaičenus mifologii om teoretine aluz politeizman olendan täht amuižiš aigoiš.


== Homaičendad ==