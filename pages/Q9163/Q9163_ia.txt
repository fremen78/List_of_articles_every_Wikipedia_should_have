Polytheismo (ab Greco poly- «plure» + theos «deo») es 
le credentia in plure deos e/o deas. Religiones non derivate del judaismo es sovente polytheistic. On contrasta polytheismo a monotheismo (credentia in un sol deo), a atheismo (credentia in nulle deo) e, a vices, a pantheismo, henotheismo, duotheismo, etc. Le gruppo integre de deitates de un religion es appellate un pantheon (pan «omne» + theos «deo»). Hodie, le majoritate de religiones es monotheistic; le exception grande es hinduismo (cuje characterisation como polytheista es contestate per eruditos hindu). Shintoismo, daoismo e religiones popular o ethnic pote anque esser polytheistic.
Pantheones:

Pantheon babylonian
Pantheon celtic
Pantheon chinese
Pantheon egyptian
Pantheon etrusc
Pantheon finnese
Pantheon grec
Pantheon hindu
Pantheon indian
Pantheon japonese
Pantheon persian
Pantheon roman
Pantheon slave
Pantheon teutonic
Pantheones african
Pantheones polynesian
Pro polytheistas, le numero de deos es rarmente fixe o limitate. Nove deos pote nascer o esser importate ex un altere cultura; un sol mythologia non pretende esser exhaustive.