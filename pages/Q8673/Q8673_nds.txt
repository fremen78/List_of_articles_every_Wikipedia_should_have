Lagos  (engelsch [ˈleɪɡɒs] oder [ˈlɑːgoʊs], Yoruba Èkó) es med bi 21 Millionen Minschen de gröttste Stad in Nigeria. Lagos was bet 1991 de nigeriaansche Höövdstad, as de Höövdstad van de atlantsche Küste na Abuja in’n Binnenland ümmetoog. Lagos es een groot un wichtig Handel- un Finanzzentrum för Nigeria, man ook för heel Afrika. De Stad es een belangriek Standpunkt för de Industrie un ook för Bildung, Politik, Kunst un Kultur. Sunderlik wichtig es de Filmindustrie.
De Grootstad dregt en groten Deel to den nigeriaanschen Bruttoinbinnelandsprodukt bi un het een van den gröttsten Seehaven up den afrikaanschen Kuntinent.
Lagos was eerst de Heme van den Stamme Awori, ene Unnergruppe van den Yoruba, de up den Eilanden vœr de westafrikaansche Atlantikküste lèven. Vandage liggt Lagos up düssen Eilanden man het sik ook bet up’t Fastland uutbreed. Bet dat 1967 de Bundstaat Lagos upricht worde, regere de Bund de Stad direkt. Vandage deelt sik de Stad in sèven Local Government Areas (LGAs), un formt tohope med 13 anderen LGAs den Bundstaat Lagos. Lagos was eerst Höövdstad van düssen Staat, man 1976 toog de Höövstad van den Bundsstaat na Ikeja ümme. Ook wenn een Lagos ene Stad nöömt, es Lagos egens ene Metropoolregioon, de sik uut 16 Local Goverment Areas tohope sett. Düsse Metropoolregioon maket 37 % van’r Pläcke binnen den Bundsstaat Lagos un 87 % van allen Minschen binnen den Staat lèvet in Lagos.


== Bilder ==

		
			
			
		
		
			
			
		
		
			
			
		


== Nawiese ==


== Weblenke ==

Goethe-Instituut Nigeria (Victoria Island)
State Judiciary of Lagos