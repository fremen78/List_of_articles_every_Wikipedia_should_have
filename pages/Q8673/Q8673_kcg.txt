A̱keang Legwot (Shong: Lagos; yei Shong Naijeriya: /ˈleɪɡɒs/; A̱ghwangkpang: Èkó) kya yet a̱gba̱ndang a̱keang a̱ swak ma̱ng á̱nietbishyi ma̱ a̱byin Naijeriya ma̱ng a̱gba̱ndang a̱keang a̱feang wu mami Afrika a̱ma̱lyim a̱keang Kinshasa, RDK, a̱ si̱ byia̱ shi á̱niet miliyon 14.8 mi̱ da̱ a̱lyia̱ 2021 mami a̱gba̱ndang a̱keang wu ci̱k. Sot metropolitan Legwot ji byia̱ a̱kuu shi á̱niet miliyon 21.3 wa, ji̱ si̱ yet sweang ma̱ng shi kyai di̱ susot metropolitan Afrika ji a̱mgba̱m, a̱ma̱lyim a̱keang Kairo. Legwot yet a̱gba̱ndang a̱ka̱wa̱tyia̱ a̱bwuang Afrika wa a̱wot ji̱ si̱ ka ngyet kwop tung nzwa Si̱tet Legwot ma̱ng a̱mgba̱m Naijeriya. Megacity wu byia̱ GDP ku yet a̱naai ma̱ng shi mami Afrika ma̱ng a̱li jhyiung di̱ tityan ngyong kukwon a̱wak kyai a̱sa̱khwot ji̱ swak mi̱ shi̱ ma̱ng naat mbwuot mi̱ vam a̱byin Afrika hu. Ji̱ yet jhyiung di̱ a̱ca̱cet a̱ka̱keang na̱ laai shi a̱nggang swak a̱ni ta̱cya̱ ka a̱mgba̱m.


== Ya̱fang ==


== A̱ka̱fwuop nta ==