Lagos (joruba Èkó) on linn Nigeerias Lagose osariigis. Asub Atlandi ookeani rannikul Lagose laguuni ääres.
See on üks Aafrika suuremaid linnu, 2014. aasta seisuga oli seal 15 118 780 elanikku. 
Lagos oli Lagose koloonia halduskeskus 1861–1906, Lõuna-Nigeeria koloonia ja protektoraadi halduskeskus 1906–1914 ning Nigeeria protektoraadi halduskeskus 1914–1960. Nigeeria iseseisvudes 1960. aastal sai linnast riigi pealinn, kuid 1991. aasta detsembris viidi see üle Abujasse. Lagos oli ka Lagose osariigi pealinn alates selle loomisest 1967. aastal, kuid see viidi üle Ikejasse juba 1976. aastal.
Lagos on riigi äri- ja tööstuskeskus.
Lagos ei moodusta terviklikku haldusüksust, küll aga hõlmab see mitut kohaliku omavalitsuse üksust. Linnasüdame moodustavad Lagos Island, Lagos Mainland ja Eti-Osa.


== Viited ==