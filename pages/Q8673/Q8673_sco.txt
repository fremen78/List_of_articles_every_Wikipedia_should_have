Lagos (Inglis pronunciation: /ˈleɪɡɒs/ LAY-gos; Edo: Èkó) is a port an the maist populous conurbation in Nigerie. Wi a population o 7,937,932, it is currently the seicont maist populous ceety in Africae efter Cairo, an is estimatit tae be the fastest growin ceety in Africae (UN-HABITAT, 2008) an the seivent fastest growin in the warld. Lagos is the economic an financial caipital o Nigerie an wis ance the caipital o Nigerie.
Lagos wis oreeginally inhabitit bi the Awori subgroup o the Yoruba fowk. Unner the leadership o thair Olofin the Awori moved tae an island nou cried Iddo an then tae the lairger Lagos Island. In the 15t century the Awori dounset wis attacked bi the Benin Empire follaein a quarrel an the island became a Benin war-camp cried "Eko" unner Oba Orhogba, the Oba o Benin o the time.
Lagos is a huge metropolis which oreeginatit on islands separatit bi creeks sic as Lagos Island that fringe the soothwast mooth o Lagos Lagoon protectit frae the Atlantic Ocean bi lang saund spits sic as Bar Beach which stretch up tae 100 km east an wast o the mooth. Frae the beginnin Lagos haes spread on the mainland wast o the lagoon an the conurbation, includin Ikeja an Agege, nou reaches mair nor 40 km north-wast o Lagos Island. Thare are suburbs lik Ikorodu, Epe an Badagry an recently mair local cooncils hae been creatit tae bring the tot nummer o local govrenments in Lagos tae 57.


== References ==