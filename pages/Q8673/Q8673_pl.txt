Lagos – miasto w południowo-zachodniej Nigerii, położone nad Zatoką Gwinejską. Jest to największe miasto w państwie. W 2022 roku Lagos zamieszkiwało 15,388 mln mieszkańców. Jedna z najszybciej rozwijających się metropolii na świecie.
W Lagos mieści się Makoko, największy slums na świecie.


== Historia ==
Założone pod koniec XV wieku przez Portugalczyków. W wiekach XVII–XIX jeden z ważniejszych punktów wywozu niewolników. Zajęte przez Brytyjczyków w 1861 roku. Początkowo wraz z okręgiem tworzyło samodzielną kolonię brytyjską, w 1906 roku zostało włączone do Nigerii. W latach 1914–1960 było głównym ośrodkiem administracyjnym Nigerii, w latach 1960–1991 stolicą Nigerii. W 1962 roku w mieście odbyła się konferencja 20 państw afrykańskich. W 1975 roku w Lagos powołano Wspólnotę Gospodarczą Państw Afryki Zachodniej. W latach 80. nastąpił znaczy wzrost liczby mieszkańców (3,5 mln w 1977). W 2011 roku liczba mieszkańców przekroczyła 10 mln.


== Gospodarka ==
W Lagos znajduje się największy port morski kraju. W mieście rozwinął się przemysł spożywczy (m.in. olejarski, piwowarski, cukierniczy, młynarski), odzieżowy, włókienniczy, metalowy, drzewny, chemiczny (gumowy, mydlarski, farmaceutyczny), skórzano-obuwniczy, środków transportu (montownie autobusów i samochodów), cementowy. Lagos ma połączenie kolejowe z Nguru (przez Kano, Kadunę i Ibadan). Międzynarodowy port lotniczy mieści się w Ikeja, wchodzącym w skład metropolii Lagos. Na północ od Lagos znajduje się rurociąg naftowy z Warri.


== Edukacja ==
W Lagos mieszczą się dwa uniwersytety (założone w 1962 i 1983 roku) i wyższe szkoły techniczne.


== Lagos w kulturze ==
W 2014 roku Nnedi Okorafor wydała powieść science-fiction pt. Laguna, której akcja dzieje się w Lagos.


== Miasta partnerskie ==
 Atlanta, Stany Zjednoczone
 Belo Horizonte
 Bukareszt, Rumunia


== Przypisy ==


== Bibliografia ==
Eric Ambukita. Wspólnota Gospodarcza Państw Afryki Zachodniej jako przykład integracji gospodarczej w Afryce. „Studia i Prace Wydziału Nauk Ekonomicznych i Zarządzania”. 53/2, 2018. 
Maria Piotrowska, Błażej Popławski. Afrykańskie megalopolis. Analiza wizerunku Lagos w powieści" Laguna" Nnedi Okorafor. „Kultura Współczesna”. 3, 2019.