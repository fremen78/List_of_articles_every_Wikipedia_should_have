An selula (Ingles: cell; gikan sa Latin na cella, boot-sabihon "sadit na kwarto") iyo an pangenot na istraktural, minagana, asin biyolohikal na yunit nin gabos na aram na mga organismo. An sarong selula iyo an pinakasadit na yunit nin buhay. An mga selula iyo harus inaapod na "panghaman na bloke kan buhay". An pag-aadal nin mga selula iyo inaapod na selulang biyolohiya, selular na biyolohiya, o sitolohiya.
An mga selula iyo pigbibilog nin mga cytoplasm na nakakaag sa laog sa sarong membrana, na igwang nagkapirang mga biyomolekula arug kan mga protina asin nukleyikong asido. Harus nin mga selula kan tinanom sagkod hayop iyo nahihiling sana sa irarom nin "light microscope", na may dimensyon sa tahaw nin 1 asin 100 mikrometro. An elektron na mikroskopiya iyo minatao nin mas halangkaw na resolusyon na nagpapahiling nin mas detalyadong istraktura nin mga selula. An mga organismo pupuwedeng maklasipika bilang uniselular (pigbibilog nin sarong solong selula arug kan bakterya) o multiselular (kabale an mga tinanom sagkod hayop). Kadaklan nin mga uniselular na organismo iyo nakaklaplisika bilang mikroorganismo.
An numero nin selula sa mga tinanom sagkod hayop iyo mangiba-iba sa manlainlain na mga espesye. Sa mga tawo, naestima na igwang harus na 40 trilyon (4Ã—1013) na mga selula. An utak pa sana nin tawo iyo igwa na nin harus 80 bilyon kan mga selulang ini.
An mga selula iyo nadiskobre ni Robert Hooke kaidtong 1665, na pigtawan an mga ini nin pangaran base sa similaridad kan mga ini sa mga selula na pig-iistaran nin mga Kristiyanong mga monghe sa sarong monasteryo. An Teoryang Selula, na enot nahaman kaidtong 1839 ni Matthias Jakob Schleiden asin Theodor Schwann, nagsasabi na an gabos na organismo iyo nabibilog nin saro o mas dakul na mga selula, kun sain an mga selula iyo an pundamental na yunit nin istraktura asin paggana sa gabos na mga nabubuhay na organismo, asin an gabos na mga selula iyo gikan sa mga nagligad na nabuhay na mga selula. An mga selula iyo naglataw sa Kinaban dae mababa sa 3.5 bilyon na taon na an nakalihis.


== Hilingon man ==
Espesye
DNA
Mikroorganismo


== Toltolan ==


== Mga nota ==