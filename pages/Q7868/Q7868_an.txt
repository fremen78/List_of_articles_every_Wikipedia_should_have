A celula (d'o latín CELLULA, diminutivo de CELLA, "cela" con sufixo -ula) ye a unidat estructural y funcional d'os sers vivos. Una celula tipica tien ADN (material chenetico), un medio liquido, ribosomas y una membrana celular.
O termin celula fue creyato por Robert Hooke a partir d'o latín CELLULA por o parexito d'os vueitos deixatos por as celulas muertas d'a lama de zuro con as celas que fan as abellas en as arnas.


== Celula procariota ==

A celula procariota no tien una deseparación entre o material chenetico y o liquido d'o resto d'a celula, no presenta organulos celulars que os ribosomas, y presenta paret celular.


== Celula eucariota ==

A celula eucariota presenta un nuclio celular bien diferenciato, con una membrana nucleyar que desepara o liquido cheneral d'a celula (citoplasma) d'o liquido de dentro (carioplasma), on ye o material chenetico (cromatina, ye dicir ADN con proteínas). En o nuclio bi ha tamién un nucliolo.
O citoplasma d'a celula eucariota presenta gran variedat d'organulos celulars.
A membrana celular puet estar cubierta por una paret celular de celulosa (en plantas y algas) u de quitina (en os fongos).


== Bibliografía ==
Alberts et al (2004), Biología molecular de la célula, Barcelona: Omega. ISBN 54-282-1351-8.
Lane, Nick (2005), Power, Sex, Suicide. Mitochondria and the Meaning of Life, Oxford University Press. ISBN 0-19-280481-2.
Lodish et al. (2005), Biología celular y molecular, Buenos Aires: Médica Panamericana. ISBN 950-06-1974-3.
Paniagua, R.; Nistal, M.; Sesma, P.; Álvarez-Uría, M.; Fraile, B.; Anadón, R. y José Sáez, F. (2002), Citología e histología vegetal y animal, McGraw-Hill Interamericana de España, S.A.U.. ISBN 84-486-0436-9.


== Vinclos externos ==
 Se veigan as imáchens de Commons sobre Celula.
(es) Animacions, graficos y material didactico.