Seli (kutoka Kilatini cellula = chumba kidogo) ni chumba kidogo ndani ya mwili wa binadamu, wanyama. mimea n.k. 
Mwili wote wa kila kiumbehai hufanywa kwa seli. Viumbehai vidogo sana kama bakteria huwa na seli moja tu. Mwili wa mwanadamu huwa na seli trilioni 100 au 1014. 
Kila yai ni seli moja tu, hivyo seli kubwa duniani ni yai la mbuni. 
Seli za kawaida ni ndogo sana kiasi kwamba huweza kutazamwa tu kwa kutumia hadubini.


== Muundo wa seli ==
Seli zinatofautiana kisasi kati ya domeni za viumbehai. Bakteria na archaea (prokarioti) huwa na seli za mfuto lakini seli za eukarioti zina vitu ndani zao.


== Aina za seli ==
Kuna aina kuu mbili za seli, nazo niː

Seli ya prokarioti: haina kiini, chembeuzi moja katika utegili, haina dutuvuo
Seli ya eukarioti: ina kiini, chembeuzi nyingi katika kiini, ina dutuvuo
Kimsingi seli za eukaryota huwa naː 

kiini cha seli,
utando wa seli (tabaka ya nje) na
utegili unaojaza chumba ndani ya utando. Ndani ya utegili kuna sehemu nyingine zenye kazi mbalimbali kama vile ribosomu au dutuvuo (mitokondria).
Kuna aina mbili za seli za kieukarioti:

Seli ya mnyama ni aina ya seli ambazo zinapatikana kwenye miili ya wanyama wote kama vile binadamu n.k.
Seli ya mmea ni aina ya seli zinazopatikana kwenye mimea yote kama vile miti n.k.
Licha ya kuwa katika sehemu tofauti za viumbehai, seli hizi zinafanana baadhi ya vitu na kutofautiana pia. 
Baadhi ya vitu ambavyo vipo kwenye seli ya mnyama na seli ya mmea ni pamoja na:  

Zote zina kiini cha seli
Zote zina utando wa seli
Zote zina utegili
Zote zina dutuvuo
Tofauti kati ya seli ya mnyama na seli ya mmea ni pamoja na: