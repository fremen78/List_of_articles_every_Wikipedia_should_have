Dutula de uyito tambati potolohe lo taluhu u damango wawu haya-haya'o monto mato lo butu sambe ode milango. Dutula oda'aliyo to tudu lo huta dabo woluwo olo dutula to delomo huta.
Dutula to tibawa lo huta meyalo to delomo huta tangguliyo "underground river", pohumaya mayi odelo dutula to tibawa lo huta to goa Han Soon Dong to lipu lo Vietnam, dutula to tibawa lo huta to Yucatan lipu lo Meksiko, wawu dutula to tibawa lo huta goa Pindul to lipu lo Indonesia.
Moli dutula, taluhu didi u lodehu to huta tumolohu ode deheto meyalo ode bulalo. Lomulayi lonto mato lo taluhu, tilumolohu ode wala'o dutula. Walalo dutula ngohuntuwa lohimbunguwa sambe ode dutula damango. Hudiyo lo dutula mota lodunggaya lo deheto tangguliyo milango.
Dutula ma lowali tala tuwewu tayadu lo siklus hidrologi. Taluhu dutula uda'aliyo leeyimo'o monto presipitasi odelo didi, wonu, maato lo taluhu, taluhu to tibawa lo huta wawu monto esi ma lomalele. To uwewo lo taluhu, to dutula olo heyilihe welu'o wawu puputo.
Huna lo dutula botiye odelo irigasi pertanian, pohamala taluhu yilumolo meyalo potubu, tanggi popotete'ala lo taluhu didi, wawu taambati popasiyariyalo.