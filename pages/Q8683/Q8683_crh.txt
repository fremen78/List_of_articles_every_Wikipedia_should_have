Suvuq cenk (inglizce Cold War, rusça Холодная война) – Şuralar Birligi ve onıñ ittifaqdaşları bir taraftan, ve başqa taraftan AQŞ ve Ğarbiy Avropa memleketlerinen ve olarnıñ ittifaqdaşları arasında 1940 senelerniñ ortasından 1990 senelerine qadar sürip ŞSCB’niñ yıqıluvına ketirgen ve Rusiye ve Ğarp arasında zemaneviy qarşı oluvına çevirilgen sarmal geosiyasiy, iqtisadiy ve mefküreviy cebeleşüv.


== Istılanı qullanuv ==
“Suvuq cenk” ıstılasını ilk sefer kastil şahzadesi Huan Manuel XIV asırda qullanğan. “Sıcaq” ve “suvuq” cenkler nasıl bitkenine köre farq etilgenini tayin etti. “Sıcaq cenkler”, devletlerniñ yıqıluvınen ya da barışıqnen bite, “suvuq cenkler” ise - olarnı başlağanlarına ne tınçlıq, ne itibar ketire. 
Qoşma Ştatlarnıñ ve Şuralar Birliginiñ qarşı olğanlarınıñ tasvir etmesi içün “suvuq cenk” ıstılası, ilk sefer Tribune’de 1945 senesi orta küz ayınıñ 19 Corc Oruvellniñ “Siz ve özek bombası” maqalesinde qullanılğan edi.