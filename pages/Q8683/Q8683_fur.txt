Cun le espresion vuere frede si intint le cuintriposizion ideologiche politiche e militâr vignude a creâsi âtor dal 1947 e restade d'atualitât fin al 1989, cuant il Mûr di Berlin al è colât, jenfri i doi pâis che vevin vinçût le Seconde vuere mondiâl: i Stâts Unîts di Americhe e la Union Sovietiche .
Cheste espresion e ven doprade pe prime volte dal scritôr George Orwell in tal 1945 , intun artícul publica tal gjornâl inglês Tribune , indulâ al ipotizave un mont minaçât dal pericul de bombe atomiche
Chest periodi ven clamât cussì par vie de fuerte tension jenfri lis dôs potencis, che no a puartât però a une vuere vere.
Jenfri i dôi paîs jerin za fuartis diferencis politichis e ideologichis: da une bande i Stâts Unîts di Americhe e i paîs de NATO fondâts sul capitalisim e il libar marcjât cun une monede fuarte, di che altre bande la Union Sovietiche e i paîs dal Pat di Varsavie, paîs socialiscj caraterizâts da une fuarte presince statâl , con une economie in fuarte cressite e cuntun esercit potent.
Lis fasis pui critichis di chest moment di fuerte tension a forin dôi: il prin, comprindût jenfri i agns cincuante e sessante , il secont atôr ae prime metât dai agns otante. La fin di chest periodi e ven sancide cun la colade dal Mûr di Berlin (9 di novembar 1989) e la dissoluzion de Union Sovietiche (26 di dicembar 1991).


== Le Vuere frêde in Friûl ==
Fin dal finiment de Seconde Vuere Mondiâl tal Friûl e in te Vígnese Julie si sintin i efiets dai resultâts di chieste vuere. Tal mês di Mai dal 1945, Triest e ven dai partzans jugoslâfs fin al mês di Jugn dal 1945.
A scomença da chest periodi, il Friûl al devente la frontiere di une linee che scomençave de Polonie , passave par la Gjermanie dividude in doi dal mûr di Berlin e rivave fin te Turchie. l'Italie , jentrade te Aleance atlantiche dongje dai Stâts Units di Americhe met a protezion dai cunfins doi tiarç dal esercît.
Le masime espresiôn di cheste presince e fò la creazion di specialitâts come la "Fantarie di Arest" e i "Alpins di Arest" cun compîs specifics di "fermade" dal nemî.
Dôs gjenerazions di soldâts talians a si son sucedudis a vuardie dai cunfins
Chest nivel di alerte al è divignût pericolôs nome une volte, in tal 1953, cuant che someave che l'esercît jugoslâf ves progjetât une invasion. Daspò dal 1991 , il numar dai soldâts talians ven ridusût.