Un vuelo espacial ye l'acción de viachar a u a traviés d'o espacio exterior y se fa con una nau espacial que puet carriar humans a bordo u no. Bels eixemplos de vuelos espacials tripulatos son o programa Soyuz ruso, o programa Space Shuttle estausunidense u la Estación Espacial Internacional; eixemplos de vuelos no tripulatos son as sondas espacials y los satelites artificials en orbita arredol d'a Tierra, tals como satelites de comunicacions.
Os vuelos espacials son emplegatos pa la exploración espacial y tamién pa actividaz comercials como lo turismo espacial y as telecomunicacions por satelite. Belatros usos no comercials d'os vuelos espacials son os observatorios espacials y los satelites d'observación terrestre.


== Fases tipicas ==
Un vuelo espacial per un regular prencipia con un lanzamiento espacial d'un codete que le da lo empentón inicial que amenista pa eslampar d'a fuerza d'a gravedat terrestre y propulsar-lo enta o espacio; una vegata astí, o movimiento d'a nau espacial s'estudia per una aria d'a fisica dita astrodinàmica. Bellas naus espacials están en o espacio pa cutio, atras se desintegran mientres a reentrata atmosferica y atras arriban a una superficie planetaria u lunar sobre la que aterrizan u esclafan.


== Referencias ==