Kosmoslenduz om matk vai transportiruind kosmosha vai kosmosan kal't.
Ei ole tarkoiktad röunad Man i kosmosan keskes. Rahvahidenkeskeine aviacine federacii (FAI) vahvišti sen röunaks korktust 100 kilometrad Man pindaspäi (Karmanan jono). Miše lenduzapparat lendi mugomal korktusel aerodinamižiden vägiden painuden al, ka piidab otta ezmäšt kosmospigut, se tegeb lendust orbitaližeks enamba, mi aerodinamižeks. Klassine erind avialendusen i kosmoslendusen keskes hajeneb kaik enamba i enamba suborbitaližiden kosmoslaivoiden i orbitaližiden lendimiden šingotesenke.
Venämalaine i nevondkundaline Konstantin Ciolkovskii-mehanikantedai da opendai (1857−1935) tedoiži kosmoslendusiden teoretižid aspektoid i kändihe kosmonavtikan alusenpanijoišpäi. Mez' formulirui raketlikutimiden matematižid vahvištusid, löuzi Ciolkovskijan formulad.
Ezmäine lendai kosmosha i pördui tagaze ristit oli nevondkundaline Jurii Gagarin-kosmonavt. Hänen lenduz mäni töhöpästtud Baikonur-kosmodromaspäi Vostok-1-kosmoslaival («päivnouzm») vn 1961 12. päiväl sulakud. Mez' tegi üht pörut orbitadme Mas ümbri, lendusen hätkeližuz kosmosas oli 108 minutad.


== Homaičendad ==