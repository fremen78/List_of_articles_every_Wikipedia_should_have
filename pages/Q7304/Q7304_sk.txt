Gustav Mahler (* 7. júl 1860, Kaliště – † 18. máj 1911, Viedeň) bol rakúsky hudobný skladateľ a dirigent. 
Jeho otec bol v Kališti obchodníkom. Prežil detstvo plné smútku a nepokoja: zomrelo mu sedem súrodencov. V detstve prejavoval hudobné nadanie a tak sa rodičia rozhodli, že bude hudobníkom. Učili ho najlepší jihlavskí hudobníci. Ukončil gymnázium v Jihlave a zároveň konzervatórium vo Viedni. Po absolutóriu vystriedal mnoho pôsobísk napr. Halle, Ľubľana, Olomouc, Praha, Lipsko – ako operný dirigent. V Lipsku vytvoril Lipskú symfóniu, ktorá mala premiéru v Budapešti, kde sa stal riaditeľom opery. Potom pôsobil v Hamburgu a desať rokov vo Viedni. V období prenasledovania Židov bol v USA, kde bol riaditeľom Metropolitnej opery v New Yorku. Tu mu zomrela dcéra a lekári mu zistili srdcovú chybu. Po nezhodách v opere odišiel a zomrel vo viedenskom sanatóriu. Pochovaný je vedľa svojej dcéry v Grinzingu.


== Dielo ==


=== Symfónie ===
Symfónia č. 1, d dur mala premiéru ako Symfonická báseň s 2 časťami, neskôr ju prepracoval na štvorčasťovú
Symfónia č. 2, c mol
Symfónia č. 3, d mol
Symfónia č. 4, G dur
Symfónia č. 5, cis mol
Symfónia č. 6, a mol (tragická)
Symfónia č. 7, mol
Symfónia č. 8, Es dur /symfónia tisícov/
Pieseň o zemi, Symfónia pre tenor, alt a orchester
Symfónia č. 9, D dur
Symfónia č. 10, Fis dur (nedokončená)


=== Piesne ===
4 piesne potulného tovariša
Chlapcov kúzelný roh
Piesne o mŕtvych deťoch (5 piesní)


== Iné projekty ==

 Commons ponúka multimediálne súbory na tému Gustav Mahler