She spoyrt maidjey-as-bluckan eh golf. Ta cloiederyn y spoyrt, ta enmyssit golfeyryn, gymmydey maidjaghyn eigsoylagh dy woaill bluckan stiagh ayns straih dy huill er magher er y chooid sloo buillaghyn.
Neughollrish y chooid smoo jeh gammanyn bluckan, cha nel eaghtyr cloie stundayrtit ec y gholf, as lhisagh ny cloiederyn streeu rish ny thallooyn eigsoylagh ta ry-gheddyn er caghlaaghyn magher, red ta coontit myr ayrn ogheragh jeh'n ghamman. Er y chooid smoo, ta 9 ny 18 tuill, ardjyn thalloo ta goaill stiagh cappan, y towl ta geddyn y bluckan. Ta golfeyryn goaill toshiaght rish dagh towl er boayl teeal, as goaill jerrey rish er faaie amas raad ta'n cappan soit. Shymmey cummey thallooin stundayrtit t'ayn eddyr y tee as yn amas, lheid as y foain mynlagh, y thalloo garroo (faiyr liauyr), as ymmodee gaueyn lheid as ushtey, creggyn, ny immyryn geinnee. Cha nel towl er magher golf gollrish towl elley rere y lhie-magh echey.
Ta golf cloiet er y chooid sloo buillaghyn lesh golfeyr, aght ta enmyssit cloie bwoallee, ny yn scensh sloo harrish y chooid smoo jegh tuill er lheh ayns slane cheayrt lesh golfeyr ny fwirran golfeyryn, aght ta enmyssit cloie towl. Ta cloie bwoallee cloiet foddey ny smoo ec dagh keim.
Va gamman noa-emshiragh y gholf bunnit 'sy 15oo eash ayns Nalbin. Va'n keayrt 18 tuill crooit ec yn Old Course ec Cill RÃ¬mhinn ayns 1764. She The Open Championship, ny yn British Open, yn yl-chloie golf shinney 'sy theihll, as eh cloiet da'n chied cheayrt ayns 1860 ec Club Golf Preastabhaig ayns Coontae Inver Ayre, Nalbin. T'eh coontit myr nane jeh ny kiare feniaghtyssyn mooarey ayns golf keirdey ny fir: ta ny tree feniaghtyssyn elley, The Masters, yn U.S. Open, as yn PGA Championship, cloiet ayns ny Steatyn Unnaneysit.


== Kianglaghyn magh ==

Golf ec Curlie
The R&A
Isle of Man Golf Union
USGA: United States Golf Association
International Golf Federation (IGF)