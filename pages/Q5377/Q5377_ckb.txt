ڕابردوو (بە فەڕەنسی Le Passé ) وە ( بە فارسی گذشته) فیلمێکی فەڕەنسیە بەرهەمی ساڵی ٢٠١٣یە لە دەرهێنانی دەرهێنەری ئێرانی ئەسغەر فەرهادیە بۆ یەکەمین جار لە فێستیڤاڵی فیلمی کان نمایشکرا و توانی دوو خەڵات بەدەستبهێنێت ، عەلی موسەفا و بێرنز بژو و تاهر ڕەحیم نواندنکارەکانی ئەم فیلمەن ، فیلمی ڕابردوو وەکو نوێنەری وڵاتی ئێران نێردرا بۆ خەڵاتەکانی ئۆسکار دوای ئەوەی لە نێو دوازدە فیلمی دیکەدا هەڵبژێردرا و ڕکابەری سەرەکیشی فیلمی دەربەندی پەرویز شەهبازی بوو ، مەسعود کیمیایی دەرهێنەری ناوداری ئێران یەکێک بوو لە لیژنەی دیاریکاری نوێنەری ئێران بۆ ئۆسکار وتی : بابەتی فیلمی دەربەند بابەتێکی ئێرانیە بەڵام ڕابردوو فیلمێکی جیهانیە و پڕە لە دانایی سینەماتۆگراف


== چیرۆک ==
پیاوێکی ئێرانی بە ناوی ئەحمەد لەسەر داوای هاوسەرەکەی بە ناوی مارین کە چوار ساڵ پێشتر لێێ جیابۆتەوە دەگەڕێتەوە فەڕەنسا ، ئەحمەد دواتر تێدەگات کە مارین دەیەوێت لەگەڵ کوڕێکی دیکە هاوسەرگیری بکات بە ناوی سەمیر کە کوڕێکی هەیە و ژنەکەی هەوڵی خۆکوشتنی داوە ،
ئەحمەد و مارین بڕیاری جیابونەوە دەدەن و مارین لە دادگا بە ئەحمەد دەڵێ منداڵێکی لە سکدایە ، مارین دوو منداڵی دیکەی هەیە یەکێکیان ناوی لوسیەو ڕازی نییە بە هاوسەرگیری سێیەم جاری دایکی و بابەتی خۆکوژی خێزانی سەمیر وهۆکارەکانی ئەو ڕوداوە بابەتێکی سەرلێشێوێنەری فیلمەکەیە کە زۆر ئاڵۆزەو هەرجارەو پەنجەی تۆمەت و گومان ڕوی لە کەسێکە ، زۆرینەی بابەتە گرنگەکان لە ڕابردوودا ڕویان داوە بەڵام پشتگوێخستنی ڕابردوو بۆ کەسایەتیەکانی فیلمەکە سەختە و ناچارن بە دوای ڕاستیدا بچن


== کاست ==
بێرنس بژو ڕۆڵی مارین
تاهر ڕەحیم ڕۆڵی سەمیر
عەلی موسەفا ڕۆڵی ئەحمەد
پاولاین بارلت ڕۆڵی لوسی
بابەک کەریمی ڕۆڵی شەهریار
جانێ جەستن ڕۆڵی لیا


== خەڵاتەکان ==


== داهات ==


== یاداشت و بیروڕاکان ==
مێتا کریتیک : ٨٥ی لە ١٠٠ داوە بەم فیلمە
جەواد شەمەقدەری : سەرۆکی ڕێکخراوی سینەمای ئێران فیلمی ڕابردوی پەسەندکرد و ئەسغەر فەرهادی بە شانازی سینەمای ئێران دانا 
هۆڵیود ڕیپۆرتەر و بەشێکی زۆر لە گۆڤار و ڕەخنەگران سەرسامن بەوەی چۆن فیلمی ڕابردوو نەپاڵێوراوە بۆ ئۆسکار 


== سەرچاوەکان ==


== بەستەرە دەرەکییەکان ==

دەروازەی فەڕەنسا
دەروازەی فیلم