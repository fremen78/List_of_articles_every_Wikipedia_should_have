Kukhulelwa, lekubuye kwatiwe ngekutsi kutetfwala noma kuba matima, kungalesikhatsi umuntfu atfwele umntfwana munyenoma ngetulu akhulela ngekhatsi esuswini samake. Kubeleka nekukhulelwa emawele kufaka ekhatsi kubeleka bantfwana labangetulu kwamunye, njengemawele. Umuntfu angakhulelwa ngekuya emacansini noma ngekusitwa kutsi akhulelwe ngekusebentisa itheknoloji. Kuvame kutsatsa emaviki langema-40 (10&NBSP;tinyanga tekukhulelwa kusukela ngalesikhatsi ugcina kuya esikhatsini (LMP) kuphele ngalesikhatsi ubeleka. Loku kuba ngemaviki lalinganiselwa kula-38 ngemuva  nekubamba sisu. Umntfwana longakavutfwa kuba nguloku lokukhulela ngekhatsi esuswini kulamaviki lasi-8 ekucala ngemuva kwekubamba sisu lapho kutawubese kusetjentiswa leligama lelitsi ifuthasi udzimate ubeleke. Timphawu tekukhulelwa ngemalanga ekucala tingafaka ekhatsi kungayi esikhatsini, emabele lafutsako,  kuhlanta nekunyakuleka, kulamba nekuchama lokungapheli.  Kukhulelwa kungacinisekiswa ngekutsi kutsatfwe luhlolo lwekukhulelwa.
Kukhulelwa kuhlukaniswe ngetigaba letintsatfu.  Sigabasekucala sisukela kuliviki lekucala kuya emavikini lalishumi nakubili kantsi kufaka ekhatsi kubamba sisu.  Kubamba sisu kulandzelwa kuvundziswa kwelicandza lelihamba lehle ngelishubhu lelisesinyeni bese liyonamatsela esibeletfweni lapho licala khona kwenta umntfwana kanye nendlu yakhe. Lesigaba sekucala sinebungoti lobukhulu bekuphunyelwa sisu (kushona kwelicandza lelivundzisiwe noma umntfwana lesekangekhatsi). Lesigaba sesibili sisukela kuliviki le-13 kuya ku-28 nesiphohlongo.  Ngasemkhatsini walesigaba sesibili ungahle uve umntfwana adlala.  Nawunemaviki lange-28 ngetulu kwemaphesenti lange-90% bangakhona kuphila ngaphandle kwesibeletfo uma ngabe banakekelwa ngelizinga leliphakeme letemphilo. Sigaba sesitsatfu sisukela emavikini la-29 kuya kumaviki lange-40.
Kunakekelwa kwalokhulelwe kwenta imiphumela yekukhulelwa ibe mihle kakhulu.  Loku kungafaka ekhatsi kunatsa emaphilisi lamanyenti efolikhi esidi, ungatsatsi tidzakamiva netjwala, utilolonge njalo, utihlole ingati, nekuhlala njalo uhlolwa umtimba wakho. Kuba netinkhinga nawukhulelwe kungafaka ekhatsi  tekunyukelwa yingati nawukhulelwe, kuba nesifo sashukela nawukhulelwe, kungabi nengati kahle nekuswela i-ayoni, kanye  lehambisana nekunyakuleka nekuhlanta kakhulu kuletinye tifo letikhona.  Kukhulelwa kwethemu kuba nemaviki lange-37 kuya kumaviki lange-41, kantsi ithembi lengembi kwesikhatsi kuba ngemaviki la-37 ne 38, ithemu lephelele yekukhulelwa ngu-39 emaviki kuya kula-40, kantsi ithemu lendlulelwe sikhatsi ngu-41.  Ngemuva kwemaviki la-41 kwatiwa ngekutsi sewundlulelwe sikhatsi.  Bantfwana lababelekwa ngembi kwemaviki lange-37 babelekwe ngembi kwesikhatsi kantsi basengotini yekugulanjengekuphatfwa  sifo sekutsikameteka kwengcondvo nekungahambi ngendlela lefanele. Kuyanconywa kwekutsi kubeleka kungabi ngulokuchilitwako mhlawumbengekujovela kutsi kucale umhelo noma kubeleka ngekuhlindvwa ngembi kwemaviki lange-39 ngaphandle kwekutsi kube nesidzingo ngenca yetizatfu tetemphilo. 
Bantfu labakhulelwe labalinganiselwa kutigidzi leti-213 bakhulelwa nga 2012 lapho khona tigidzi leti-190 bebasemaveni lasatfutfuka kantsi tigidzi leti-23 bebasemaveni lesekatfutfukile.  Loku kulinganiselwa kubantfu labangu 133 kubomake laba-1,000 labasemkhatsini weminyaka leli-15 kuya 44.  Kukhulelwa lokulinganiselwa ku 10% kuya ku 15% lokwatiwako kanye nekuphunyelwa tisu.  Ngemnyaka wa 2013 kuba netinkhinga kwalabakhulelwe kwaholela ekutseni 293,000 webantfu bashone kunalaba labangu 377,000 banga 1990.  Timbangela letetayelekile tifaka ekhatsi kopha nawukhulelwe, tinkhinga tekukhipha sisu, kwenyukelwa yingati nawukhulelwe, kuba ne-sepsis nawukhulelwe, kanye kuphatamiseka kwemhelo. Mhlabawonkhe 40% wekukhulelwa  futsi kungafunwa. Ihhafu yalokukhulelwa lokungakahlelwa kukhiswha kwetisu. Ngekhatsi kwalokukhulelwa lokungakahlelwa e-United States, 60% walabomake basebentisa kwekuhlela umndeni ngalesikhatsi salenyanga labakhulelwe ngayo. 


== Emareferensi ==