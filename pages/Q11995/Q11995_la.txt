Graviditas sive praegnatio seu cyesis est fecundatio auctusque unius vel plurium progenium, ut embryo vel fetus agnoti, in utero mulieris; quae nonnullas gestationes, ut gemini aut triplies, comprehendere potest. Partus circa triginta-octo hebdomata post conceptionem plerumque fit; in mulieribus quibus est menstrualis quattuor hebdomatum circulus, hic est circa quadraginta hebdomata post initium prioris menstruationis ordinariae. Graviditas humana est investigatissima? omnium graviditatum mammalium.

Femina praegnans apte gravida appellatur. Similiter, nomen paritas, a medicis para contractum, pro numero priorum prosperorum partuum vivorum adhibetur. In medicina, mulier numquam praegnans nulligravida, mulier praegnans semel primigravida, et mulier per graviditates insequentes multigravida vel multipara appellatur. Ergo, per graviditatem alteram, mulier gravida 2, para 1, et post partum gravida 2, para 2 describitur. Ob graviditem in progressu, atque abortus, miscarriages,? et stillbirths,? aestimationes paritatis minus quam numerus graviditatis possunt. In partibus geminorum, triplicium, et plurium, numerus graviditatis et aestimationis solum semel augetur. Mulieres quae numquam graviditatem plus quam viginti hebdomata aetatis gestationis nulliparae appellantur.
Nomen embryo in usu recepto ad progenies per prima octo hebdomata post conceptionem describendas, et nomen fetus ex eo tempore ad partum adhibetur.


== Societas et cultura ==

In plurimis culturis, gravidis est proprius status socialis, et eae curam lenissimam accipiunt. In multis societatibus quae praeteritum tempus vehementius dicunt, graviditas nuptias sequi debet, vel mater et infans illegitimus  expelli possunt.
Depictiones gravidarum arcana fertilitatis signa exhibere possunt. Venus Willendorfensis, parva statua quae auctas proprietates sexuales feminas (plerumque ventrem mammasque ingentes atque montem pubis prominentem) exhibet, indicium ritus fertilitatis in Europa palaeolithica visum est.


=== Artes ===
Ob personam matris dei in Christianitate actam, artibus oculorum est diuturna graviditatum pictarum memoria. (Vide visitationem Mariae angeli Gabrielis.) Graviditas, praecipue mulierum non nuptarum viro, est elementum magni momenti in litteris. Inter documenta notabilia sunt Tess of the d'Urbervilles Thomae Hardy et Faustus Ioannis Wolfgang Goethe.


== Nexus interni ==
Graviditas surrogata
Mater
Hypomenorrhoea
Obstetricia
Oestrogenum
Placenta


== Notae ==


== Nexus externi ==

Graviditas apud Open Directory Project
Merck Manual Home Health Handbook, de morbis et impedimentis quae graviditatem impedire possunt, apud situm merckmanuals.com
"Pregnancy care planner," de praeconceptione, graviditate, labore, et ortu, apud situm nhs.uk