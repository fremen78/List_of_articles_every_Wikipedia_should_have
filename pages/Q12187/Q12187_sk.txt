Antibiotiká (grec. anti- = proti, bios = život, skratka ATB) sú lieky ničiace alebo spomaľujúce rast mikroorganizmov. Vďaka svojmu antimikrobiálnemu účinku sú používané na liečbu infekčných chorôb - najčastejšie bakteriálnych. Väčšinou patria do skupiny nízkomolekulových biogénnych látok.


== História ==
Nemecký vedec E. de Freudenreich izoloval v roku 1888 bakteriálny sekrét a zaznamenal jeho antibakteriálnu vlastnosť. Míľnikom v antibiotickej liečbe bol rok 1928, keď Alexander Fleming izoloval penicilín z huby Penicillium notatum. V polovici 30. rokov boli objavené sulfónamidy.


== Účinok antibiotík ==
Antibiotiká majú niekoľko mechanizmov ako pôsobia na mikroorganizmy. Podľa toho, či mikroorganizmy zastavia rast alebo sú usmrtené, delíme antibiotické látky na bakteriostatické a baktericídne.
Typy účinku:

zastavenie syntézy bunkovej steny,
zmena v bunkovej membráne,
zásah do intermediárneho metabolizmu baktérií,
zásah do metabolizmu nukleových kyselín,
zmena proteosyntézy na ribozomálnej úrovni.


== Rozdelenie antibiotík ==
Podľa chemickej štruktúry sa delia :

aminoglykozidy:
amikacín, dibekacín, gentamicín, kanamycín, neomycín, netilmicín, paromomycín, sisomycín, streptomycín, tobramycín
beta-laktámy:
karbapenémy:
ertapeném, imipeném, meropeném
cefalosporíny a cefamycíny
cefalexín, cefazolín, cefuroxim, cefadroxil, ceftazidím
penicilíny
širokospektrálne penicilíny:
ampicilín, amoxicilín, azlocilín, piperacilín, mezlocilín, tikarcilín
úzkospektrálne penicilíny (citlivé alebo rezistentné proti pôsobeniu betalaktamáz):
dikloxacilín, kloxacilín, meticilín, penicilín G, penicilín V, penamecilín, piperacilín, oxacilín
monobaktámy
glykopeptidy:
vancomycín, teikoplanín, ramoplanín, dekaplanín
oxazolidinóny:
linezolid,
polyketidy:
makrolidy:
erytromycín, azitromycín, klaritromycín, roxitromycín, josamycín, spiramycín
ketolidy:
telitromycín
tetracyklíny
doxycyklín, oxytetracyklín, chlortetracyklín
polypeptidy:
polymyxín B, kolistín, bacitracín, viomycín, kapreomycín, cykloserín
chinolóny:
základné chinolóny:
kyselina nalidixová, kyselina oxolínová, kyselina pipemidová, kyselina piromidová
fluorochinolóny:
ciprofloxacín, ofloxacín, norfloxacín, levofloxacín, trovafloxacín, lomefloxacín, fleroxacín, temafloxacín
streptogramíny
chinupristín a dalfopristín
sulfónamidy:
sulfametoxazol, sulfafurazol, sulfadiazín
iné dôležité antibiotiká:
chloramfenikol, klindamycín, trimetoprim


== Iné projekty ==

 Commons ponúka multimediálne súbory na tému Antibiotikum
 Wikislovník ponúka heslo  Antibiotikum