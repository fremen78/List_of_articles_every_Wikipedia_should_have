Paulopolis (Lusitanice São Paulo) est maxima et opulentissima Brasiliae urbs et caput civitatis foederalis eiusdem nominis. In hac civitate sunt plus 10 miliones habitantium. Maxima extra Asiam urbs est. Altitudo media est circa 760 metra. 
Paulopolis die 25 Ianuarii anno 1554 condita est, quando quidam pater Nobrega primam missam Catholicam Romanam celebravit regione Paulista. Initio saeculi vicensimi, urbs crevit adventu industriarum et populorum ex aliis civitatibus, praesertim ex Italia, migrantium.
Hodie Paulopolis numquam dormire dicitur, ne noctu quidem, sed semper vivit ex magno autocinetorum et hominum commeatu. Habet etiam multos motus artium, ut musicae et theatri. Nox Paulopolitana innumeros possidet locos, ubi viri mulieresque gaudent; etiam multa scelera committuntur. Urbs saepe periculosa dicitur.
Urbs divisa est in quinque partes: septentrionalis, centralis, meridionalis, occidentalis, et orientalis, quam incolunt qui lingua ipsorum manos appellantur. Pars centralis antiquissima est, et ibi etiamnum stat Collegium conditum saeculo XVI, quod est primum aedificium urbis.
Urbs ferriviam subterraneam possidet ex novem lineis compositam, quae plus quattuor miliones hominum quottidie transportare potest.


== Loci et viae notabiles ==

Observatorius Vallis
Via Paulistana


== Commeatus ==
Ferrivia Subterranea Paulipolitana


== Incolae noti ==
Toquinus (1946) musicus et clarus citharista
Olavus de Carvalio (1947) diurnarius, relator et philosophus Brasiliensis
Fortuna (1958) cantrix sephardim


== Communium coniunctiones ==
 Claudiopolis, Romania (2000)


== Societates pedilusoriae ==
Corinthians
São Paulo


== Notae ==


== Bibliographia ==
Douglas Nascimento, "The urbanist’s guide to São Paulo: ‘I’m not optimistic about the future’" in The Guardian (11 Iunii 2014)
Claire Rigby, "São Paulo's water crisis: in the Favela do Moinho, 2,500 residents rely on one impossibly thin blue pipe" in The Guardian (15 Aprilis 2015)


== Nexus externi ==