Mount Everest (nepali Sagarmatha, tibetsce Čomolangma,  ཇོ་མོ་གླང་མ Jo-mo-glang-ma) je hora w Himalajach a z 8848 metrami zdobom najwyši wjeršk w Aziji a na zemi. Wón słuša k 14 wosomtysačnikam a k „Seven Summits“, najwyšim horam kóždeho kontinenta. Hora je wot lěta 1856 pomjenowana po jendźelskim krajměrjeru George Everest.
Everest nadeńdźe so při hranicy mjez Nepalom a Tibetom (Chinskej) w regionje Khumbu. Na nepalskim boku słuša Mount Everest k narodnemu parkej „Sagarmatha“, kotryž steji na UNESCO-lisćinje swětoweho herbstwa.
Dnja 29. meje 1953 docpěštaj Nowoseelandźan Edmund Hillary a sherpa Tenzing Norgay jako prěnjej čłowjekaj wjeršk Everesta. Reinhold Messner a Peter Habeler běštaj w lěće 1978 prěnjej, kiž tam dóńdźeštaj bjez pomocy přidatneho kislika.

		
			
			
		
		
			
			
		
		
			
			
		


== Wotkaz ==