Polen (hurup Arab Gundul: فولن; basa Pol: Polska) atawa resminya Kiblik Polen (hurup Arab Gundul: کبليک فولن; basa Pol: Rzeczepospolita Polska) entu atu negara nyang letaknya di Èropa Sintrem. Di bekulonnya ada Dètslan (sepanjang lingiran kali Oder ama Nèse), di bekidulnya – Kiblik Cèk èn Slowaki, diblètannya – Ukrain èn Ruslan Puti, èn di blèlirnya – Laot Baltik, Litowen, èn Ruslan cempètan bagèan Kaliningrad. Keseruruhan wilayahnya entu luasnya sekitaran 312.679 km2 (atawa sepantes ama 120.728 mi2), nyang luasnya entu paling gedé nomor 77 di dunia dengen pendudukya 38,5 juta. Orang-orang mah kebanyakan pada ngejedog di kota-kota gedé baé, kaya' Warso (Warszawa)–dia punya hopstad, Wud (Łódź), Krako (Kraków), Genèsen (Gniezno), Stètèn (Szczecin), Dansih (Gdańsk), Brèslo (Wrocław), èn Posen (Poznań). Adapun orang Polen bisa digero' sebagé orang Pol (hurup Arab Gundul: اورڠ فول).
Bendèra Polen juga' leliatanah rada medu ama Indonésia punya bendèra, cuman kebolak aja, nyang putinya di atas, mèranya di bawa. Cuman gè', mèranya juga' rada laèn sebenernya mah.


== Ruju'a.n ==