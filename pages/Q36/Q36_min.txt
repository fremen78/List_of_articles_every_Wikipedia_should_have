Polandia atau sacaro rasmi Republik Polandia adolah sabuah nagara di Eropa Tangah. Jo laweh 312.722 km2 (120.743 sq mi), Polandia marupokan nagara tagadang ka-9 di Eropa. Sacaro topografi, lanskap Polandia dicirian dek baragam bantang alam, badan aia, jo ekosistem. Wilayah tangah jo utara nan babatehan jo Lautan Baltik talatak di Dataran Eropa Tangah nan data, namun bagian selatannyo babukik jo bagunuang-gunuang. Bantuak nagara ko lingkaran indak baraturan, nan babatehan jo Lautan Baltik di utara, jo Rusia sarato Lituania di timur laut, jo Belarus sarato Ukraina di timur, jo Slowakia sarato Ceko di selatan, dan Jerman di barat.
Pamarentahan Polandia babantuak republik demokrasi perwakilan parlemen kesatuan, dimano Presiden sabagai kapalo nagara jo Pardana Mantari sabagai kapalo pamarentahan. Kuaso legislatif dipacik dek Parlemen duo kamar nan tadiri dari Sejm (majlis randah) nan baanggota 460 urang jo Senate (majlis tinggi) nan baanggota 100 urang. Kuaso yudikatif hanyo punyo peran nan ketek, salain Mahkamah Konstitusi, nan dapek mambataan UU nan malanggar kabebasan nan dijamin konstitusi. Yudikatif independen dari legislatif jo eksekutif.
Polandia punyo panduduak sakitar 38,2 juta jiwa pado tahun 2021, manjadiannyo nagara tapadek ka-9 di Eropa jo ka-5 diantaro nagara anggota Uni Eropa. Tingkek kasuburan total dipakiroan mancapai 1,33 anak per padusi pado tahun 2021, tamasuak nan tarandah di dunia. Salain tu, panduduak Polandia mangalami panuoan sacaro signifikan, dan nagara ko punyo umua rato-rato 42,2 tahun.


== Rujuakan ==