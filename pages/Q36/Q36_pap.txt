Polonia, ofisialmente e Repúblika di Polonia (na polako: Rzeczpospolita Polska), ta un pais situá den Oropa Sentral ku ta grens na Alemania na parti west; Czechia i Slovakia na parti sur; Ukrania, Belarus i Lituania na parti ost; e Laman Baltiko anto Kaliningrad Oblast, un enklavo ruso na parti nort. E área total di Polonia ta 312,679 km2, hasiendo e e pais di 70 mas grandi na mundu i e di 9 mas grandi na Oropa. Polonia tin mas ku 38 mion hende, ku ta hasie e pais di 34 mas poblá na mundu i e di 6 pais mas poblá den e Union Oropeo, e ta e miembro post-komunista mas poblá.
E kapital di Polonia ta Varsovia.