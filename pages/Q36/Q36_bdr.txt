Poland (Poland: Polska) atau pan engko' oron resmi ni Republik Poland (Poland: Rzeczpospolita Polska) iyo no dikau laat ta' Eropah Entengah ngodop pu' enselang Baltik ta' utara. Laat nironon Poland tu sedembila' ko' negara Jerman ta' Barat, enggo no pinau Republik Csezch engko' Slovakia ta' selatan, Ukraine engko' Belarus ta' timur ko' Selang Baltik, Kaliningrad ko' Lithuania ta' dembila' utara. Bagal laat nironon Poland iyo no 312,696 kilometer persegi, ngejadi iyo negara ke-69 tebagal ta' dunia ko' kesiam tebagal ta' Eropah. Enko' iko jomo ni kiro-kiro 38.5 juta jomo, Poland tu pan laat ke-34 paling sesok ta' dunia ko' kewau' tesesok ta' Eropah.


== Pengoronan ==
Bo'-bo' oron Poland tu boi nindo' lua' ta' jomo bengso Slav Barat iyono Polans (Polanie) enggo no temban ta' sedi suang Warta tebeta' begian besejarah Poland Raya tebeta' abad ke-8. Oron tekokon ni andang nindo' lua' teturan jomo Slav barat iyo no pole engko' meksud ni padang antap luas.


== Hubungan Malaysia-Poland ==
Tebeta' 20 Mac 2002, Perdana Menteri Malaysia Mahathir Mohammad boi ngogo ta' Poland. Otu iyo no lewatan entedo Perdana Menteri Malaysia pu' Poland boi jo un hubungan diplomatik ti ko' gai boi 10 taun. Duta Malaysia pu' Poland tebeta' ae Ng Bak Hai. 


== Tungan metelak ==

[1]
[2]