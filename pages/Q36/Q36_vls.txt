Pooln (Pools: Polska), officieel de Republiek Pooln (Pools: Rzeczpospolita Polska), is e land in Middn-Europa. 't Legt in 't westn an Duutsland, in 't zuudn an Tsjechië en Slovakije, in 't ôostn an Litouwn, Wit-Rusland en Oekraïne. In 't nôordn legt et an de Ôostzêe.
'n Oofdstad van Pooln is Warschau.

Andre grôte steedn in Pooln zyn Krakau (Kraków), Łódź en Katowice.
Pooln zat ounder 't juk van Rusland (ex-USSR) toet an 1989. 't Land is sedert 1999 by de NAVO en sedert 1 meie 2004 is 't lid van de Europeesche Unie. 't Is in nuze streekn bekend gerocht achter d'n twiddn weireldoorloge ton da vele dorptjes deur Poolsche troepn bevryd woarn.
De levensstandoard is in Pooln de latste joarn styf vooruut an 't goan: overol in Pooln wordt er gebouwd en zyn der wegenwerkn. De Poolse regerienge zendt in Ingeland zelfs spotjes uut ip den tv vo Poolse werkmann were noa Pooln te roepn.
De oudere generoatie kan nog Russisch klappn, de jounge klappn ollemoale Iengels en moetn nietn weten van de Russen.


== Cultuur ==


=== Weirelderfgoed ===
In Pooln stoan der 14 plekk'n ip de weirelderfgoedlyste van den UNESCO. 

Historisch center van Krakau (Kraków)
Keunienklyke Wieliczka- en Bochnia-zoutmyn'n
Auschwitz-Birkenau: Duuts naziconcentroatie- en verniêtigiengskamp (1940-1945)
Bus van Białowieża (gedeêltelyk in Wit-Rusland)
Historisch center van Warschau
Oude stad Zamość
Middeleêuwsche stad Toruń
Kasteêl van de Duutsche ridderorde in Malbork
Kalwaria Zebrzydowska,  maniëristisch architecteure- en parklandschapscomplex en bedevoartsplekke
Vredeskerk'n in Jawor en Świdnica
Hout'n kerk'n van zuudelyk Małopolska
Muskauer Park / Park Muzakowski (gedeêltelyk in Duutsland)
Hala Stulecia (evenement'nhalle) in  Wrocław
Hout'n tserkva's van de Karpoat'n, Oôsters-katholieke en Oôsters-orthodoxe kerk'n (gedeêltelyk in Oekraïne)

		
			
			
		
		
			
			
		
		
			
			
		


== Bekende Pooln ==
Lech Walesa: vakboendsman en ex-president
Johannes Paulus II: paus van 1978 toet 2005
Frédéric Chopin: componist
Copernicus: astronoom