Վիքիպեդիայում կան հոդվածներ  Պողոսյան ազգանունով այլ մարդկանց մասին։

Նարեկ Պողոսյան (ապրիլի 7, 1988(1988-04-07)), հայ երգիչ։ Իր գործունեությունը ծավալում է ժողովրդական երգի բնագավառում։ «Ժողովրդական երգիչ» նախագծի առաջին եթերաշրջանի եզրափակչում զբաղեցրել է երկրորդ հորիզոնականը։


== Կենսագրություն ==
Նարեկ Պողոսյանը ծնվել է 1988 թվականի ապրիլի 7-ին նախկին ՀԽՍՀ Մարտունու շրջանի Լիճք գյուղում, ինժեներ-տնտեսագետի ընտանիքում։ 1994-2004 թվականներին սովորել է Լիճքի միջնակարգ դպրոցում։ Դպրոցական տարիքի նախասիրություններից մեկն ստեղծագործություններ գրելն է եղել։ 2002-2004 թվականներին ուսանել է Երևանի՝ Ջիվանու անվան աշուղական դպրոցում՝ ժողովրդական երգիչ Թովմաս Պողոսյանի ղեկավարությամբ։ 2004 թվականին ընդունվել է Երևանի պետական համալսարանի տնտեսագիտության ֆակուլտետ։ 2008 թվականին գերազանցության կարմիր դիպլոմով ավարտել է բակալավրիատը՝ ուսումը շարունակելով նույն ֆակուլտետի «Մաթեմատիկական մոդելավորում» ամբիոնի մագիստրատուրայում, որն ավարտել է 2010 թվականին՝ ստանալով մագիստրոսի գիտական աստիճան։


== Գործունեություն ==
2007 թվականի գարնանը «Շանթ» հեռուստաընկերությունը մեկնարկեց նոր նախագիծ՝ «Ժողովրդական երգիչ» անվանմամբ, որին մասնակցել է նաև Նարեկ Պողոսյանը։ Հաղթահարելով նախընտրական փուլերը (որոնց մասնակցում էին 14 երգիչ-երգչուհիներ)՝ հասավ եզրափակիչ փուլ։ Յուրաքանչյուր շաբաթ ստանալով բարձր գնահատականներ ու դրվատանքի խոսքեր ժյուրիի անդամների կողմից և հավաքելով բավարար քանակությամբ SMS հաղորդագրություններ հանդիսատեսի կողմից՝ հասավ եզրափակիչ փուլ և զբաղեցրեց 2-րդ հորիզոնականը։ 2008 թվականից մինչ օրս համերգային ծրագրերով շրջագայում է սփյուռքի տարբեր հայաշատ համայնքներում, մասնավորապես՝ ԱՄՆ-ում, Ռուսաստանում, Վրաստանում, Թուրքիայում, Բուլղարիայում, Իրանում։ «Ժողովրդական երգիչ» նախագծի ավարտից հետո մասնակցում է բազմաթիվ այլ ծրագրերի։
Բացի երգչի կարիերայից, Նարեկ Պողոսյանը նաև հաջողություններ է գրանցել մյուս մասնագիտության ոլորտում. 2010-2013 թվականներին աշխատել է «Օրանժ Արմենիա» ընկերության ֆինանսների բաժնում՝ որպես գնման մասնագետ։


== Ընտանիք ==
Հայրը 1997 թվականից մեկնում է ՌԴ՝ արտագնա աշխատանքի։ Մայրը մաթեմատիկայի ուսուցչուհի է Լիճքի միջնակարգ դպրոցում։
Ամուսնացել է 2012 թվականին։ Կինը՝ Լյուդմիլա Մարտիրոսյանը, արմատներով Ջավախքից է։ Նարեկը և Լյուդմիլան ունեն 1 դուստր (ծնվ.՝ 2014 թվականին)՝ Սոֆի Պողոսյանը, և 1 որդի (ծնվ.՝ 2017 թվականին)՝ Մոնթե Պողոսյանը։


== Երգեր ==
«Սերս վանքում Տաթևի»
«Հայ աղջիկ»
«Իմ անուշիկ յար»
«Մայրիկիս»
«Ով դու գուսան»
«Խնամխոսներ»
«Երեքնուկ»
«Երբ խանդում ես ինձ»
«Իմ սիրուհի»
«Սերդ անուշ»
«Մաճկալ ես»


== Տեսահոլովակներ ==
«Սիրո կանչ»
«Խոսե՛ք, Հայաստանի լեռներ»
«Հայաստան»


== Տես նաև ==
«Ժողովրդական երգիչ» նախագիծ


== Ծանոթագրություններ ==


== Արտաքին հղումներ ==
[1]
Հովիկ(չաշխատող հղում)
Առաջին մենահամերգ
«Սիրո կանչ տեսահոլովակի պրեմիերան»
[2]