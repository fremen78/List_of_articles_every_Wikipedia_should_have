Yma an golodhyonen vyghan ynter an sagh boos ha'n golodhyonen veur, hag yth yw an tyller le may hwarvo an brassa rann a dretha hag omsugnans. Yn tus denel moy ages pymp bloodh, hys an golodhen vyghan yw 7.5 meter. 
Yma teyr rann dhe'n golodhyonen vyghan: an duodenum, an jejunum ha'n ileum.

An duodenum: a dhegemmer bystel ha sugen dhyworth an pankreas, le may hwarvo an brassa rann a dretha y'n golodhyonen vyghan. Golivow a lett po oberi warbynn trenkedh an sagh boos, hag ensaymow a weres tretha'n boos.
An jejenum: omsugnys yw askorrasow trethans (sugras, trenkennow amino ha trenkennow berrik) dhe'n liv goos omma.
An ileum: a omsugen vitamyn B12, holanow bystel hag askorrasow trethans erel na veu omsugnys gans an jejunum.