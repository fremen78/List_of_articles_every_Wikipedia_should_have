A Edat de Piedra ye una etapa d'a prehistoria que abarca o periodo dende que os humans prencipian a utilizar piedras como ferramientas dica que empecipian a utilizar metales y . En a Edat de Piedra bi ha dos epocas importants, o paleolitico (significa piedra antiga) y o neolitico (significa piedra nueva). Recientment se'n fa una división mes precisa: paleolitico, mesolitico (formato a partir de piedra y entremeyo) y neolitico.
A Edat de Piedra prencipia con os primers hominidos d'o chenero homo dende que entretalloron a piedra (ta bels cientificos l'homo habilis), agora fa entre 1,9 y 1,6 millons d'anyos. A la Edat de Piedra le siguió a Edat de Bronce, que pendendo d'as zonas se desarrolla entre o 6000 y o 2500 aC.
O paleolitico ye a epoca d'os cazataires y d'a cullita de fruitas, troncas y canyas, d'os humans nomadas y d'a utilización d'ainas feitas con piedra y uesos. Os humans d'o paleolitico tamién prencipioron a dar explicacions machicas a bellas cosas que les escayeceban: temas como a vida y a muerte empecipiaban a ser explicadas por os bruixos d'as tribus a traviés de rituals.


== Divisions ==
Seguntes a zona, a duración y as anyadas que abarcan os peridos son diferents, tamién puet cambiar bel periodo u anyadir atras divisons locals. Por un regular ista ye a división mas aceptada:

Paleolitico, piedra antiga (d'o griego παλαιός, palaiós: ‘antigo’ y λίθος, lithos: ‘piedra’).
Paleolitico inferior.
Paleolitico medio.
Paleolitico superior.
Mesolitico, piedra entremeya (d'o griego  μεσος, mesos:meyo; y λίθος, lithos:piedra).
Neolitico, piedra nueva (d'o griego νεο- neo, 'nuevo' y λίθος, lithos:piedra).
Neolitico inicial (I fase).
Neolitico medio (II fase).
Neolitico final (III fase).


== Vinclos externos ==
 Se veigan as imáchens de Commons sobre Edat de Piedra.