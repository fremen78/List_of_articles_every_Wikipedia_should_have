La eda de petra ia es un periodo larga preistorial, entre cual petra ia es comun usada per fabrica utiles con un borda, un punto, o un surfas de percute. La periodo ia dura sirca 3.4 milion anios, e ia fini entre 8700 aec e 2000 aec con la comensa de utiles metal. La eda de petras es la prima periodo en la sistem de tre edas en arceolojial, cual divide tecnolojia preistorial entre tre periodos:

La eda de petra
La eda de bronze
La eda de fero
Fabricadas en la eda de petra inclui utiles usada par umanas moderne e par sua antesedentes en la jenera homo, e posible par la jeneral australopiteco e parantropo. Utiles de oso ia es usada en esta periodo ance ma es rara conservada en la arcivo arceolojial. La eda de petra es divideda entre tre periodos, marcada par la tipos de utiles usada.
La paleolitica (de elinica παλαιός "vea" e λίθος "petra) es la plu temprana parte de la eda de petra. Lo conteni la parte la plu grande de la tempo de umanas (sirca 99% de la istoria de tecnolojia umana, incluinte tota spesies en la jenera homo), estendente de 2.5 milion anios a ante, con la usa prima de utiles de petra, a la fini de la plestosene, sirca 10,000 aec.
La mesolitica ("media-petra") ia comensa a la fini de la eda glasial final de sirca 10,000 anios a ante a 6,000 anios a ante, en cual la mares ia leva e umanas ia nesesa ajusta a un ambiente cambiante e la nesesa de trova fontes nova de comedas. La developa de microlitos, utiles plu refinada.
La neolitica ("nova-petra") ia es (aprosima) marcada par la adota de cultiva. La move de la colie de comedas a produi de comedas, ia es un de la inovas la plu grande en istoria umana. Lo ia es acompaniada par la developa de vasia, utiles de petra briliada, e la construi de vilas plu grande e complicada como Göbekli Tepe e Çatal Hüyük, en un grupo de developas nomida la Revolui Neolitica. La cultures neolitica prima ia comensa sirca 7,000 aec en la cresente fertil e alora estende a otra partes de la mundo. Plu, la cultiva de mais en Mesoamerica e de ris en asia este ia aveni autonom.