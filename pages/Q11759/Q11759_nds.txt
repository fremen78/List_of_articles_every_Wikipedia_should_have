De Steentiet is de öllste Periode vun de Historie un heurt to de Oole Tiet. Vun wegen dat dat dor meisttiets keen opschreeven Texten vun gifft un de Lüüd dat Schrieven noch nich utklambüstert harrn, warrt de Tiet ok to de Vörhistorie tellt.
De Steentiet deelt wi in 

de Olle Steentiet (2,4 Mio v. Chr. - 10.000 v. Chr.)
de middlere Steentiet (10.000 v. Chr. - 5.000 v. Chr.)
de Ne’e Steentiet, ok Jungsteentiet (5.000 v. Chr. - 3.000 v. Chr.)
de Koppertiet (3.000 v. Chr. - 1.800 v. Chr.) - tominns welk vun de Historikers.
In de Steentiet weer Steen un Holt un Ledder sünners wichtig för Warktüüch to bosseln. Se is de längste Tiet in de Historie vun’n Minschen un de meesten Oorden vun Minschen hebbt in de Steentiet leevt. 
De Steentiet fung an, as de eerste Homo rudolfensis un Homo habilis ut Steen de ersten Warktüüch maakt hebbt, de för en sünnern Sinn dacht weern. Dat weer vör 2,4 Millionen Jahren.
De meesten Kulturtechniken, de wi hüüt noch kennt, hebbt de Menschen in de Steentiet rutklambüstert:

Schippbu, Seefahrt, Fischfang,
Kledaasch, Telt, Huus
Füer un Kaaken
Bueree un dat Holln vun Veehtüüch
Architektuur un Mathematik
Dodenkult un Religion
Musik un anner Kunst