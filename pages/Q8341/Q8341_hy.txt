Աուդի (գերմաներեն՝ Audi), գերմանական ավտոարտադրող ընկերություն։ Պատկանում է Ֆոլկսվագեն ընկերությանը, իսկ Լամբորջինին պատկանում է Աուդիին։ Պաշտոնական անվանումն է Աուդի ԱԳ։ Աուդին Auto Union Deutsche Industrie բառերի հապավումն է, որը թարգմանվում է «գերմանական ավտոինդուստրիայի միություն»։ Այդ անունն ունի նաև լատիներեն ծագում՝ audire նշանակում է լսել, իսկ ընկերության հիմնադիր Ավգուստ Հոխի ազգանունը՝ «հոխ» գերմաներեն նշանակում է լսիր։ Աուդին ունի 53.347 աշխատող (2007), գլխավոր գրասենյակը գտնվում է Ինգոլշտադում։


== Պատմություն ==

Աուդին ներկայիս տեսքով Auto Union կոնցեռնի ժառանգորդն է, որը ձևավորվել է DKW, Horch, Audi և Wanderer մեքենաշինական ընկերությունների միավորման արդյունքում։ Ապագայում վերամիավորվել է և մնացել միայն Աուդի ապրանքանիշը։ Wanderer մակնիշի առաջին մեքենան արտադրվել է 1913 թվականին։ Առաջին սեփական ձեռնարկությունը՝ Horch & Co., Ավգուստ Խորխը ստեղծել է 1899 թվականին, որից հետո պարտքերի պատճառով նրանից խլել են կազմակերպությունը և դրա հիման վրա ստեղծել Audi Automobil-Werke կազմակերպությունը։ Այն թարգմանվում է որպես «Աուդիի ավտոմոբիլային գործարան»։ 1910 թվականին Audi Automobil-Werke-ը թողարկել է առաջին ավտոմեքենան։ Գերմաներենից թարգմանաբար Խորխ (գերմ.՝ Horch) նշանակում է «լսիր»։ Երբ ընտրում էին նոր մակնիշի անվանումը, Ավգուստի գործարար օգնականներից մեկի որդին առաջարկել է հիմնադրողի ազգանունը թարգմանել լատիներեն՝ Աուդի՝ audire բայի հրամայական խոնարհման 2-րդ դեմքի եզակի թիվ (լսիր)։ 1921 թվականին կազմակերպությունը ունեցել է յուրահատուկ առաջխաղացում։ Նույն թվականին թողարկվել է առաջին գերմանական ձախ ղեկով ավտոմեքենան։ Մինչ այդ կազմակերպությունը զբաղվում էր միայն շարժիչների և կախոցների արտադրությամբ, իսկ հիմա նա սկսել էր ուշադրություն դարձնել կառավարման հարմարությանը։ Մոտոարտադրղ DKW կազմակերպությունը 1928 թվականին գնել է կազմակերպությունը և 1931 թվականին թողարկել առջևի քաշակով  DKW F1 մեքենան։ Դրան նպաստել է 1929 թվականին սկսված համաշխարհային տնտեսական ճգնաժամը։ Մեծ հզորությամբ շարժիչներով մեքենաների պահանջարկը պակասել էր գումարի բացակայության պատճառով։ Եվ այդ ժամանակ Աուդի կազմակերպությունը հանձնարարել է մշակել կոմպակտ ավտոմեքենա առջևի քաշակով։
Այդ չորս կազմակերպությունների միավորմանը նպաստել է Սաքսոնական քաղաքային բանկը՝ այդ կազմակերպությունների պարտատերը։ Նա վախենում էր ավտոմոբիլային արդյունաբերության մեջ իր ներդրումների համար։ 1932 թվականի հունիսի 29-ին Աուդի, Horch, Wanderer և DKW միավորվեել են Auto Union AG-ի ներքո։ Նրանց տարբերանշանը դարձել են բոլորին հայտնի 4 օղակները։ Այդպիսի միավորումից հետո կազմակերպությունը դարձել է Գերմանիայում ավտոմեքենաների արտադրությամբ երկրորդը։ Աուդի, DKW, Horch և Wanderer մակնիշները ընդհանրապես չէին մրցակցում միմյանց հետ։ Մակնիշներից յուրաքանչյուրին տրամադրվել էր առանձին շուկայական հատված՝ Աուդին զբաղվում էր սպորտային մեքենաներով, DKW-ն՝ մոտոցիկլետներով, Horch-ը՝ մեծ մեքենաներով, իսկ Wanderer-ը՝ միջին սիգմենտի լյուքս դասով։ Կազմակերպությունը մասնակցում էր նաև ավտոմոբիլային մրցավազքերին։ Մի քանի տարվա ընթացքում Auto Union-ի «Արծաթե նետ» մոդելները հաղթել են բազմաթիվ մրցարշավներում և աշխարհի առաջնություններում։ Նրանք գրանցել են բազմաթիվ ռեկորդներ։ 1940 թվականին բոլոր քաղացիական մեքենաների արտադրությունը ժամանակավորապես դադարեցվել է, գործարանները միավորվել են Horch 901 շտաբային մեքենայի արտադրության համար։


=== Երկրորդ համաշխարհային պատերազմ ===

Երկրորդ համաշխարհային պատերազմի ավարտից հետո Auto Union սաքսոնական բոլոր գործարանները ավերվել էին հակառակորդի ավիացիայի հարվածների պատճառով, իսկ բազմաթիվ աշխատակիցներ և կոնցեռնի ղեկավարությունը լքել էին օկուպացիայի խորհրդային գոտին։ Բոլոր փրկված սարքավորումները ապամոնտաժվել էին և արտահանվել։ Կազմակերպության ղեկավարությունը մինչ Երկրորդ համաշխարհային պատերազմի ավարտը հասցրել էր տեղափոխվել Բավարիա։ 1945 թվականի վերջին Ինգոլշտադ քաղաքում գոյություն ուներ Auto Union պահեստամասերի պահեստ։ Բայց մինչև արտադրանքի լիարժեք թողարկումը դեռ շատ ժամանակ կար։ 1949 թվականի սեպտեմբերի 3-ից վերսկսվել է մոտոցիկլետների և ծանր բեռնատարների արտադրությունը։ Կազմակերպությունը նորից գրանցվել էր և ավտոմեքենաներ էր թողարկում Auto Union GmbH անվան ներքո։ 1950 թվականի արտադրվել է կոնցեռնի առաջին հետպատերազմյան ուղևորատար մեքենան՝ DKW F89 P Master Class-ը։

1958 թվականի ապրիլին Daimler-Benz AG կազմակերպությունը գնել է Auto Union-ի ակցիաների 88%-ը, իսկ մեկ տարի հետո՝ ամբողջ կազմակերպությունը։ Ինգոլշտադտի ընկերությունը դարձել է նրա մասնաճյուղը։ Volkswagen Käfer հանրաճանաչումը բացասաբար է ազդել փոքրածավալ Auto Union-ի վրա, և այդ իսկ պատճառով ընկերությունը միացել է Volkswagen կազմակերպությանը 1964 թվականին։ 1965 թվականին որոշում է ընդունվել Աուդի ապրանքանիշի ներքո անկախությունը կորցրած կոնցեռնի բոլոր նոր մոդելների թողարկման մասին։ Կազմակերպությունների միավորումից հետո սկզբնական շրջանում Volkswagen-ը չէր ցանկանում, որ Աուդին զբաղվի իր սեփական ավտոմեքենաների մշակմամբ։ Նրանք պատրաստվում Էին Աուդիի վրա թողնել Volkswagen Beetle մոդելի թողարկումը։ Սակայն Լյուդվիգ Կրաուսը՝ այն ժամանակ կոնստրուկտորական բաժնի ղեկավարը, բոլորից գաղտնի որոշել էր մշակել նոր մոդել։ Հետագայում այդ մասին Վոլֆսբուրգում իմացել էին բոլորը, սակայն ոչ ոք չէր փորձել նույնիսկ խանգարել։ Արդյունքում շուկայում հայտնվել էր միջին դասի Աուդի 100 ավտոմեքենան, որն առաջին անգամ շահագործվել է 1968 թվականին։
1969 թվականին Volkswagenwerk AG բաժնետիրական ընկերությունը միավորել է Auto Union GmbH և NSU Motorenwerke AG Նեկարզուլմի ընկերությունը։ Կազմակերպությունը ստացել է Audi NSU Auto Union AG անվանումը, որի գլխավոր գրասենյակը գտնվում էր Նեկարզուլմում։ Կոնստրուկտորական բաժնի ղեկավար Էր դարձել Ֆերդինանդ Պիեխը։
Տարիներ անց այդ ժամանակաշրջանը անվանել են «Պիեխի դարաշրջան»։ Հենց նրա ղեկավարության ժամանակ է ընկերությունը հասել ուշագրավ բարձունքների։ Այդ տարիներին ստեղծվել են հինգ մխոցով շարժիչները (1976 թվական), տուրբո ճնշման տեխնոլոգիան (1979 թվական) և քուաթրո լիաքարշակը (1980 թվական)։ Audi quattro-ն դարձել է այն ավտոմեքենան, որից ընդունված է սկսել մարդատար լիաքարշակի նորագույն պատմությունը։ 1981-1987 թվականներին այդ մոդելը 23 հաղթանակ է տարել WRC առաջնության փուլերում։ 1985 թվականից ընկերությունը շարունակաբար բարելավել է տեխնիկական մշակումները։ Դրանց թվում են լիովին ցինկապատ կողովը, կատարյալ աերոդինամիկ դիզայնը, տուրբո բենզինային շարժիչների լայն օգտագործումը, անմիջական ներարկման տեխնոլոգիայով վառելիքի տնտեսող դիզելային շարժիչները, ալյումինե կողովը, հիբրիդային շարժիչը, անմիջական ներարկման տեխնոլոգիայով բենզինային շարժիչները, հզոր ութ և տասներկու մխոցային շարժիչները։
1993 թվականին ստեղծվել է Audi Group-ը, որի կազմում ժամանակի ընթացքում ընդգրկվել են հունգարական և բրազիլական ստորաբաժանումներ, միացել են բրիտանական Cosworth Technology-ը, իտալական Automobili Lamborghini-ն և իսպանական SEAT-ը։ Ընկերությունը դինամիկ կերպով զարգանում է գործող ավտո-ուղղությունների մեծ մասում։ Դրանք են՝ բիզնես-հատված (Ա6), ներկայացուցչական (Ա8), սպորտային և մրցարշավային ավտոմեքենաներ (Աուդի ՏՏ, Ա4-ի սպորտային տարբերակը, սուպերքառ Ռ8), ինչպես նաև ամենագնացներ Q7, Q5 և Q3։


== Մարքեթինգ ==
2009 թվականին Աուդի ընկերությունը դարձել է Մոսկվայում ընթացող լեռնադահուկային սպորտի FIS չեմպիոնների գավաթի տիտղոսային հովանավորը։
2011 թվականին Աուդի ընկերությունը դարձել է Սանկտ Պետերբուրգի Զենիթ ֆուտբոլային ակումբի հովանավորը և մինչ օրս հանդիսանում է Բավարիա (Մյունխեն) ֆուտբոլային ակումբի հովանավորը։


== Մրցակցություն ==

Ավտոմոբիլային շուկայում Աուդիի գլխավոր մրցակիցներն են Mercedes-Benz-ը և BMW-ն՝ այսպես կոչված «Գերմանական եռյակը»։ Տեսակետ կա, որ գովազդային պատերազմը սկսվել է 2006 թվականին, երբ BMW-ն իր պաստառներով շնորհավորեց Աուդիին 2006 թվականին Հարավային Աֆրիկայի «Տարվա մեքենա» անվանակարգում հաղթելու կապակցությամբ։ Բայց ամեն ինչ սկսվել է 80-ական թվականներին, երբ Աուդի ընկերությունը թողարկել է գովազդային հոլովակ, որտեղ Աուդի 200-ը պտտեցնում է Mercedes-Benz E-Klasse (W124) և BMW 5-Series (E28): Ընդամենը 1 տարի անց BMW-ն թողարկել է պատասխան հոլովակը՝ ցուցադրելով իր նոր BMW 5-րդ շարքի նոր մոդելը (E34): Գովազդային հոլովակում BMW-ն ունի երեք ավտոմեքենա, բոլոր մեքենաները ծածկված են երեք կտավներով։ Առաջին ավտոմեքենան BMW-ի 5-րդ շարքի ավտոմեքենան էր, իսկ մյուս երկուսը կտրուկ անհետանում են, և կտավները, որոնցով ծածկված էին մեքենաները, ընկնում են գետնին, որը ակնարկ էր Աուդի և Mercedes-Benz կազմակերպություններին։ Mercedes-Benz ընկերությունը որոշել է անտեսել Աուդիի և BMW-ի գովազդները՝ մինչ օրս ոչինչ չպատասխանելով նրանց։ Աուդիի և BMW-ի միջև գովազդային պատերազմը շարունակվում է մինչ օրս։ Ոչ այնքան վաղուց գովազդային պատերազմի մեջ մտավ Lexus-ը։


== Ավտովազքի մրցումներ ==


== Ավտոսպորտ ==


=== Audi Sport ===
Audi Sport - Աուդի ընկերության ռալլիի թիմը։ Թիմը երկու չեմպիոնական տիտղոս է նվաճել 1983 և 1984 թվականներին։

1991 Formula Junior - 1-ին հորիզոնական
1992 Formula Junior - 1-ին հորիզոնական, Գերմանական Formula 3 - 1-ին հորիզոնական
1995 Formula Junior - 3-րդ հորիզոնական
1996 Formula Junior - 1-ին հորիզոնական, Գերմանական Super Touring Cars Privateers - 1-ին հորիզոնական, STW - 4-րդ հորիզոնական
1997 Գերմանական Super Touring Cars Privateers - 1-ին հորիզոնական, STW - 10-րդ հորիզոնական
1999 STW - 1-ին հորիզոնական
2000 DTM
2001 DTM - 4-րդ հորիզոնական
2002 DTM - 2-րդ հորիզոնական
2003 DTM - 3-րդ հորիզոնական, 24 ժամ Նյուրբուրգինգ - 2-րդ հորիզոնական
2004 DTM - 1-ին հորիզոնական
2005 DTM - 2-րդ հորիզոնական
2006 DTM - 3-րդ հորիզոնական
2007 DTM - 1-ին հորիզոնական
2008 DTM - 1-ին հորիզոնական
Հաղթանակներ 24 ժամ Լե-Մանայում՝ 2000, 2001, 2002, 2004, 2005, 2006, 2007, 2008, 2010, 2011, 2012, 2013, 2014։
1991 Deutsche Tourenwagen Meisterschaft

Մայիսի 5 - Աուդի V8 Quattro
Հունիսի 30 - Աուդի V8 Quattro
Օգոստոսի 4 - Աուդի V8 Quattro
Սեպտեմբերի 15 - Աուդի V8 Quattro
Սեպտեմբերի 29 - Աուդի V8 Quattro
Հոկտեմբերի 20 - Աուդի V8 Quattro
Աուդի V8 Quattro - 174 միավոր
«Սակայն Դոնինգտոնի եզրափակիչ մրցարշավում տեղացած անձրևը Աուդին թույլ է տվել կանխել Mercedes-ների՝ հաղթանակի հասնելու բոլոր փորձերը»։
Տոկունության մրցարշավներ 1999

1999 - Audi R8R LMP
2000 - Audi Sport Team Joest
2001 - Audi Sport Team Joest
2002 - Audi Sport Team Joest
2003 - Ret Audi Sport UK
2004 - Audi Sport
2005 - Champion Racing
2006 - Audi Sport Team Joest
2007 - Audi Sport North America
2008 - Audi Sport North America


== Մոդելը և տեսակը ==


=== 1970 թ. Եվրոպական շուկայում ===

Ամերիկյան շուկայում 1980 թվականից ի վեր

Փոքր ավտոմեքենաներ

Audi 50 (Typ 86) (1975 — 1978 թթ.)
Audi A2 (Typ 8Z) (1999 — 2005 թթ.)
Audi 60 (F103) (1965 — 1972 թթ.)
Audi A1 (Typ 8X) (2010 թ. — )


=== Միջին դասի ավտոմեքենաներ ===
Աուդի 60 (F103) (1965-1972 թվականներ)
Աուդի 80 (B1/Typ 80) (1972-1976 թվականներ)
Աուդի 80 (B1/Typ 82) (1976-1978 թվականներ)
Աուդի 80 (B2/Typ 81/85) (1978-1984 թվականներ)
Աուդի 80 (B2/Typ 81/85) (1984-1986 թվականներ)
Աուդի 90 (B2/Typ 81/85) (1984-1986 թվականներ)
Աուդի 80 (B3/Typ 89/8A) (1986-1991 թվականներ)
Աուդի 90 (B3/Typ 89/8A) (1987-1991 թվականներ)
Աուդի 80/Աուդի 80 Avant (B4/Typ 8C) (1991-1995 թվականներ)
Աուդի A4/Աուդի A4 Avant (B5/Typ 8D) (1995-2000 թվականներ)
Աուդի A4/Աուդի A4 Avant (B6/Typ 8E) (2000-2004 թվականներ)
Աուդի A4/Աուդի A4 Avant (B7/Typ 8EC) (2004-2007 թվականներ)
Աուդի A4/Աուդի A4 Avant (B8/Typ 8K) (2007-2015 թվականներ)
Աուդի A4/Աուդի A4 Avant (B9/Typ 8W) (2015 թվական-մինչ օրս)


=== Բիզնես դասի ավտոմեքենաներ ===
Աուդի 100 (C1/F104) (1968-1976 թվականներ)
Աուդի 100/100 Avant (C2/Typ 43) (1976-1984 թվականներ)
Աուդի 200 (C2/Typ 43) (1979-1982 թվականներ)
Աուդի 100/100 Avant (C3/Typ 44) (1982-1991 թվականներ)
Աուդի 200/200 Avant (C3/Typ 44) (1983-1991 թվականներ)
Աուդի 100/100 Avant (C4/Typ 4A) (1991-1994 թվականներ)
Աուդի A6/A6 Avant (C4/Typ 4A) (1994-1997 թվականներ)
Աուդի A6/A6 Avant (C5/Typ 4B) (1997-2004 թվականներ)
Աուդի A6/A6 Avant (C6/Typ 4F) (2004-2011 թվականներ)
Աուդի A6/A6 Avant (C7/Typ 4G) (2011-2018 թվականներ)
Աուդի A6/A6 Avant (C8/Typ 4K) (2018 թվական-մինչ օրս)


=== Ներկայացուցչական դաս ===
Աուդի V8 (D1/Typ 4C) (1989-1994 թվականներ)
Աուդի A8 (D2/Typ 4D) (1994-2002 թվականներ)
Աուդի A8 (D3/Typ 4E) (2002-2010 թվականներ)
Աուդի A8 (D4/Typ 4H) (2010-2017 թվականներ)
Աուդի A8 (D5/Typ 4N) (2017 թվական-մինչ օրս)
Աուդի A7 (Typ 4G) (2010-2017 թվականներ)
Աուդի A7 (Typ 4K) (2017 թվական-մինչ օրս)


=== Կուպե ===
Աուդի 100 Coupé S (C1/F104) (1969-1975 թվականներ)
Աուդի Coupe GL/GT (B2/Typ 85) (1980-1984 թվականներ)
Աուդի Coupe GT/quattro (B2/Typ 85) (1984-1987 թվականներ)
Աուդի Quattro (B2/Typ 85) (1980-1991 թվականներ)
Աուդի Sport Quattro (B2/Typ 85) (1984 թվական)
Աուդի Coupe (B3/Typ 8B) (1988-1991 թվականներ)
Աուդի Coupe (B4/Typ 8B) (1991-1995 թվականներ)
Աուդի TT (Typ 8N) (1998-2006 թվականներ)
Աուդի TT (Typ 8J) (2006-2014 թվականներ)
Աուդի TT (Typ 8S) (2014 թվական-մինչ օրս)
Աուդի A5 (Typ 8T) (2007-2016 թվականներ)
Աուդի A5 (2016 թվական-մինչ օրս)


=== Կաբրիոլետներ ===
Աուդի Quattro Cabriolet (Typ 85) Նախատիպ
Աուդի Cabriolet (Typ 89/8G) (1991-2000 թվականներ)
Աուդի A4 Cabriolet (B6/Typ 8H) (2002-2006 թվականներ)
Աուդի A4 Cabriolet (B7/Typ 8H) (2006-2008 թվականներ)
Աուդի A5 Cabriolet (Typ 8F) (2007-2016 թվականներ)
Աուդի A5 Cabriolet (2016 թվական-մինչ օրս)
Աուդի TT Roadster (Typ 8N) (1998-2006 թվականներ)
Աուդի TT Roadster (Typ 8J) (2006-2014 թվականներ)
Աուդի TT Roadster (Typ 8S) (2014 թվական-մինչ օրս)
Աուդի A3 Cabriolet (Typ 8P) (2007-2013 թվականներ)
Աուդի A3 Cabriolet (Typ 8V) (2013 թվական-մինչ օրս)


=== Ամենագնացներ ===
Աուդի Allroad (Typ 4B) (2000-2005 թվականներ)
Աուդի Allroad (Typ 4F) (2006-2011 թվականներ)
Աուդի Allroad (Typ 4G) (2011 թվական-մինչ օրս)
Աուդի Q2 (2016 թվական-մինչ օրս)
Աուդի Q3 (Typ 8U) (2011-2018 թվականներ)
Աուդի Q3 (2018 թվական-մինչ օրս)
Աուդի Q5 (Typ 8R) (2008-2017 թվականներ)
Աուդի Q5 (2017 թվական-մինչ օրս)
Աուդի Q7 (Typ 4L) (2005-2015 թվականներ)
Աուդի Q7 (Typ 4M) (2015 թվական-մինչ օրս)
Աուդի Q8 (2018 թվական-մինչ օրս)


=== «S», «RS» և «R8» մոդելներ ===
Աուդի S1 (2014 թվական-մինչ օրս)
Աուդի S3 (1998-2003 թվականներ)
Աուդի S3 (2006-2012 թվականներ)
Աուդի S3 (2012 թվական-մինչ օրս)
Աուդի S2 (1991-1995 թվականներ)
Աուդի S4/ S4 Avant (1997-2001 թվականներ)
Աուդի S4/ S4 Avant (2003-2004 թվականներ)
Աուդի S4/ S4 Avant (2004-2008 թվականներ)
Աուդի S4/ S4 Avant (2009-2016 թվականներ)
Աուդի S4/ S4 Avant (2016 թվական-մինչ օրս)
Աուդի S5 (2007-2016 թվականներ)
Աուդի S5 (2016 թվական-մինչ օրս)
Աուդի 100 S4/100 S4 Avant (1992-1994 թվականներ)
Աուդի S6/ S6 Avant (1994-1997 թվականներ)
Աուդի S6/ S6 Avant (1998-2004 թվականներ)
Աուդի S6/ S6 Avant (2006-2011 թվականներ)
Աուդի S6/ S6 Avant (2012 թվական-մինչ օրս)
Աուդի S7 (2012 թվական-մինչ օրս)
Աուդի S8 (D2) (1996-2002 թվականներ)
Աուդի S8 (D3) (2005-2011 թվականներ)
Աուդի S8 (D4) (2012 թվական-մինչ օրս)
Աուդի SQ5 (2013 թվական-մինչ օրս)
Աուդի SQ7 (2016 թվական-մինչ օրս)
Աուդի TTS (2008-2014 թվականներ)
Աուդի TT RS 2008-2014 թվականներ)
Աուդի TTS (2015 թվական-մինչ օրս)
Աուդի TT RS (2016 թվական-մինչ օրս)
Աուդի RS3 (2011-2012 թվականներ)
Աուդի RS3 (2015 թվական-մինչ օրս)
Աուդի RS2 Avant (1994-1996 թվականներ)
Աուդի RS4 Avant (2000-2001 թվականներ)
Աուդի RS4/RS4 Avant/RS4 Cabrio (2005-2008 թվականներ)
Աուդի RS4 Avant (2012 թվական-մինչ օրս)
Աուդի RS5 (2010-2016 թվականներ)
Աուդի RS5 (2016-մինչ օրս)
Աուդի RS6/ RS6 Avant (2002-2004 թվականներ)
Աուդի RS6/ RS6 Avant (2008-2010 թվականներ)
Աուդի RS6/ RS6 Avant (2010 թվական-մինչ օրս)
Աուդի RS7 (2013 թվական-մինչ օրս)
Աուդի RS Q3 (2013 թվական-մինչ օրս)
Աուդի R8 (Typ 42) (2007-2015 թվականներ)
Աուդի R8 (Typ 4S) (2015 թվական-մինչ օրս)


== Առաջիկա թողարկումներ ==
Աուդի RS1 (2012-2013 թվականներ)
Աուդի A2 (2012-2013 թվականներ)
Աուդի Q1 (2016 թվական)


== Կոնցեպտ-մեքենաներ ==
2017՝ Աուդի Elaine, Աուդի Aicon
2016՝ Աուդի Q8, Աուդի Crosslane
2015՝ Աուդի Q6
2014՝ Աուդի Prologue, Աուդի TT Sportback
2013՝ Աուդի TT Ultra Quattro
2010՝ Աուդի E-Tron Spyder, Աուդի quattro
2009՝ Աուդի e-tron, Աուդի Sportback
2008՝ Աուդի TT clubsport quattro
2007՝ Աուդի metroproject quattro, Աուդի TT clubsport quattro, Աուդի Cross Cabriolet quattro, Աուդի Cross Coupe quattro
2006՝ Աուդի Roadjet
2005՝ Աուդի Shooting Brake
2004՝ Աուդի RSQ
2003՝ Աուդի Pikes Peake quattro, Աուդի Nuvolari quattro, Աուդի Le Mans quattro
2001՝ Աուդի Avantissimo
2000՝ Աուդի Steppenwolf, Աուդի Rosemeyer
1991՝ Աուդի quattro Spyder, Աուդի Avus quattro
1989՝ Աուդի Duo
1981՝ Աուդի Studie Auto 2000, Աուդի Quartz
1973՝ Աուդի Karmann Asso di Picche


== Ծանոթագրություններ ==


== Արտաքին հղումներ ==
Պաշտոնական կայք
Աուդին Հայաստանում
Աուդին առանց ղեկի ու ոտնակների ավտոմեքենա է ներկայացրել