Jaz a myuuzik jaahra we arijiniet ina hAfrikan Amoerkan komiuniti ina Nyuu Aaliinz ina di Yunaitid Stiet juurin di liet 19t ah hoerli 20t senchri. It imoerj ina di faam a indipendant chradishanal ah papila myuuzikal stail, aal a dem lingk bai di kaman ban a hAfrikan Amoerkan ah Yuropiyan Amoerkan myuuzikal pierentij wid pofaamans orientieshan. Jaz span a piiriad a uoba wan onjrid ier, inkompas waid-waid rienj a myuuzik, so meki difikolt fi difain. Jaz mek ebi yuus a improvizieshan, paliridim, singkopieshan ah di suing nuot, azwel aspek a Yuropiyan aamani, Amoerkan papila myuuzik, di braas ban chradishan, ah hAfrikan myuuzikal eliment laka bluu nuot ah hAfrikan Amoerkan stail laka ragtaim. Alduo di foundieshan a jaz ruut diip ina di blak expiirians a di Yunaitid Stiet, difrah-difrah kolcha kanchribiut fi deh uona expiirians ah stail tu di aat faam azwel. Intilekchal rong di wol ielop jaz az "wan a Moerka arijinal aat faam".


== Refrans ==