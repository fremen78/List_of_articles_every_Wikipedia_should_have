Jazz (ütjspreegen: d͡ʒɛːs) as en musiikstiil, di sowat am 1900 uun a Süüdstooten faan a USA apkaam, an tuiarst bluas faan suart Amerikoonern spelet wurd. Hat jaft oober föl auergungsfurmen tu ööder stiilen, so üs folkmusiik of popmusiik.
Uun a jazz woort miast mä musiikinstrumenten spelet, diar wi uk uun Euroopa kään: bloosinstrumenten, klawiar, gitaar, kontrabas, trumel. A jazz as man ei so stif, koon gans letjem of uk gratem wees, woort leewen gauer of uk staler, an läät uk steeds för frei spelin faan a enkelt instrumenten. A instrumenten spele leewen uk mä- an jinenööder (call and response).


== Jazzstiilen an enkelt musiikern ==
Uun't 20. juarhunert jääw't flook waier, mä det idee jazz amtugungen:

New Orleans Jazz (sant 1905), Louis Armstrong
Dixieland Jazz (sant 1910)
Chicago Jazz (sant 1919), Bix Beiderbecke
Swing (sant 1926), Django Reinhardt
Bebop (sant 1940), Charlie Parker
Latin Jazz (sant 1947), Dizzy Gillespie
Cool Jazz (sant 1948), Miles Davis, John Coltrane
Hard Bop (sant 1955)
Soul Jazz
Free Jazz (aanj faan a 1950er), Pharoah Sanders
Jazz Fusion (aanj faan a 1960er), Weather Report
An uk leeder kaam diar weder nei ideen tu: Acid Jazz, Nu Jazz, Smooth Jazz an öödern muar.


== Luke uk diar ==