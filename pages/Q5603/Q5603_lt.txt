Endis Varholas (angl. Andy Warhol, tikr. Andrew Warhola, 1928 m. rugpjūčio 6 d. – 1987 m. vasario 22 d.) – amerikiečių dailininkas, filmų kūrėjas, leidėjas ir pop art meno judėjimo asmenybė.


== Biografija ==
Endis Varholas gimė 1928 m. Pitsburge, Pensilvanijoje, slovakų emigrantų šeimoje. 1945–1949 m. studijavo apipavidalinimo dizainą Carnegie technologijos institute Pitsburge. Po studijų baigimo 1949 m. jis persikėlė į Niujorką, kur pradėjo sėkmingą karjerą kurdamas iliustracijas ir skelbimus žurnalui.
1960 m. pradėjo kurti šilkografijos kūrinius, juose vaizduodamas populiarius amerikietiškus masinio naudojimo produktus, tokius kaip Coca-Cola ar sriubos skardinėse. 1963 m. Niujorke jis įkūrė savo studiją, kuri užsidarė 1967 m. Čia Endis Varholas kūrė savo šilkografinius darbus. Ši studija greitai tapo žymių žmonių susibūrimo vieta (Mick Jagger, Lou Reed, David Bowie ir Truman Capote). 1965 m. Endis Varholas tapo Lou Reed grupės The Velvet Underground vadybininku. Keletas Lou Reed dainų yra susijusios su žmonėmis, kurie lankydavosi Endžio Varholo studijoje. 1970 ir 1980 m. Endis Varholas kūrė žymių žmonių portretus (Marilyn Monroe ir Elvis Presley). Ikoninės figūros ir žymūs žmonės yra pagrindinė Endžio Varholo darbų tema.
Endis Varholas mirė 1987 m. vasario 22 d. Niujorke, tulžies operacijos metu. Jis palaidotas Šv. Jono Krikštytojo katalikiškose kapinėse Pitsburge. Praėjus keleriems metams po žymiojo menininko mirties, gimtajame Pitsburge atidarytas Andy Warhol muziejus – didžiausias JAV muziejus, skirtas vienam menininkui.


== Filmai ==
Nepaisant to, kad Endis Varholas buvo įtakingas dailininkas, jis dar buvo patyręs filmų kūrėjas. Tarp 1963 ir 1968 m. jis sukūrė daugiau nei 60 filmų. Žymiausi iš jų yra Sleep (1963), kuriame vaizduojamas John Giorno, manoma, turėjęs santykių su Endžiu Varholu ir Blow Job (1963), kuriame parodomas tikrasis David Perlman veidas.


== Pasikėsinimas ==
1968 m. liepos 3 d. Valerie Solanas, nuolatinė Andy Warhol studijos klientė, įėjo į jo studiją ir paleido 3 šūvius į Endį Varholą, beveik nužudydama jį. Nors pirmosios dvi kulkos jo nepalietė, trečioji perėjo per Endžio Varholo kairįjį plautį, blužnį, skrandį, inkstus, stemplę ir dešinįjį plautį. Tada Valerie Solanas nukreipė ginklą į Endžio Varholo kompanioną Mario Amaya, peršaudama jo šlaunį. Nežiūrint to, kad Endis Varholas liko gyvas, po šių sužeidimų jis niekada pilnai neatsigavo. Vėliau Valerie Solanas aiškino, kad Endis Varholas „per daug kontroliavo jos gyvenimą“.
1996 m. Valerie Solanas istorija buvo perteikta filme I Shot Andy Warhol (Aš nušoviau Endį Varholą).


== Šaltiniai ==


== Nuorodos ==
Andy Warhol's Marilyn Pictures Archyvuota kopija 2012-06-04 iš archive.today
Endži Varholo muziejus Pensilvanijoje, Pitsburge
Portretas su datomis Archyvuota kopija 2006-07-08 iš Wayback Machine projekto.
Menininkas, atradęs popAmeriką Archyvuota kopija 2012-11-20 iš Wayback Machine projekto.