Andy Warhol (føddur Andrej Warhola 6. august 1928 í Pittsburgh, deyður 22. februar 1987 í New York) var ein amerikanskur listamaður. Hann gjørdist førandi innan popplistafólk í 1960-árunum, og verður í dag roknaður sum ein av teimum mest týðandi listafólkunum frá 20. øld.  Warhol fekk íblástur frá reklamu og mótaheiminum, frá vanligum lutum úr amerikanskari mentan og seinni eisini frá myndum.
Warhol skapaði yvir túsund listaverk millum 1961, tá hann gavst at starvast sum grafiskur designari og gjørdist listamaður burturav, til hann doyði í 1987.   Hesa tíðina gjørdist Warhol viðurkendur við sínum kenda studio í New York, The Factory. Hann var eisini filmsframleiðari, og saman við «Warhols Superstars», sum var ein flokkur av ungum modellum og sjónleikarinnum, gjørdi hann meira enn 60 filmar.


== Keldur ==