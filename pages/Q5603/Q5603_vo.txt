Hiel Andrew Warhola, sevädikum as Andy Warhol (1928 gustul 6 - 1987 febul 22) äbinom lekanan Lamerikänik, kel älabom rouli zänodik pö muf sevädik as Pop art (= Lekan pöpedik). Pos karier benosekik as magodan tedik, el Warhol äfamikom da vol lölik sekü vob okik as pänan, as rejidan biomagodemas avant-garde (= sperimäntik), prodan musigasirkotas, lautan ä notidan, kel äkomom sogü grups vemo distöfiks, bevü kels löfans sütalifa, täläktans stümik, famikans se Hollywood e patritans liegik. Pösod ai pädöbatöl dü lifüp okik (vobots omik suvo pätatakons fa krütans as „suid“ u „dobälik“), el Warhol e vobotem omik ebinons yegäd dajonädas, bukas e dokümabiomagodemas mödikas sis deadam okik ün 1987. Palecedom valemo as balan lekananas veütikün tumyela 20id.