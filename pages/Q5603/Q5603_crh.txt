Endi Vorhol (inglizce Andy Warhol, doğğan zamanında olğan adı — Endrü Varhola (inglizce Andrew Warhola); 1928 avgust 6, Pittsburg, Pensilvaniya, ABD — 1987 fevral 22, Nyu York, ABD) — umumdünyada belli amerikalı ressam,  ukrain (lemko) aslı, pop-artnıñ temel qoyucılarından biri ve zemaneviy sanatnıñ tarihında umumen aytuvlı ve meşur bir kişidir. Ressam, resimci, dizayncı, eykeltıraş, yazıcı, prodüser, kino rejissörı, naşir, toplamcı olaraq büyük icadiy miras qaldırıp, yaşayış devrinde efsane olğan.

Vorholnıñ anası, mışıqlarnıñ resimini yaparaq, bediiy inkişafına tesir etti. Bazıda olar beraber ya mışıqlarnı, ya da bir-biriniñ portretini yapa ediler. Bu resimlerde Endiniñ bediiy istidadı açıqlandı, mışıqlar ise yaratıcılığında (kitaplarında ve bir çoqa resiminde) öz ifadesini taptı. Kitapları arasında anası ile müellifliginde eki kitabı bar. Bu kitaplar, elbet de, mışıqlarğa bağışlandı («25 Cats Name Sam and One Blue Pussy» (1954 s.) ve «Holy Cats» (1957 s.)).
Endi Vorhol 22 fevral 1987 s. yürekadale telefinden vefat etti.

1960 ss. Kembelz şirketiniñ qutuları ve Koka-Kola şişeleri kibi amerika mahsulları Vorhol resimleriniñ mevzusı oldı.


=== Cınsiylik ===
Vorhol, öz gomoseksualligini açıq bildirgen ilk amerika ressamı oldı. Ressam, yaratıcılığında gomoseksuallik mevzusına sıq-sıq muracaat ete edi. Ressamnıñ cınsiy oriyentatsiyasınıñ tesiri bügünge qadar ayatını tedqiq etken alimler arasında munaqaşa doğura.


== Menbaları ==