Andrew Warhola (6 d'agostu de 1928, Pittsburgh – 22 de febreru de 1987, Nueva York), más conocíu como Andy Warhol, foi un pintor d'Estaos Xuníos d'América y una figura central del movimientu conocíu como pop art. 
Depués d'una exitosa carrera como ilustrador comercial, Warhol fízose famosu en tol mundu polos sos trabayos como pintor, cineasta, productor musical, escritor y escultor. Foi una importante figura pública conocida por pertenecer a círculos sociales mui diversos qu'incluyíen dende persones bohemies que vivíen na cai hasta inteleutuales rescamplaos, celebridaes de Hollywood, xente adinerao y aristócrates.
El trabayu de Warhol, magar les múltiples crítiques negatives, depués de la so muerte foi oxetu de numberoses esposiciones, llibros y películes. En xeneral, Warhol ta reconocíu como unu de los artistes más famosos del sieglu XX, colo qu'algamó muncho más que lo qu'esperaba: «15 minutos de fama mundial».


== Referencies ==


== Enllaces esternos ==
Muséu Andy Warhol (n'inglés)
Warhol Stars (n'inglés)
Warhol. Análisis críticu (en castellán)
The Andy Warhol Museum of Modern Art - Medzilaborce, Slovakia, Europe - city of origin (n'inglés)
Andy Warhol: cinema, videu i tv Archiváu 2014-11-03 en Wayback Machine Fundació Antoni Tàpies (en catalán)