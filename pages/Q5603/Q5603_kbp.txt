Andy Warhol hɩɖɛ kɩsɛsɛyɛ kɔyɔ Andrew Warhola. Ɛkɛ Amerika ɛjaɖɛ taa tʋ. Ɖajaa ɛnɛ, ɛ-hɩɖɛ sɛ pɩdɩɩfɛyɩ. Palʋla-ɩ kɩyɛɛna fenaɣ kɩyakʋ loɖo (6) n̄ɩŋgʋ wiye, pɩnaɣ 1928 n̄ɩŋga taa.
Palʋla-ɩ Pittsburgh egeetiye taa. Egeetiye ɖɩnɛ,ɖɩwɛ Pennsylvanie tɛtʋ taa Etaazuunii ɛjaɖɛ taa. Ɖajaa Andy Warhol kɛ ɛyʋ lɔnsɩnɖʋ nɔɔyʋ siŋŋ. Ɛsɩba lɛlaɣ fenaɣ kɩyakʋ nɛɛlɛ nɛ naalɛ (22) n̄ɩŋgʋ wiye,, pɩnaɣ 1987 n̄ɩŋga taa.
Ɛsɩba Niyuu Yɔrɩkɩ tɛtʋ taa Etaazuunii ɛjaɖɛ taa peeɖe. Ɖajaa Andy Warhol kɛ mbʋ payaɣna Fransɩɩ kʊnʊŋ taa size "pop art" yɔ pa-taa wɩlɩyʋ sɔsɔ nɔɔyʋ ɖɔɖɔ.      
Ɖajaa Andy Warhol kɛ ɖɔɖɔ tɔlɩm ndɩ ndɩ tayʋ. Ɛkɛ ɖɔɖɔ minziiki maɖʋ nɛ hendu luldu. Ɛkɛ ɖɔɖɔ filim waa lɩzɩyʋ sɔsɔ nɔɔyʋ.
Ɖajaa Andy Warhol kɛ pɩɣa naanza n̄ɩŋga ɛ-caa lʋlʋʋ taa.
Payaɣ ɛ-caa size Ondrej Varhola. Palʋla ɛ-caa pɩnaɣ 1889 n̄ɩŋga taa nɛ ɛsɩ pɩŋaɣ 1942 n̄ɩŋga taa. Payaɣ e-ɖoo size Julia, palʋla ɛlɛ pɩnaɣ 1892 n̄ɩŋga taa, nɛ ɛsɩ pɩnaɣ 1972 n̄ɩŋga taa.