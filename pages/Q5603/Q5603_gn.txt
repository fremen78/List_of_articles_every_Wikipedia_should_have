Andrew Warhola (Pittsburgh, 6 jasypoapy 1928-Nueva York, 22 jasykõi 1987), ojekuaavéva Andy Warhol ramo, ha'e akue peteĩ tembiapoporã apohára ha ñoha'ãngahára Amérika Retãvorekuéra Joaju pegua omboypy ha omotenonde va'ekue pe pop art. Omba'apo herakuã porãite reheve moha'angahára ramo, Warhol ikuaapyre oparupi omba'apóvo adquirió ñembosa'y, ta'angamýi ha ñe'ẽporãhaipyre apópe, herakuãporã ningo oguahẽ ichupe katupyry ñemomarandúpe ndive, upéicha omba'apo avei omoirũvo umi tembiapoporã apohára ha umi iñarandúva, térã umi imba'ehetáva ha umi ñoha'ãngahára. 
Warhol oipuru mba'e opaichagua omoheñói hag̃ua hembiapokue, ha'éva ñemoha'anga ojejapóva jehai rupive, ñembosa'y, ta'ãngakarãi, fóto, ñeñopĩ, ta'angamýi ha pupoty. Pe musaróga Andy Warhol, ojejuhúva Pittsburgh-pe, oguereko hembiapokue ojehechauka hag̃ua opa ára. 
Warhol ñe'ẽnga herakuãitéva ha'e: «Tenonderãme opavave herakuãta 15 aravo'i jave». Ko ñe'ẽnga omomarandu mba'éichapa ta'angambyry, Internet ha umi ñemoirũha (ha'éva Facebook térã Instagram techapyrãme) ipu'akaitéta avano'õme ha tapichakuéra apytépe.
Omano guive 1987-pe, hetaite ojehechauka ha oñehesa'ỹijo hembiapokue oparupi, ojehechakuaa ichupe peteĩ umi tembiapoporã apohára ituichavéva sa'ary XX pegua.


== Mandu'apy ==