Victor Hugo (26 de februario 1802 - 22 de maio 1885) esseva un poeta, dramaturgo, romancero, artista, essayista, e activista pro derectos human de Francia, qui habeva rolos importante in le movimento romantic de su nation.
Ille prime ganiava fama pro su poesia, su romances, e su dramas.  In Francia, ille esseva cognoscite pro su obras politic e social.  Extra de Francia, su romances Les Misérables e Notre-Dame de Paris es su obras le plus famose.
Quando ille esseva juvene, ille esseva un royalista conservative; gradualmente, ille deveniva plus liberal e republican.
Ille esseva interrate in le Panthéon in Paris in un funere de stato per le Tertie Republica Francese.  Su funeral esseva assistite per quasi duo milliones de personas.  Hodie, ille es considerate un del autores plus importante in le lingua francese, e su obras ancora es interpretate e legite hodie.