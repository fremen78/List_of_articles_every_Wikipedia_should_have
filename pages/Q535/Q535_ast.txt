Victor-Marie Hugo (26 de febreru de 1802, Besançon – 22 de mayu de 1885, París) foi un poeta, dramaturgu y novelista, consideráu por munchos el más importante de los escritores románticos en francés.
La so obra ye mui variada: noveles, poesía, obres de teatru en versu y en prosa, discursos políticos n'Asamblea Nacional, y una abundante correspondencia. El conxuntu de lo que se conservó de los sos escritos (delles cartes personales foron destruyíes voluntariamente polos sos executores testamentarios Paul Meurice y Auguste Vacquerie) foi publicao na editorial de Jean-Jacques Pauvert y cuenta con cuasi cuarenta millones de carauteres. Foi un escritor prolíficu que s'autoimponía escribir, llevantándose a les 3 de la nueche en branu pa escribir y a les 5 n'iviernu, fasta'l mediudía, delles vegaes hasta de pie.
Elementu clave de la historia de la lliteratura del so país y de la del S.XIX, ye autor d'una obra enormemente variada. Foi a la vez poeta llíricu con obres como Odes et Ballades (1826), Les Feuilles d'automne (1832) o Les Contemplations (1856), poeta comprometíu escontra Napoleón III en Les Châtiments (1853) y poeta épicu en La Légende des siècles (1859 y 1877).
En materia de noveles escribió más de 18.000 páxines.


== Referencies ==


== Enllaces esternos ==
Obres de Victor Hugo disponibles nel Proyeutu Gutemberg
Obras de Victor Hugo: testu, concordancies y llista de frecuencia
Victor Hugo en Lecturalia
(francés) Obres de Victor Hugo n'Audiocité.