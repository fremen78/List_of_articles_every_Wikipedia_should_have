Si Victor-Marie Hugo (Pranses: [viktɔʁ maʁi yɡo] ( dangogon); 26 Pebrero 1802 – 22 Mayo 1885) sarong pararawit na Pranses, nobelista, dramatista sakop kan Movimiento Romantiko. Sa saiyang karerang literaryo, na nag'ayaw nin sobrang 60ng taon, siya nagsurat nanggad nin paayaw-ayaw sa mahiwas na lantad nin iba-ibang genre: lirika, satire, epiko, mga rawitdawit na pilosopiko, epigramo, nobela, historya, mga panurat na pagtuyaw, platikang pulitikal, mga pag'taram sa bilaran, diary, pagsurat pribado asin publiko, asin man mga drama sa berso asin prosa.

Si Hugo pigtitingag komo saro sa pinakamatagom asin pinakabantog na parasurat na Pranses. Sa luwas kan Pransya, an mga obra niyang midbid na gayo iyo an mga nobelang Les Misérables, 1862, asin The Hunchback of Notre-Dame (French: Notre-Dame de Paris), 1831. Sa Pranses, si Hugo bantogan na bisto kan saiyang mga kadamotan nin mga rawitdawit arog kang Les Contemplations (The Contemplations) asin La Légende des siècles (The Legend of the Ages). Si Hugo nakaprenterang gayo sa Romantiko literaryong hiron na an tinandaan kaini iyo an saiyang dula na Cromwell asin dramang Hernani. Dakul kan  saiyang obra nakaganyat sa lantad nin musika, buhay pa man siya asin kan gadan na, kabali na diyan an  musical na Les Misérables asin Notre-Dame de Paris. Siya nagmukna nin sobra sa 4,000 na pintura sa lawig-buhay niya. Pigkampanya man niya an paghale kan capital punishment.


== Toltolan ==