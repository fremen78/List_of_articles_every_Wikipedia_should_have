Messinger Hugó (1878. – ?[1943 után]) magyar építész és építőmester.


== Élete ==

Életéről kevés adat ismert. A királyi József Műegyetemen folytatott tanulmányokat, ahol 1908-ban oklevelet is szerzett. Ezt követően Budapesten kezdett el dolgozni. Vidor Emil korábbi műépítész 1912-es távozása után ő lett a Palatinus Rt. műépítésze, és ebben az időben nyert iparengedélyt is. Nagy valószínűség szerint az ő munkája volt a társaság utolsó bérháza az első világháború előtt (a többit Vidor tervezte) a mai Széchenyi rakpart 19. számú telken. A második világháború után teljesen átalakított homlokzatú épület napjainkban Képviselői irodaház vagy „Fehér Ház” néven ismert.


== Ismert épületei ==
1911: Messinger József háza, Budapest, Hentes u. 9602. hrsz.
1912: épület, Soroksári út 9606. hrsz.
1913–1914: bérház (ma: Képviselői irodaház), Budapest, Széchenyi rakpart 19.
1913: lakóház, Budapest, Lendvay u. 6.
1922: Müller Testvérek gyárépülete, Budapest, Lehel u. 27.
1922: Fantus Adolf gyárépülete és lakóház, Lehel-u. 2930. hrsz.
1922: emeletráépítés a Budapest, Tigris u. 1347. hrsz. épületre
1925: épületráépítés a Budapest, Zugligeti út 1846. hrsz. épületre
1926: toldalék a Budapest, Tigris u. 7487. hrsz. épületre
1926–1927: bérpalota, Nagyenyed utca 5. (Delmár Bélával közös munka)
1927: toldalék a Budapest, Remete út 10846. hrsz. épületre


=== Tervben maradt épületeket ===
1910: a Budapest, 1237. hrsz. telek beépítése Palatinus-ház számára, Pozsonyi út. Végül azonban Vidor Emil kapta a megbízást, és nem egy, hanem 5 tömb (összesen 16 bérház) épült fel a 4961 négyszögöl nagyságú telkeken.


== Jegyzetek ==


== Források ==
Gottdank Tibor: Vidor Emil, a műépítész, Balassi Kiadó Kft., Budapest, 2022, ISBN 9789634561248