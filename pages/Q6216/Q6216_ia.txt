Liberalismo es un philosophia politic e moral que se basa in le valores de libertate, democratia e equalitate ante le lege. Liberalismo es un serie variate de opiniones e pote esser associate con ambe le politica del sinistra e le politica del dextra. Generalmente le adherentes, le liberales, appoia capitalismo con mercatos libere, commercio libere, democratia con suffragio universal, internationalismo, equalitate de sexos e de racias, laicismo e derectos human (inclusive libertate de expression, libertate del pressa e libertate de religion).
Liberalismo originava como un movimento distincte durante le Illuminismo. Liberalismo voleva reimplaciar le normas de monarchia absolute, privilegio hereditari, aristocratia, religiones de stato e conservatismo traditional con democratia representative e le reger del lege. Illes finiva etiam mercantalismo, monopolios regal e altere barrieras contra commercio. Le philosopho John Locke es sovente appellate le "Patre del Liberalismo" e considerate le fundator del tradition philosophic e le ideas de contracto social e derectos natural.
Liberalismo deveniva associate con le Revolution Gloriose in Anglaterra, le Revolution American e le Revolution Francese; su ideas era usate pro promover le superar de tyrannia regal. Durante le seculo 19, governamentos liberal era fundate trans Europa e America e alteros adoptava politicas liberal. Liberalismo confrontava opposition de conservatismo, que favouriva tradition; socialismo, communismo e anarchismo, que credeva que illo era insufficiente pro le classe inferior; e nationalismo, que opponeva internationalismo. Iste luctas continue hodie. Le seculos 19 e 20, illo influentiava movimentos de reforma in le Imperia Ottoman e le Medie Oriente (le Tanzimat e Al-Nahda), ubi ille confrontava opposition continuente de revivalismo islamic. Le seculo 20, liberalismo confrontava opposition ideologic major de marxismo-leninismo e fascismo. Partios liberal ha rolos trans le mundo, e liberalismo ha influentiate partitos moderne de conservatismo e le sinistra.
In Europa e America del Nord, liberalismo ha duo movimentos. liberalismo economic (o classic) focalisa in governamento limitate e non-interventionismo economic. Illo es parente a libertarianismo e le origine del parola neoliberalismo, un movimento economic que ha adherentes conservative. Liberalismo social retene le prinicipios del philosophia ma etiam promove le melioration le vitas del classe inferior, inclusive le relevamento ab discrimination e povressa e le promotion del stato assistential e del provision universal de sanitate. Liberalismo social habeva un rolo major in le creation del statos assistentials e le movimentos de derectos civil del seculo 20.


== Referentias ==