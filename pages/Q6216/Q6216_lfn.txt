Libralisme es un filosofia political e moral fundida sur libria e egalia. Libralistes suporta un varia de vistas, dependente de sua comprende de esta prinsipes, ma los suporta jeneral la diretos sivil, democratia, secularisme, egalia de sesos e razas, internasionalisme, e la librias de parla, primi, relijio, e mercatos.
Librisme ia deveni un promove distinguida en la Eda de Lumina, cuando lo ia deveni popular entre filosofistes e economistes de la mundo ueste. Libralisme ia promove la recambia de la normas de vantaje erital, relijion de stato, monarcia asoluta, la direto divin de res, e conservalisme tradisional, con democratia represental e la rena de lege. Libralistes ia para politica mercantiliste, monopolios real, e otra paradores de comersia, e en loca promove mercatos libre.
La filosofiste John Locke es comun atribuida con la funda de libralisme como un tradision distinguida, razonanate ce cada person ave un direto natural per vive, libria, e propria, ajuntante ce governas debe no viole esta diretos fundida sur la contrata sosial.
La xefes en la Revolui Gloriosa de 1688, la Revolui American de 1776, e la Revolui Franses de 1789 usada la filosofia libral per suporta la suverti militar de tirania real. Libralisme ia comensa estende se rapida spesial pos la Revolui Franses. En la sentenio 19, governas libral ia es instituida en nasiones tra Europa e America Sude, e lo deveni bon juntada con republicanisme en la SUA. En Britan Victorian, lo ia es usada per critica la instituida politica, apelante a siensa e razona per la benefica de la popla.
En la sentenios 19 e 20 temprana, libralisme en la Impero Osmanian e Asia ueste ia influe periodos de reforma como la Tanzimat e Al-Hahda, e ance la comensa de secularisme, constituisme, e nasionalisme. Esta cambia, con otra fatores, ia crea un sensa de crise en Islam, cual continua a oji e condui a revivalisme islamiste.
Ante 1920, la oposante ideolojial major de libralisme clasica ia es conservalisme. Ma alora, libralisme ia fasa defias ideolojial major de oposantes nova: faxisme e comunisme. Ma, en la sentenio 20, ideas libraliste ia sperde an plu - spesial en Europa ueste - en cuando democratias liberaliste ia trova se a la lado vinsente de ambos Geras Mundal.
En Europa e America Norde, la institui de libralisme sosial ia deveni un parte importante en la estende de la aida sosial. Oji, partitos libral continua sua potia e influe tra la mundo. Ma libralisme debe dirije se ancora a taxes enorme en Africa e Asia. En la mesma tempo, la mercatos libre ia estende a un capitalisme estrema, e la nesesa per restrinje los ia deveni plu importante. Libria individua es a veses nonconveninte con la bonstate de la popla, la nasion, e an la mundo.
La elementos fundal de sosia moderne ave radises libraliste, e la ondas temprana de libralisme ia populari la [[individualisme economial en cuando los estende la governa constitual e autoria parlamento. Libralistes ia institui un ordina cual favore libres individua, como libria de parla e de asosia, un juderia autonom e prosedes par juria, e la aboli de vantajes aristocratal. Ondas plu tarde de pensa libraliste ia es forte influeda par la nesesa per estende diretos sivil. Libralistes ia promove egalia de la sesos e razas en sua promove de diretos sivil e en la sentenio 20 ia ateni alga de esta goles. Ma an tal, multe plu eforta es ancora nesesada.