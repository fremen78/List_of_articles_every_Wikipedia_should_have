Liberalismo ha'e peteĩ ñeimo'ã oipyguaráva virurekokuaa ha jokuaikuaa. Avano'õme guarã, ko ñeimo'ã oheka toiko oparupi sãso  peteĩme guarã, toiko tekojoja ha tojoko Tetã mbaretekue. Virurekokuaápe guarã, oheka tapichakuéra toñemba'apo ijeheguíva ha toiko ñemu sãso.
Oheka avei Tetã ijeroviapy'ỹva; tekoiterape peteĩme guarã —ha'éva tekoiterape oĩ hag̃ua mba'e ijárava, ñemoirũ, jeroviapy ha ñe'ẽ sãso—; oheka ñemu sãso térã capitalismo; oporomborekojoja  teko me'ẽ renondépe, omboyke'ỹva avavépe ipiresa'y, ijeroviapy, ijypykue, hetã, imeña ha hemiandu polítika reheguáre; ha oipota mburuvichakuéra omba'apo teko me'ẽ he'iháicha.
Ko liberalismo ko'ágã jaikuaáva oñepyrũ Ára Mba'ekuaáva jave ha pya'eite oñemosarambi umi arandu Európa pegua apytépe ha upéi oguahẽ opavavépe. Umíva hemimo'ã ohóva liberalismo rupive ojehero liberal.


== Mandu'apy ==