Kavalo (Equus ferus) esas animalo domestika, mamifera, ek la familio "solipedi", proxim 2 m alta qua uzesas kom kavalkajo, kom tirobestio o kom charjobestio.
Homo domestikigis kavalo erste cirkume 4000 aK. Ca animalo esis komuna en multa parti di west ed central Asia e la areo cirkum la Mediteraneo ye 3000 aK.
Existas un unika subspeco di sovaja kavalo, di Prjevalski (di Przewalski), qua vivas en Aziana stepi di Mongolia. La domestika kavalo esas Equus ferus caballus. 


== Domestikigo ==
La kavalo probible domestikeskis en central Azia, cirkume 4000 aK. L'unesma arkeologial atesto por la domestikigo di kavalo cirkume 3500 aK, trovesis en Kazakstan ed Ukraina. Tre klarega atesto esis la deskovraji di funero di kavala osti kun charioti da la Sintashta-kulturo e la Petrovka-kulturo. Li esis la ancestri di la Pra-Indo-Iranani, qui pose adduktabis la kavalo aden la Iranana Planajo inter 1800 e 1600 K (probable li esis Indo-Aryani, quin la Iranani pose repulsis). L'Indo-Aryani adduktis pose sia kavali en India cirkume 1600 aK.