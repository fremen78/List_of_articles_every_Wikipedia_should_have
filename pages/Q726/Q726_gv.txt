Ta'n cabbyl ny yn eagh (veih'n Ã‡henn Yernish: Ech; Ladjyn as ennym oaylleeagh: Equus ferus caballus) ny heeintagh crubbagh. She fo-ghooie jeh shiaght dooieyn co-emshiragh y chynney Equidae t'ayn nish. Ta'n cabbyl er ny ve aafillit harrish ny 45 - 55 millioonyn dy vleeantyn ass cretoor beg yl-yngynagh dys y vaagh mooar un-yngynagh t'ayn jiu. Hoshee thieoilys ny cabbil mygeayrt ny bleeaney 4000 RC, as t'eh er credjal dy row thieoilys ny cabbil ry-akin er feie cooid vooar jeh'n Chruinney ec y vlein 3000 RC; ec 2000 RC va ymmyd ny cabbil hieoilagh sheeynt magh er feie ny h-Oaraishey. Faagail magh dy vel y chooid smoo jeh cabbil nyn gabbil hieoilagh, ta cabbil feie foast ry-akin as yn ennym Cabbyl Przewalski currit orroo. Ta ny cabbil shen nyn gabbil feie chiart yerrinagh, agh ta cabbil feie ry-gheddyn ayn 'syn 'eaynid chammah, agh cha nel ayndaue agh cabbil ta jeh sluight thieoilagh.