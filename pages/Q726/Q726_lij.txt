O cavàllo doméstego (conosciûo cómme Equus caballus), de vòtte conscideròu 'na sotospêce do Cavallo servægo (Equus ferus caballus) a l'é unn-a de dêxe spêce viventi de gròsci Mammifeï co-i séucai (ungulæ). I cavàlli se son evolûi primma in América, ma se son estinti into continente primma de êsighe re-introdûti da-i europêi.
I cavàlli son stæti pe tanto ténpo i ciù inportanti animæ domesteghi e son prezenti inta Mitologia e Religión. I cavàlli êan inportanti pe-i trasporti, pò-u lòu, comme alimento, pe-i vestî e comme arme. I primmi ezenpi de adomesticaçión di cavàlli se son probabilmente avûi 10.000 anni fa, ma e primme prêuve son datæ a 5.000 anni fa. L'alevaménto à creòu rasse pò-u traspòrto e pò-u lòu.
 Ancheu i cavàlli son pò-u ciù alevæ pe-e córse e pe demôa inte soçietæ oçidentæ, mentre inte âtre parti do móndo son senpre inportanti comme animæ da lòu.


== Tascionavigaçión ==

Equus

Superregno: Eukarya
Regno: Animalia (Metazoa)
Subregno: Eumetazoa
Superphylum: Bilateria: Deuterostomia
Phylum: Chordata
Subphylum: Vertebrata
Infraphylum: Gnathostomata
Classi: Mammalia
Sottoclasse: Theria
Infraclasse: Placentalia
Ordine: Perissodactyla
Famiggia: Equidae
Genere: Equus
Speçie: Cavallo domèstego - Equus caballus
Nomme: Equus caballusLinnaeus 1758


== Nòtte ==


== Bibliografîa ==
(EN) Don E. Wilson e DeeAnn M. Reeder, Mammal Species of the World: A Taxonomic and Geographic Reference, vol. 1, 3ª ed., Baltimora, JHU Press, 2005,  pp. 630-631, ISBN 0-8018-8221-4.


== Âtri progètti ==

 Wikimedia Commons a contêgne di files in sce Cavallo
 Wikispecies a contêgne informaçioìn in sce Cavallo