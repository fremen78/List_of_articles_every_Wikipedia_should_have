't Paerd (Equus ferus caballus) is 'n zoogdier uut de orde van onevenoevigen en de fermielje van paerdachtigen. 't Is de sind duzenden jaeren getemde variant van 't wilde paerd (E. ferus) wat-a vanouds op de steppen en aore vlaktes in Oôst-Europa en Centraol-Azië leefde. Toet vo kort wieren paeren om ulder kracht vo van aolles gebruuk: d'r wier op gereje, ze trokke de waegen en ze werkte bie d'n boer op 't land. D' opkomst van auto's en aore machines eit daer 'n ende an gemaekt. Vandaeg d'n dag oor d'r nog wè vee paerd gereje vo de sport, mae ze ore ok nog wè gebruukt bie de pliesie (dan klappe ze van pliesie te paerd). Vedders bin d'r 'n stik of wat tradities daerin paerden gebruukt ore; zo ei je in Zeêland 't straô-rieën en 't rienkrieën. 't Ras wat-an ze daevo gebruke 'eêt 't Zeêuws trekpaerd.


== Zie ok ==
Springen (paerdesport)