Botanika (e njohur ndryshe edhe si
shkenca e bimëve apo edhe si biologjia bimore) është degë shkencore që merret
me jetën e bimëve dhe është nëndegë e biologjisë. Botanisti, në anën tjetër, është
shkencëtari i cili është i specializuar në këtë lëmi studimi. Termi “botanikë” rrjedh prej greqishtes së vjetër
“botane” që është “barë” dhe që rrjedh prej një fjale tjetër
greke “boskein” që është “të
ushqyerit”. Në mënyrë tradicionale, botanika në vete përfshinë edhe  kërpudhat dhe algat, e që edhe është një prej
sferave të interesit të Kongresit Ndërkombëtar të Botanikës. Sot, botanistët
studiojnë diku mbi 400.000 lloje organizmash të gjallë, prej të cilave 260.000
janë lloje bimësh vaskulare ndërsa diku rreth 248.000 janë bimë janë me lule.