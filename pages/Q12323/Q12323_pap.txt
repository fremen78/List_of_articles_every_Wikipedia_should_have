Un dam ta e baricada o barera cu ta blokia o stop e fluho di awa, formando un curpa di awa manera un plas di awa. Generalmente, damnan ta sirbi pa retene awa, pero tambe e por ta destina pa domina e awa, cambia su curso o pa captura pisca. Algun ehempel di uzo di dam ta den caso di dempelmento di tereno, generacion di energia pa industria minero, construccion di caminda, irigacion di tereno agricultural, control di e nivel di awa den riu, suministracion di awa di bebe y pa uso recreativo. Pafo di Europa, 20% di e damnan ta ser uza pa generacion di energia, mientras denter di Europa esaki ta yega te 70%.
Damnan natural ta wordo traha pa algun sorto di bestia y damnan pa controla awa ta ser traha door di hende. Actualmente (2024) e dam di mas halto na mundo ta e dam Jinping-I na riu Yalong na China, cu un haltura di 305 meter, surpasando e Nurek Dam di 300 meter.