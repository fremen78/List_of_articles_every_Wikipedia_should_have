Bendungan ya iku wangunan kanggo ngalang alangi miliné banyu, klebu miliné rembesan banyu njero lemah. Banyu kang dialangi miliné iku, ngembeng dadi wadhuk kang sakliyane bisa nyuda banjir uga bisa nyadhiyani banyu kanggo irigasi, PDAM, budi daya banyu, uga kanggo listrik tenaga banyu. Tembung Bendungan kudu dibedakaké marang tembung Bendung.
Tembung dam bisa ditlusuri saka  Inggris Pertengahan, lan sadurungé, saka Walanda Pertengahan, kang katon ing jeneng saka kutha-kutha lawas. Tembung dam pisanan tumon ing taun 1165. Nanging, ana salah siji désa, Obdam, sing wis kasebut ing 1120. Tembungé kétoke ana gegayutan karo tembung yunani taphos, ateges "kuburan" utawa "bukit kuburan". Mula tembungé mesthine dimangerteni dadi "tanggul saka ndudhuk lemah". Jeneng luwih saka 40 panggonan (kanthi owah-owahan sithik sithik ) saka jaman Walanda Pertengahan (1150-1500 CE) kaya ta Amsterdam (didegaké minangka 'Amstelredam' ing  abad ka-12) lan Rotterdam, uga nuduhake kanggone tembung iku.


== Referensi ==