Kraljev indijski napad (ili KIN), poznat i kao Barczin sistem (po Gedeonu Barzci), jeste sistem šahovskog otvaranja za bijelog.
Ovo otvaranje nije serija specifičnih poteza nego sistem koji se može odigrati iz mnogih redoslijeda poteza. Iako se do KIN-a često dođe preko 1. e4 praćeno sa d3, Sd2, Sgf3, g3, Lg2 i 0-0, on može nastati i iz 1. g3, 1. Sf3 ili čak iz 1. d3.


== Karakteristike ==
KIN je ogledalna slika postavke crnog iz Kraljeve indijske odbrane (KIO). Ipak, zbog toga što bijeli ima dodatni tempo, priroda rezultirajuće igre često je drugačija od one tipične za KIO.
Po svojoj prirodi, KIN je zatvoreno, strateško otvaranje koje onome ko ga igra pruža uobičajene teme i taktiku te zadovoljavajuću središnjicu protiv raznih odbrana. Najčešći plan bijelog uključujuje guranje centralnog pješaka (e4–e5), što vodi do kontrole nad centrom, stvaranja prostora na kraljevom krilu i konkretnih napadačkih šansi na crnog kralja koji je izvršio malu rokadu. Mogućnosti crnog – npr, više prostora na daminom krilu – ne treba potcijeniti. Zapravo, ova asimetrija često vodi do burnih središnjica i lijepo ispletenih matnih mreža, koje uključuju i žrtve.


== Upotreba ==
KIN se često igra protiv poluotvorenih odbrana, u kojima crni asimetrično odgovara na e4, kao što su Francuska, Sicilijanska ili Caro-Kann odbrana. Međutim, i pored toga se može upotrijebiti protiv češće korištenih zatvorenih odbrana, obično posredstvom redoslijeda poteza koji počinje s 1. Sf3 i kasnijim fjanketom bjelopoljca. Iz ovog razloga nije neuobičajena transpozicija u Rétijevo, Katalonsko i Englesko otvaranje ili čak u Nimzowitsch-Larsenov napad (nakon b3 i Lb2).
KIN se smatra solidnim izborom otvaranja za bijelog, premda manje ambicioznim od mnogih drugih popularnih otvaranja. Iako rijetko korišten na najvećim nivoima (osim da bi se izbjegle neke omiljene varijante protivnika), izuzetno je popularan na klupskom nivou zato što ga je lakše naučiti nego neka druga otvaranja koja zahtijevaju pamćenje specifičnog redoslijeda poteza kako bi se izbjegle loše pozicije.


== Barczin sistem ==

Kraljev indijski napad (A07) jeste 1. Sf3 d5 2. g3 (vidi dijagram). Uobičajeni odgovori crnog jesu 2...Sf6, 2...c6, 2...Lg4, 2...c5 i 2...g6. Onda bijeli može igrati 3. Lg2.
Kraljev indijski napad (A08) jeste 1. Sf3 d5 2.g3 c5 3. Lg2.
1. Sf3 d5 2. g3 Lg4 3. Lg2 Sd7 jeste Keresova varijanta.


=== Transpozicija iz drugih varijanti ===
1. Sf3 Sf6 2. g3 d5 
1. Sf3 c5 2. g3 d5


=== Transpozicija u druge varijante ===
1. Sf3 d5 2. g3 Sf6 3. d4 (D02)


== Poznate partije ==
Sljedeće partije vjerovatno su najpoznatiji primjeri KIN-a:

Fischer–Myagmarsüren, Međuzonski turnir Sousse, 1967.
1.e4 e6 2.d3 d5 3.Sd2 Sf6 4.g3 c5 5.Lg2 Sc6 6.Sgf3 Le7 7.0-0 0-0 8.e5 Sd7 9.Te1 b5 10.Sf1 b4 11.h4 a5 12.Lf4 a4 13.a3 bxa3 14.bxa3 Sa5 15.Se3 La6 16.Lh3 d4 17.Sf1 Sb6 18.Sg5 Sd5 19.Ld2 Lxg5 20.Lxg5 Dd7 21.Dh5 Tfc8 22.Sd2 Sc3 23.Lf6 De8 24.Se4 g6 25.Dg5 Sxe4 26.Txe4 c4 27.h5 cxd3 28.Th4 Ta7 29.Lg2 dxc2 30.Dh6 Df8 31.Dxh7+ 1–0
Réti–Rubinstein, Karlovy Vary 1923.
1.Sf3 d5 2.g3 Sf6 3.Lg2 g6 4.c4 d4 5.d3 Lg7 6.b4 0-0 7.Sbd2 c5 8.Sb3 cxb4 9.Lb2 Sc6 10.Sbxd4 Sxd4 11.Lxd4 b6 12.a3 Lb7 13.Lb2 bxa3 14.Txa3 Dc7 15.Da1 Se8 16.Lxg7 Sxg7 17.0-0 Se6 18.Tb1 Lc6 19.d4 Le4 20.Td1 a5 21.d5 Sc5 22.Sd4 Lxg2 23.Kxg2 Tfd8 24.Sc6 Td6 25.Te3 Te8 26.De5 f6 27.Db2 e5 28.Db5 Kf7 29.Tb1 Sd7 30.f3 Tc8 31.Td3 e4 32.fxe4 Se5 33.Dxb6 Sxc6 34.c5 Td7 35.dxc6 Txd3 36.Dxc7+ Txc7 37.exd3 Txc6 38.Tb7+ Ke8 39.d4 Ta6 40.Tb6 Ta8 41.Txf6 a4 42.Tf2 a3 43.Ta2 Kd7 44.d5 g5 45.Kf3 Ta4 46.Ke3 h5 47.h4 gxh4 48.gxh4 Ke7 49.Kf4 Kd7 50.Kf5 1–0
Još jedan primjer je Deep Blue–Gari Kasparov, 1997, 5. partija.


== Reference ==

Bibliografija


== Dodatna literatura ==
Hall, John (1972), "A Complete Opening System for White: King’s Indian Attack", Chess Digest Magazine, Dallas (nema ISBN a)
Weinstein, Norman (1976), "The King’s Indian Attack", Chess Digest Magazine, Dallas (nema ISBN a)
Schiller, Eric (1989), "How To Play The Kings Indian Attack", Chess Enterprises, Moon Township; ISBN 0-931462-95-9
Norwood, David (1991), King’s Indian Attack, "Trends Publications", London (bez ISBN a)
Tangborn, Eric (1992), A Fischer Favorite: The King’s Indian Attack – with 46 fully annotated Games, International Chess Enterprises; ISBN 1-879479-07-9
Dunnington, Angus (1993), How to Play - The King’s Indian Attack - Openings, "B.T. Batsford Ltd", London; ISBN 0-8050-2933-8
Henley, Ron i Hodges, Paul (1993), Power Play - The King’s Indian Attack, "R&D Publishing", Hagerstown; ISBN 1-883358-02-7
Henley, Ron and Maddox, Don (1993), The ChessBase University BlueBook Guide To Winning With - The King’s Indian Attack, "R&D" Publishing, Hagerstown; ISBN 1-883358-00-0
Hall, John i Cartier, Jan R. (1996), Modern King’s Indian Attack – A Complete System for White, "Hays Publishing", Dallas; ISBN 1-880673-11-8
New In Chess Yearbook (1998), King's Indian Attack: Black castles kingside, Interchess BV, vol. 49, Alkmaar, str. 186-190; ISBN 90-5691-044-2
New In Chess Yearbook (1999), "King's Indian Attack", Interchess BV, vol. 50, Alkmaar, str. 182-186; ISBN 90-5691-047-7
Maddox, Don (2002), "Königsindischer Angriff - Schach Training", ChessBase GmbH, Hamburg; ISBN 3-935602-51-0
New In Chess Yearbook (2005), "King's Indian Attack", Interchess BV, vol. 76, Alkmaar, str. 228-232; ISBN 90-5691-155-4
Dzindzichashvili, Roman (2005), "Easy Way to Learn The King’s Indian Attack", ChessDVDs.com, Roman’s Lab, vol. 28, Nr. 7-37885-35839-1
Davies, Nigel (2008), "King’s Indian Attack", ChessBase GmbH, Hamburg; ISBN 978-3-86681-071-6


== Vanjski linkovi ==
Šahovska baza podataka
Uvod u KIN (en)