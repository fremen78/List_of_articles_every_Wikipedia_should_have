John Locke, c' esteut on filozofe inglès, medcén di s' mestî. 
I skepia li 29 d' awousse 1632 et mora li 28 d' octôbe 1704.
Il est rloukî come onk des pus impôrtants des tuzeus del filozofeye des loumires.
John Locke est rindjî å limero 48 del djivêye Michael Hart des 100 djins les pus inflouwinnes di l' Istwere. 


== Ses tuzaedjes ==
Les djins n' ont pont d' idêyes aprestêyes d' avance a leu skepiaedje. Leu-z esprit est come on blanc lénçoû. Tote li cnoxhance provént di l' apriyesse et des sinsåcions. Did la, i vont tchaeke diswalper si prôpe idintité.
Acceptance rilidjeuse, esplikêye dins ses "Letters Concerning Toleration" (1689–1692).
Les béns prodûts pal nateure tote seule n' ont waire di valeur. C' est l' ovraedje ki lzî dene del valixhance. Did la, les béns prodûts pa ene djin divèt divni si prôpieté.
Tchaeke djin a l' droet d' esse on pinse-a-lu, et cweri après l' bouneur et l' liberté et les ritchesses. Dabôrd, Locke est onk des peres do liberalisse, ene teyoreye ki va esse aplikêye dins l' declaråcion di dislaxhaedje des Estats Unis.