John Locke (29 Est 1632 â€“ 28 Hedra 1704) o filosofer ha medhek sowsnek. Y skrifa a'n dhamkanieth a gevambos kowethasek o delanwes meur war Voltaire, Rousseau, lies prederydh albanek ha'n hweldroegyon amerikanek. Y dybyansow yw menegys yn Derivas Distakter Amerika.
Dre vras, damkaniethow Locke o a-dro dhe honanieth ha'n honan. Locke a dybis ni dhe vos genys heb prederow ha bos godhvos kawsys gans prevyans hepken.
Tas Locke, henwys ynwedh John Locke, o laghyas. Y vamm, Agnes Keene, o myrgh a gyfeythyer kreghyn. An dhew o Puritanow. Genys veu Locke an 29 mis Est 1632, yn krowji ryb an eglos yn Wrington, Gwlas an Hav, a-dro dhe 12 mildir a Vryste. Ev a studhyas filosofieth orth kolji Eglos Krist, Rysoghen le may hwrug ev gwaynya bachelerieth yn mis Hwevrer 1656 ha mestronieth yn mis Metheven 1658.  Ynwedh y hwrug ev gwaynya bachelerieth a vedhegneth yn mis Hwevrer 1675.
Ev a verwis an 28 mis Hedra 1704 hag ynkleudhys yw ew yn lann eglos yn High Laver, yn Essex. Ny wrug ev bythkweth demmedhi po kavos fleghes.

Yma'n erthygel ma owth usya an Furv Skrifys Savonek a-barth Kernowek kres.