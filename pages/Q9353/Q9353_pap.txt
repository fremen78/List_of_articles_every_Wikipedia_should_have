John Locke (☆ 29 di ougùstùs 1632 na Wrington serka di Bristol – † 28 di òktober 1704 na High Laver, Essex) tabata un filósofo i dòkter ingles, ampliamente konsiderá komo un di e pensadónan mas influyente di e Ilustracion i komunmente konosí komo e "tata di liberalismo". 
Konsiderá komo un di e promé empiristanan britániko, siguiendo e tradishon di Francis Bacon, Locke ta igualmente importante pa e teoria di e kontrakt sosial. Su trabou a afektá e desaroyo di epistemologia i filosofia polítiko. Su eskrituranan a influensiá Voltaire i Jean-Jacques Rousseau, i hopi pensadó di e Ilustracion eskoses, i tambe e Revolushonarionan merikano. Su kontribushon na republikanismo klásiko i teoria liberal ta reflehá den e Deklarashon di Independensia di Merka. Na nivel internashonal, Locke su prinsipionan polítiko-legal ta sigui tin un influensia profundo riba teoria i praktika di un gobièrnu ku representashon limitá i riba protekshon di derechi i libertatnan básiko bou di e estado di derecho.