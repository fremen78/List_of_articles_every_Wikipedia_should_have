John Locke (29. august 1632 – 28. oktobar 1804) bio je engleski filozof i empirist iz 17. stoljeća. Bio je glavni engleski predstavnik empirizma. Osnivač je spoznajne teorije i smješta iskustvo, ili ideje osjeta i reflekse, u osnovu ljudskog razuma. Smatrao je da sve znanje potiče iz iskustva, jer je naša duša po rođenju "tabula rasa". Pošto ukida bilo kakav prostor za "urođene ideje" u osnovama znanja, može se reći da je u tom smislu anti-racionalistički. Međutim, Locke govori da postoji mogućnost saznanja da nam neke od naših ideja pružaju odgovarajuću predstavu svijeta koji nas okružuje.
Locke je imao veliki utjecaj na razvoj političke filozofije. Njegove ideje bile su temelj za koncepte američkog zakona i organizacije vlasti. Lockeova epistemologija i filozofija imala je veliki utjecaj i na period prosvjetiteljstva.
Locke je naročito kritikovao autoritativnu vlast koja je većinu moći osiguravala jednoj osobi (monarhu) te je zagovarao ideju razdvajanja svjetovne i crkvene vlasti, odnosno države i crkve.


== Djela ==
Ogled o ljudskom razumu (Essay Concerning Human Understanding)
Dvije rasprave o vladi (Two Treatises of Government)
Pismo o toleranciji (Letter on Toleration)
Neke misli o obrazovanju (Some Thoughts Concerning Education)
Razumnosti krišćanstva (The Reasonableness of Christianity)


== Također pogledajte ==
Filozofija
Novovjekovna filozofija
Empirizam
Epistemologija


== Reference ==


== Vanjski linkovi ==

Tekstovi Johna Locka
John Locke na Projektu "Gutenberg"
Lockeova djela na internetu
Lockeova bibliografija Arhivirano  na Portuguese Web Archive na internetu