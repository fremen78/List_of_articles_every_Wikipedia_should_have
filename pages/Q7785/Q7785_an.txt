A Mancomunidat de Nacions (en anglés: Commonwealth of Nations), d'antis mas conoixida como Mancomunidat Britanica de Nacions (en anglés: British Commonwealth of Nations) ye una organización composada por 53 países independients que, con a excepción de Mozambique, tienen vinclos historicos con o Reino Uniu. O suyo principal obchectivo ye a cooperación internacional en l'ambito politico y economico y dende 1950 estar miembro no embreca estar chusmeso enta la corona britanica. Con o ingreso de Mozambique a organización ha favoreixiu lo termin Mancomunidat de Nacions ta subrayar o suyo caracter internacionalista, sindembargo l'adchetibo britanico se sigue emplegando a vegadas ta diferenciar-la d'atras mancomunidaz existents a livel internacional. O rei Carlos III d'o Reino Uniu ye la cabeza d'a organización.


== Esporte ==

Os miembros d'a Mancomunidat de Nacions por os suyos vinclos historicos comparten esportes como o cricket, o rugby y o netbol y as relacions internacionals entre os miembros se convertioron tamién en rivalidaz esportivas. A competicion esportiva mas important son os Chuegos d'a Mancomunidat (Commonwealth Games), ista ye una competicion poliesportiva parellana a os Chuegos Olimpicos pero d'a que nomás fan parti os miembros d'a Mancomunidat. Amás tamién bi ha chuegos de bels esportes como os Chuegos d'a Mancomunidat de Judo y os Chuegos d'a Mancomunidat de Remo entre atros.


== Bibliografía ==
J.D.B. y N. Mansergh, The Commonwealth in the World. University of Toronto Press, 1982. ISBN 0-8020-2492-0.
R.J. Moore ,Making the New Commonwealth. Clarendon Press, 1988. ISBN 0-19-820112-5.
C.A. Auplat, Les ONG du Commonwealth contemporain: rôles, bilans et perspectives. L'Harmattan, París, 2003. ISBN 2-7475-5513-5.
Timothy M. Shaw, Commonwealth: Inter- and Non-State Contributions to Global Governance. Routledge, 2008. ISBN 978-0-415-35120-1 y ISBN 978-0-415-35121-8.


== Referencias ==


== Vinclos externos ==
 Se veigan as imáchens de Commons sobre Mancomunidat de Nacions.
(en) Pachina web d'a Commonwealth.
(en) Pachina web d'a Commonwealth Foundation.