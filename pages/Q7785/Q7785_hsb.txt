Commonwealth abo oficielnje Commonwealth of Nations je mjezystatny zwjazk, kotryž wobsteji předewšěm ze Zjednoćeneho kralestwa Wulkeje Britaniskeje a Sewjerneje Irskeje a jeho něhdyšich kolonijow. Załoženje a institucionalizacija tutoho zwjazka spočatk 20. lětstotka bě reakcija Zjednoćeneho kralestwa na prócowanja jeho teritorijow Kanada, Južna Afrika, Awstralska a Nowoseelandska wo njewotwisnosć, zo by tute dale z Britiskim mócnarstwom zwjazała.
Po přistupach Indiskeje (1947), Ceylona (1948) a Pakistana (1949), kotrež do jich njewotwisnosće k Britiskemu mócnarstwu słušachu, nasta moderny Commonwealth (New Commonwealth). 1957 přistupi něhdyša kolonija Ghana jako prěni srjedźoafriski kraj. Commonwealth bywaše hromadźišćo něhdyšich britiskich kolonijow; při tym njeje wot wuwołanja republiki hižo trěbne, zo připóznaja čłonske staty britisku kralownu tež jako swójsku statnu hłowu. Dla dekolonizacije přiběraše ličba čłonow wot wósom w lěće 1955 na 20 w lěće 1964. Z Commonwealtha nasta multietniska a multikulturna organizacija. 1995 přistupi Mosambik jako prěni kraj, kotryž ženje britiska kolonija njebě; w lěće 2009 slědowaše Ruanda jako něhdyša belgiska kolonija.
Dźensa ma Commonwealth 53 čłonskich statow, z kotrychž je 16 (tak mjenowane Commonwealth Realms) w personalnej uniji ze sobu zwjazane. W tutych krajach je britiski kral Charles III. oficielny hłowa stata. Zo bychu swoju njewotwisnosć wuzběhnyli, mjenuja jeho pak w jednotliwych krajach oficielnje jako King of Canada, King of Australia, King of New Zealand atd. 
Dźensa su nimale 30 % swětoweho wobydlerstwa – cyłkownje wjace hač dwě miliardźe ludźi – w statach Commonwealtha žiwe.


== Zarjad ==
Oficielna hłowa Commonwealtha je britiski kral abo britiska kralowna. Nimo toho eksistuje Commonwealth Office w Londonje, kotrež rjaduje wšědne naležnosće. Šef tutoho zarjada je generalny sekretar.


=== Generalni sekretarojo ===


=== Předsydźa ===


== Čłonske staty ==
 Antigua a Barbuda (1981)
 Awstralska (1931)
 Bahamy (1973)
 Bangladeš (1972)
 Barbados (1966)
 Belize (1981)
 Botswana (1966)
 Brunei (1984)
 Cypernska (1961)
 Dominika (1978)
 Fidźi (1970) – 1987 wustupili a 1997 znowa přistupili, 2000–01 suspendowane, wot septembra 2009 znowa suspendowane
 Ghana (1957)
 Grenada (1974)
 Guyana (1966)
 Indiska (1947)
 Jamaika (1962)
 Južna Afrika (1931) – 1961 wustupiła, 1994 znowa přistupiła
 Kamerun (1995) – jenož mjeńša połojca běše z britiskej koloniju
 Kanada (1931)
 Kenija (1963)
 Kiribati (1979)
 Lesotho (1966)
 Malajzija (1957)
 Malawi (1964)
 Malediwy (1982)
 Malta (1964)
 Mauritius (1968)
 Mosambik (1995) – ženje njebě britiska, ale portugalska kolonija
 Namibija (1990) – běše hač do lěta 1919 němska kolonija a steješe potom pod južnoafriskim zarjadnistwom. Jeničce kónčiny wokoło Walvisbay běchu z dźělom britiskeho mócnarstwa.
 Nauru (1999)
 Nigerija (1960) – wot 1995 do 1999 suspendowana
 Nowoseelandska (1931)
 Pakistan (1947) – 1972 wustupił, 1989 znowa přistupił, wot 1999 do 2004 suspendowany, 2007–08 znowa suspendowany
 Papuwa-Nowa Gineja (1975)
 Ruanda (2009) – ženje njebě britiska kolonija, ale najprjedy němska a potom belgiska
 Salomony (1978)
 Sambija (1964)
 Samoa (1970)
 Seychelle (1976)
 Sierra Leone (1961)
 Singapur (1965)
 Sri Lanka (1948)
 St. Kitts a Nevis (1983)
 St. Lucia (1979)
 St. Vincent a Grenadiny (1979)
 Swaziska (1968)
 Tansanija (1961)
 Tonga (1970)
 Trinidad a Tobago (1962)
 Tuvalu (1978)
 Uganda (1962)
Vanuatu Vanuatu (1980)
 Zjednoćene kralestwo (1931)


=== Něhdyše čłonske staty ===
 Nowofundlandska (1931, wot 1949 dźěl Kanady)
 Irska (1931, 1949 wustupiła)
 Malaja (1957, wot 1963 dźěl Malajzije)
 Sansibar (1961, wot 1964 dźěl Tansanije)
 Tanganjika (1961, wot 1964 dźěl Tansanije)
 Simbabwe (1980, wustupi 7. decembra 2003)
 Gambija (1965, wustupi 2. oktobra 2013)


== Wotkaz ==