Erthygl am Y Gymanwlad yw hon. Am ddefnyddiau eraill o'r gair gweler Cymanwlad (gwahaniaethu).
Cymdeithas o wledydd a gwladwriaethau annibynnol yw'r Gymanwlad. Y Deyrnas Unedig a'i chyn wladfeydd sy'n ffurfio mwyafrif llethol aelodau'r Gymanwlad. Ail dydd Iau mis Mawrth yw Dydd y Gymanwlad.
Mae brenhines y DU yn ben gwladwriaeth mewn nifer o aelod-wladwriaethau, sef yr Nheyrnasoedd y Gymanwlad. Mae mwyafrif aelodau y Gymanwlad yn weriniaethau, ond mae pob un ohonynt yn cydnabod y Siarl III fel pen y Gymanwlad.


== Hanes ac aelodaeth ==
Olynydd yr Ymerodraeth Brydeinig yw'r Gymanwlad. Dechrau ffurfiol y Gymanwlad oedd y Cynadleddau Imperialaidd tua diwedd y 1920au, sef cynadleddau o Brif Weinindogion Prydain a'i (chyn)wladfeydd. Yn y cynadleddau hyn fe gydnabyddwyd annibyniaeth gwladfeydd a oedd yn rheoli eu hunain. Fe gydnabyddwyd perthynas gyfartal gwledydd y Gymanwlad yn fffurfiol yn Statud Westminster ym 1931.
Wedi'r ail ryfel byd roedd yr Ymerodraeth Brydeinig yn datgymalu o dipyn i beth. Roedd nifer cynyddol y cyn wladfeydd yn ennill eu hannibyniaeth yn rhannol oherwydd twf mudiadu dros annibyniaeth (fel ag yn yr India o dan ddylanwad Mohandas Gandhi) ac yn rhannol oherwydd bod llywodraeth Prydain o dan straen cyllidol wedi'r Ail Ryfel Byd. Fe ymunodd pob gwladfa flaenorol heblaw am ambell wlad tebyg i Myanmar (a elwir yn awr yn Myanmar; 1948) a De Iemen (1967). Bu Iwerddon yn aelod hefyd, ond gadawodd wedi iddi droi yn weriniaeth ym 1949. Ar hyn o bryd mae tua 30% o boblogaeth y byd yn drigolion y Gymanwlad.
Gall pa wlad bynnag sy'n cydnabod amcanion y Gymanwlad ymuno, ond fel arfer mae'n rhaid bod cysylltiad cyfansoddiadol rhwng yr aelod â'r DU neu unrhwy aelod arall y Gymanwlad. Gan hynny, mae rhai gwledydd y Môr Tawel yn aelodau yn sgil eu cyn rwymau ag Awstralia. Mae Namibia yn aelod oherwydd iddi gael ei rheoli gan De Affrica o 1920 hyd at 1990, sef blwyddyn ei hannibyniaeth. Ymunodd Camerŵn ym 1995 serch nad ond rhan fechan o'r wlad oedd wedi ei weinyddu gan Brydain. Yn eithriad nad oedd i osod cynsail cafodd Mosambic ymuno er nad oedd eriod wedi ei reoli gan Brydain nag unrhyw aelod arall y Gymanwlad.
Gwaharddwyd aelodaeth Ffiji a Phacistan am amser o achos cwymp eu llwyodraeth democrataidd a sefydliad llywodraeth milwrol. Gwaharddwyd De Affrica yn ystod adeg Apartheid ac ni ailgydiodd yn ei haelodaeth hyd at 1994. Gwaharddwyd Nigeria rhwng 1995 a 1999 a Simbabwe ers 2002 oherwydd problemau polisiau Robert Mugabe.


== Strwythr ac amcanion ==
Siarl III yw pen y sefydliad. Ers 1965 mae Swyddfa'r Gymanwlad yn Llundain. Ar hyn o bryd Patricia Scotland yw Ysgrifennydd Cyffredinol y Gymanwlad.
Mae cynhadledd yr aelod-wladwriaethau yn digwydd bob yn ail flwyddyn. Er bod hynny yn gyfle i bobl o wledydd cyfoethog a gwledydd tlawd siarad a phenderfynu gyda'i gilydd, bu y berthynas rhwng Prydain a gwledydd Affrica yn oeri ers problemau Rhodesia, yn y 1970au, ac apartheid yn Ne Affrica, yn y 1980au. O ganlyniad, bu aelodau yn cryfhau eu perthynas â gwledydd eraill ac yn sgil hynny lleihaodd nerth gwleidyddol ac economaidd y Gymanwlad.
Heddiw, hybu cydweithrediad rhwng gwledydd, cryfhau iawnderau dynol a democratiaeth yw gwaith pennaf y Gymanwlad.


== Aelodau ==
(yn nhrefn y cyfandiroedd a blwyddyn eu hymuno)
Ewrop

 Y Deyrnas Unedig (1931)
 Yr Alban
 Cymru
 Gogledd Iwerddon
 Lloegr
 Cyprus (1961)
 Malta (1964)
Gogledd America

 Canada (1931)
 Jamaica (1962)
 Trinidad a Tobago (1962)
 Barbados (1966)
 Bahamas (1973)
 Grenada (1974)
 Dominica (1978)
 Sant Lwsia (1979)
 Sant Vincent a'r Grenadines (1979)
 Antigwa a Barbiwda (1981)
 Belîs (1981)
 Sant Kitts-Nevis (1983)
De America

 Gaiana (1966)
Affrica

 De Affrica (1931; gadawodd ym 1961 ond ail-ymunodd ym 1994)
 Simbabwe gwaharddwyd yn 2002 a gadawodd yn 2003
 Ghana (1957)
 Nigeria (1960; gwaharddwyd ym 1995 ond ail-ymunodd ym 1999)
 Sierra Leone (1961)
 Tansanïa (1961)
 Wganda (1962)
 Cenia (1963)
 Malawi (1964)
 Sambia (1964)
 Gambia (1965; gadawodd ym 2013 ond ail-ymunodd ym 2018)
 Botswana (1966)
 Lesotho (1966)
 Mawrisiws (1968)
 Gwlad Swasi (1968)
 Seychelles (1976)
 Namibia (1990)
 Mosambic (1995)
 Camerŵn (1995)
Asia

 India (1947)
 Pacistan (1947; gadawodd ym 1972 ond ail-ymunodd ym 1989)
 Sri Lanca (1948)
 Maleisia (1957)
 Singapôr (1965)
 Bangladesh (1972)
 Maldives (1982)
 Brwnei (1984)
Oceania

 Awstralia (1931)
 Seland Newydd (1931)
 Samoa (1970)
 Tonga (1970)
 Ffiji (1970; gadawodd ym 1987 ond ail-ymunodd ym 1997)
 Papwa Gini Newydd (1975)
 Ynysoedd Solomon (1978)
 Fanwatw (1980)
 Twfalw (1978)
 Ciribati (1979)
 Nawrw (1999)
Aelodau gwaharddedig ar hyn o bryd:

Dim. Gwaharddwyd aelodaeth Pacistan ym 1999, ond ail-ymunodd ar 22 Mai, 2004
Cyn aelodau:

 Gweriniaeth Iwerddon - gadawodd ym 1949
 Simbabwe - gadawodd ym 2003


== Gweler hefyd ==
Organisation international de la Francophonie Sefydliad ryngwladol iaith Ffrangeg


== Dolenni allanol ==
Gwefan swyddogol y Gymanwlad]