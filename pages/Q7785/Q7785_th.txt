สโมสรฟุตบอลบีจี ปทุม ยูไนเต็ด เป็นสโมสรฟุตบอลอาชีพที่ถือว่าเป็นทีมยักษ์ใหญ่ในเวทีไทยลีก โดยตั้งอยู่ที่จังหวัดปทุมธานี และบริหารโดยบริษัท บริษัท บีจี สปอร์ตส์ จำกัด โดยเป็นบริษัทในเครือบางกอกกล๊าสกรุ๊ป ปัจจุบันเล่นในไทยลีก


== ประวัติสโมสร ==


=== ก่อตั้งทีม และยุคฟุตบอลถ้วย (2522–2551) ===
สโมสรบางกอกกล๊าสเริ่มต้นในช่วงก่อตั้งโรงงานบางกอกกล๊าส ในปี พ.ศ. 2522 โดยเป็นการรวมตัวกันเพื่อแข่งขันเป็นการภายในของพนักงาน และต่อมาจึงได้ส่งทีมเข้าร่วมการแข่งขันภายนอก ในช่วงปี พ.ศ. 2532 ซึ่งเป็นการแข่งขันกันในกลุ่มโรงงานอุตสาหกรรม ในเขตจังหวัดปทุมธานี จนเริ่มเป็นที่รู้จักของบุคคลทั่วไป
ปี พ.ศ. 2542 พนักงานและกลุ่มผู้บริหารได้รวมตัวกันจัดตั้งชมรมฟุตบอลอย่างเป็นรูปธรรมขึ้นมา และเมื่อชมรมมีความพร้อมในด้านต่างๆ ทั้งด้านอุปกรณ์ และสนาม จึงมีการก่อตั้งสโมสรฟุตบอลบางกอกกล๊าสขึ้นในเดือนเมษายน พ.ศ. 2549 และเปิดคัดนักกีฬาในเดือนต่อมา โดยได้เข้าเป็นสมาชิกของ สมาคมฟุตบอลแห่งประเทศไทย ในปีดังกล่าว
การแข่งขันอย่างเป็นทางการครั้งแรกของสโมสรคือการเข้าร่วมแข่งขัน ฟุตบอลชิงถ้วยพระราชทานประเภท ง. ประจำปี 2550/51  ซึ่งสโมสรประสบความสำเร็จเมื่อได้ตำแหน่งรองแชมป์ โดยในนัดชิงชนะเลิศแพ้สโมสรฟุตบอลเทศบาลเมืองคูคตไป 1-0 และได้สิทธิเลื่อนชั้นไปเล่นในฟุตบอลถ้วยพระราชทาน ค.ในปีต่อมา
ปี พ.ศ. 2551 สโมสรได้จัดตั้งบริษัท บีจีเอฟซี สปอร์ต จำกัด เพื่อดำเนินการบริหารสโมสรและให้เป็นไปตามแนวทางที่เอเอฟซีกำหนด และลงแข่งขันใน ฟุตบอลชิงถ้วยพระราชทานประเภท ค. ประจำปี 2551/52 สามารถผ่านเข้าไปถึงรอบชิงชนะเลิศ โดยในรอบชิงชนะเลิศแพ้สโมสรฟุตบอลเจดับบลิว กรุ๊ป ไป 1-2 คว้าสิทธิเลื่อนชั้นไปเล่นในถ้วย ข.นอกจากนี้ทีมบางกอกกล๊าส ยังมีทีมฟุตซอลของตัวเอง ซึ่งลงแข่งในฟุตซอลไทยแลนด์ลีกอีกด้วย


=== บางกอกกล๊าส (2552–2561) ===

ในช่วงเดือน มกราคม พ.ศ. 2552 สโมสรฟุตบอลธนาคารกรุงไทยจากศึก ไทยแลนด์พรีเมียร์ลีก ได้ประกาศยุบทีม เนื่องจากไม่สามารถปฏิบัติตามเงื่อนไขที่เอเอฟซีกำหนดในเรื่องการจดทะเบียนเป็นนิติบุคคลได้ สโมสรบางกอกกล๊าสจากฟุตบอลถ้วย ข. จึงได้ทำการเทคโอเวอร์ สโมสรธนาคารกรุงไทย โดยจะได้ลงแข่งใน ไทยพรีเมียร์ลีก ปี พ.ศ. 2552 แทนที่ของสโมสรฟุตบอลธนาคารกรุงไทยที่ยุบทีม และได้ย้ายสนามไปเช่าสนามเฉลิมพระเกียรติ คลอง 6 เป็นการชั่วคราวเพื่อปรับปรุงสนามลีโอ สเตเดี้ยม ซึ่งในปีแรกของการแข่งขันของสโมสรฟุตบอลบางกองกล๊าสนั้นทำผลงานได้อย่างยอดเยี่ยมด้วยการจบอันดับที่ 3 ในไทยพรีเมียร์ลีก 2552 ส่วนทีมฟุตบอลที่พนักงานและกลุ่มผู้บริหารได้รวมตัวกันจัดตั้งขึ้นในปี พ.ศ. 2542 ยังคงดำเนินการส่งเข้าร่วมการแข่งขันในนามสโมสรฟุตบอลรังสิต
ปี พ.ศ. 2553 สโมสรบางกอกกล๊าส ได้รับความนิยมอย่างสูง และได้สร้างสนาม ลีโอ สเตเดี้ยม เสร็จสมบูรณ์หลังจากที่ทำการปรับปรุงครั้งใหญ่ จนได้กลับมาเล่นในสนามแห่งนี้อีกครั้ง หลังจากที่ปรับปรุงเกือบ 1 ปีในเดือนมกราคม สโมสรฟุตบอลบางกอกกล๊าส ได้ส่งทีมเข้าแข่งขันในฟุตบอล ควีนส์ คัพ  ประสบความสำเร็จสามารถคว้าแชมป์มาได้สำเร็จด้วบการชนะอินทรีเพื่อนตำรวจ 4-1 และในปีเดียวกันนั้นเอง ได้ส่งทีมเข้าแข่งขันในศึกสิงคโปร์คัพในปีที่สองทำผลงานได้อย่างยอดเยี่ยม คว้าแชมป์สิงค์โปร์คัพ 2010 ไปอีกรายการ

ปี พ.ศ. 2557 สโมสรบางกอกกล๊าส ได้แชมป์แรกในประวัติศาสตร์สโมสร คือ ไทยคม เอฟเอคัพ 2557 ชนะชลบุรี 1-0 โดยที่รอบผ่านมา ชนะเชียงราย ยูไนเต็ด, เมืองทอง ยูไนเต็ด, บุรีรัมย์ ยูไนเต็ด, ราชนาวี
ปี พ.ศ. 2558 สโมสรบางกอกกล๊าส ได้เข้าร่วมการแข่งขันระดับทวีปเอเชียเป็นครั้งแรก (AFC) ต่อมาปี พ.ศ. 2559 ได้ก่อตั้งศูนย์ฝึกฟุตบอล ยามาโอกะ ฮานาซากะ อะคาเดมี่ (YHA) และในปี พ.ศ. 2561 สโมสรบางกอกกล๊าสเปลี่ยนสัญลักษณ์สโมสรใหม่ และปรับปรุงสนามลีโอ สเตเดี้ยมมาใช้หญ้าจริง
ในการแข่งขันนัดสุดท้ายของไทยลีก ฤดูกาล 2561 ซึ่งทางสมาคมฯ ประกาศว่าจะมีทีมตกชั้น 5 ทีม บางกอกกล๊าสพ่ายแพ้ต่อนครราชสีมา มาสด้า เอฟซี ในขณะที่ทีมลุ้นหนีตกชั้นอีกสองทีม ได้แก่ สุโขทัย เอฟซี และชัยนาท ฮอร์นบิล ต่างคว้าชัยชนะได้ ทำให้ชัยนาทและบางกอกกล๊าสมีคะแนนเท่ากันที่ 42 คะแนน แต่ชัยนาทมีสถิติการพบกันที่ดีกว่า ทำให้บางกอกกล๊าสกลายเป็นทีมสุดท้ายที่ต้องตกชั้น โดยได้อันดับที่ 14 ทำให้ต้องตกชั้นลงไปเตะใน ไทยลีก 2 ในฤดูกาล 2562 เป็นครั้งแรกของสโมสรในรอบ 10 ปี นับตั้งแต่ซื้อกิจการสโมสรธนาคารกรุงไทยเมื่อปี 2552


=== บีจี ปทุม ยูไนเต็ด (2562–) ===
ในปี 2562 บีจีเอฟซี ได้วางเป้าหมายให้สโมสรฟุตบอลเป็นทีมของชาวจังหวัดปทุมธานี สร้างความเป็นหนึ่งในการร่วมสนับสนุนทีมฟุตบอลของท้องถื่น ซึ่งมีฐานแฟนบอลอยู่เป็นจำนวนมาก จึงได้เปลี่ยนแปลงชื่อสโมสรใหม่เป็น บีจี ปทุม ยูไนเต็ด หรือ บีจีพียู (BGPU) โดยเริ่มการใช้ชื่อสโมสรใหม่สู่สาธารณะอย่างเป็นทางการในฤดูกาล 2562 และสโมสรได้แต่งตั้งดุสิต เฉลิมแสนเป็นหัวหน้าผู้ฝึกสอนคนใหม่ โดยเขาพาทีมชนะเลิศไทยลีก 2 ฤดูกาล 2562 เลื่อนชั้นกลับสู่ลีกสูงสุดได้สำเร็จหลังจากตกชั้นเพียงฤดูกาลเดียว
ในฤดูกาล 2563–64 บีจีได้ซื้อผู้เล่นที่มีประสบการณ์ในไทยลีกมาหลายราย อาทิ จีโอกู ลูอิส ซังตู, วิกตูร์ การ์ดูซู, อันเดรส ตุญเญซ และสารัช อยู่เย็น และในวันที่ 4 มีนาคม 2564 หลังจากพวกเขาเปิดบ้านเอาชนะสุโขทัย 2–0 บีจีมีคะแนนห่างจากอันดับสอง ณ ขณะนั้นอย่างบุรีรัมย์ ยูไนเต็ดถึง 19 คะแนน ทำให้พวกเขาชนะเลิศการแข่งขันไทยลีกฤดูกาลนั้น ทั้งที่ยังเหลือการแข่งขันอีก 6 นัด นับเป็นการชนะเลิศครั้งแรกของสโมสรและเร็วที่สุดในประวัติศาสตร์ฟุตบอลไทย นอกจากนี้ยังเป็นสโมสรฟุตบอลทีมแรกของไทยที่เคยตกชั้น แล้วกลับมาชนะเลิศลีกสูงสุดได้สำเร็จอีกด้วย สโมสรเกือบจบฤดูกาลด้วยการไร้พ่ายในลีก แต่บุกไปแพ้เมืองทอง ยูไนเต็ดในนัดปิดฤดูกาล
วันที่ 30 พฤษภาคม 2564 สโมสรฯ ประกาศแต่งตั้ง ออเรลิโอ วิดมาร์ อดีตกุนซือของ บีจี ปทุม ยูไนเต็ด ในช่วงปี 2016 ถึง 2017 กลับมารับตำแหน่งหัวหน้าผู้ฝึกสอนคนใหม่ของทีมเป็นรอบที่สอง เพื่อลงแข่งขันในรายการ เอเอฟซี แชมเปี้ยนส์ลีก 2021 รอบแบ่งกลุ่ม และฟุตบอล ไทยลีก 1 ฤดูกาล 2564–65 แทนที่ ดุสิต เฉลิมแสน ที่แยกทางกับทีมเพื่อเตรียมเข้าอบรมผู้ฝึกสอนฟุตบอลหลักสูตร "AFC 'A' Certificate Coaching Course" ประจำปี 2564 และต่อมารับงานคุมทัพ "ตราชฎา" ราชประชา เอฟซี ใน ไทยลีก 2 ฤดูกาล 2021/22
ออเรลิโอ วิดมาร์ ประเดิมคุมทีมรอบสองด้วยชัยชนะใน เอเอฟซี แชมเปี้ยนส์ลีก 2021 รอบแบ่งกลุ่ม กลุ่ม เอฟ นัดที่ 1 เอาชนะ คายา เอฟซี อิโลอิโล ก่อนนำทีมผ่านเข้าสู่รอบ 16 ทีมสุดท้ายในรายการ เอซีแอล เป็นครั้งแรกของสโมสรได้สำเร็จในฐานะรองแชมป์ กลุ่ม เอฟ (เป็นหนึ่งในสามทีมรองแชมป์กลุ่มที่มีผลงานดีที่สุดจึงได้ผ่านเข้าสู่รอบต่อไป) ก่อนจะพ่ายต่อ ชุนบุค ฮุนได มอเตอร์ส ด้วยการดวลจุดโทษ 
กลับมายังฟุตบอลภายในประเทศ ออเรลิโอ วิดมาร์ พาทีมคว้าถ้วย ไทยแลนด์แชมเปียนส์คัพ 2564 เป็นถ้วยไทยแลนด์ แชมเปียนส์ คัพ ใบแรกของสโมสร ในลีก บีจีพียู เก็บชัยชนะ 8 นัดจาก 13 นัดแรกของฤดูกาล รั้งอันดับ 2 ร่วม มี 26 คะแนนเท่ากับ บุรีรัมย์ ยูไนเต็ด ตามหลังทีมนำ ทรู แบงค็อก ยูไนเต็ด เพียง 3 แต้ม ก่อน ออเรลิโอ วิดมาร์ จะประกาศอำลาทีมรอบสอง โดยการตัดสินใจในครั้งนี้นั้นเป็นความตกลงร่วมกันของทั้งสองฝ่าย  และได้ ดุสิต เฉลิมแสน กลับมารับตำแหน่งหัวหน้าผู้ฝึกสอนอีกครั้ง 
มกราคม 2565 สโมสรแต่งตั้ง สุรชัย จตุรภัทรพงษ์ เป็นรักษาการหัวหน้าผู้ฝึกสอนแทนที่ ดุสิต เฉลิมแสน และต่อมาแต่งตั้ง มาโกโตะ เทงูราโมริ เป็นหัวหน้าผู้ฝึกสอนคนใหม่ คุมทีมนัดแรกด้วยชัยชนะ 2-0 เหนือ สุพรรณบุรี เอฟซี โกยแต้มต่อเนื่องในโค้งสุดท้ายของฤดูกาลด้วยผลงานชนะ 8 เสมอ 1 จากเกมลีก 9 นัดสุดท้าย พา บีจี ปทุม ยูไนเต็ด จบฤดูกาล 2564–65 ที่อันดับ 2 ได้สิทธิ์ไปเล่น เอเอฟซี แชมเปียนส์ลีก 2023/24 รอบคัดเลือก เพลย์ออฟ
บีจี ปทุม ยูไนเต็ด เริ่มต้นฤดูกาล 2565–2566 ด้วยการรับบทเจ้าถาพ กลุ่ม จี เอเอฟซี แชมเปียนส์ลีก 2022 ที่ประกอบได้ด้วย เมลเบิร์น ซิตี้, ชุมนัม ดรากอนส์ และ ยูไนเต็ด ซิตี้ ทำผลงานยอดเยี่ยมผ่านเข้ารอบ 16 เอซีแอล 2022 ในฐานะแชมป์กลุ่ม จี เข้าไปเอาชนะ คิตฉี เอสซี 4-0 ก่อนจะจบเส้นทางฟุตบอลเอเชียด้วยการพ่ายต่อ อูราวะ เรดไดมอนส์ 0-4 ในรอบ 8 ทีมสุดท้าย
เทงูราโมริ นำทัพ บีจีพียู ป้องกันแชมป์ ไทยแลนด์แชมเปียนส์คัพ 2565 ด้วยการเอาชนะ บุรีรัมย์ ยูไนเต็ด	3-2 แต่แล้ววันที่ 24 ตุลาคม 2565 ได้ประกาศแยกทางกับสโมสรฯ โดยให้ มิซูโอะ คาโตะ ผู้ช่วยผู้ฝึกสอน ขึ้นมารับตำแหน่งรักษาการหัวหน้าผู้ฝึกสอน 
วันที่ 29 ตุลาคม 2565 บีจี ปทุม ยูไนเต็ด เปิดตัว แมตต์ สมิธ อดีตผู้เล่นกองหลังและกัปตันทีมของสโมสรเข้ารับตำแหน่งหัวหน้าผู้ฝึกสอน เริ่มคุมทีมนัดแรกด้วยการบุกถล่ม สโมสรฟุตบอลนครราชสีมา มาสด้า 4-0 และเป็นชัยชนะเกมเยือนในลีกนัดแรกของฤดูกาล 2565–2566 ทว่าผลงานในระยะยาวของ บีจีพียู ยังคงไม่เป็นไปตามเป้า โดย แมตต์ สมิธ ด้วยสถิติ ชนะ 1 เสมอ 2 แพ้ 6 เก็บได้เพียง 5 คะแนน น้อยที่สุดในเลก 2 ของ ฤดูกาล 2565–2566 ณ เวลานั้น จึงมีการเปลี่ยนแปลงตำแหน่งหัวหน้าผู้ฝึกสอนอีกครั้งหลังความมพ่ายแพ้ 0-1 ต่อคู่ปรับร่วมจังหวัดอย่าง ทรู แบงค็อก ยูไนเต็ด โดยแต่งตั้ง "โค้ชบอย" ศุภชัย คมศิลป์ เป็นรักษาการหัวหน้าผู้ฝึกสอนแทนที่ แมตต์ สมิธ ซึ่งถูกย้ายไปรับตำแหน่งประธานเทคนิคของสโมสร


== สัญลักษณ์สโมสร ==

		
			
			
		
		
			
			
		
		
			
			
		


== สนามแข่งขัน ==

บีจีสเตเดียม เป็นสนามฟุตบอลหญ้าจริง ที่สร้างขึ้นภายใน บริษัท บางกอกกล๊าส จำกัด (มหาชน) ตำบลบึงยี่โถ อำเภอธัญบุรี จังหวัดปทุมธานี ขนาด 68 x 105 เมตร สำหรับใช้ในการแข่งขันฟุตบอลเกมเหย้าของสโมสรฟุตบอลบีจี ปทุม ยูไนเต็ด สโมสรฟุตบอลในไทยลีก มีความจุทั้งหมด 15,114 ที่นั่ง พร้อมเก้าอี้สนามกีฬามาตรฐานที่ได้รับการรับรองมาตรฐานจากสหพันธ์ฟุตบอลนานาชาติ (FIFA) และจากสหพันธ์ฟุตบอลแห่งเอเชีย (AFC) ในระดับ A Class
จากเดิมชื่อสนาม ลีโอ สเตเดี้ยม และได้เปลี่ยนเป็น บีจีสเตเดียม โดยได้รับการอนุมัติจากสมาคมกีฬาฟุตบอลแห่งประเทศไทยฯ และ บริษัท ไทยลีก จำกัด ในฐานะฝ่ายจัดการแข่งขันฟุตบอลภายในประเทศ ตั้งแต่วันที่ 1 มกราคม 2565
สนามแห่งนี้เปิดใช้เมื่อปี พ.ศ. 2552 โดยใช้หญ้าจริงในการแข่งขัน และได้ทำการเปลี่ยนใช้หญ้าเทียมทั้งหมด จนกระทั่งในปี พ.ศ. 2561 นั้นได้เปลี่ยนกลับมาเป็นหญ้าจริงแทน
โดยนอกจากจะเป็นรังเหย้าของสโมสรฟุตบอลบีจี ปทุม ยูไนเต็ด แล้ว ยังเคยใช้จัดการแข่งขันระดับนานาชาติของทีมชาติไทย รวมถึงฟุตบอลถ้วยรายการสำคัญของเมืองไทย ก่อนจะเปลี่ยนชื่อเป็นสนาม บีจีสเตเดียม ในปัจจุบัน


== ชุดแข่งขัน ==
เหย้า

เยือน

ชุดแข่งที่สาม


== ผู้เล่น ==


=== ผู้เล่นชุดปัจจุบัน ===

หมายเหตุ: ธงชาติที่ปรากฏบ่งบอกให้ทราบว่าผู้เล่นคนนั้นสามารถเล่นให้กับชาติใดตามกฎของฟีฟ่าตามความเหมาะสม เพราะผู้เล่นบางคนอาจถือสองสัญชาติ


=== ผู้เล่นที่ถูกยืมตัว ===

หมายเหตุ: ธงชาติที่ปรากฏบ่งบอกให้ทราบว่าผู้เล่นคนนั้นสามารถเล่นให้กับชาติใดตามกฎของฟีฟ่าตามความเหมาะสม เพราะผู้เล่นบางคนอาจถือสองสัญชาติ


== บุคลากร ==


=== ทีมงานบริหาร ===


=== ทีมงานฝึกสอนและเจ้าหน้าที่ ===


== รายชื่อหัวหน้าผู้ฝึกสอน ==


== ผลงานของสโมสรแบ่งตามฤดูกาล ==


=== ตารางคะแนนในลีก ===


=== ฟุตบอลถ้วย ===


=== ผลงานระดับทวีป ===


== เกียรติประวัติ ==


== ทีมสำรองและทีมเยาวชน ==
สโมสรบีจี ปทุม ยูไนเต็ดได้เปิดอะคาเดมี่ฟุตบอลเพื่อคัดเลือกเยาวชนที่มีความสนใจด้านการฝึกทักษะความสามารถด้านฟุตบอลมาตั้งแต่ปี 2552 ต่อมาในปี 2555 สโมสรบางกอกกล๊าส (ชื่อเดิมในขณะนั้น) ได้เซ็นสัญญาร่วมเป็นพันธมิตรกับโรงเรียนอัสสัมชัญในโครงการอัสสัมชัญ แคมปัส พระราม 2 เพื่อเป็นส่วนหนึ่งในการสนับสนุนนักเตะ บุคลากร ของโรงเรียน และพัฒนานักเตะเยาวชนที่มีความรู้ความสามารถ เข้ามาเป็นส่วนหนึ่งของนักเตะบางกอกกล๊าสในอนาคตต่อไป
ปี 2555 สโมสรบางกอกกล๊าส ได้สนับสนุนให้ ส.บางกอกกล๊าส (รังสิต เอฟซี) เข้าแข่งขันฟุตบอลชิงถ้วยพระราชทานประเภทข. จนคว้าแชมป์ถ้วยพระราชทานได้สำเร็จ และได้เลื่อนชั้นขึ้นมาเล่น
ฟุตบอลลีกภูมิภาค โซนกรุงเทพฯและปริมณฑล โดยสโมสรมีนโยบายจะให้ทีม สโมสรฟุตบอลรังสิต เอฟซี นั้นเป็นเวทีแจ้งเกิด ของนักฟุตบอลเยาวชนของสโมสร เป็นการสร้างโอกาส ฝึกฝน เรียนรู้การเป็นนักเตะอาชีพ ก่อนที่จะได้รับโอกาสขึ้นมาเล่นใน สโมสรฟุตบอลบางกอกกล๊าส ต่อไป
ปี 2556 สโมสรบางกอกกล๊าส ได้สนับสนุนให้ ส.บางกอกกล๊าส (รังสิต เอฟซี) เป็นพันธมิตร 2 ปี กับมหาวิทยาลัยธนบุรี ในการจับมือร่วมกันทำทีม สโมสรธนบุรี-บีจี ยูไนเต็ด ส่งทีมเข้าแข่งขันฟุตบอลลีกภูมิภาค โซนภาคกลางและภาคตะวันตก โดยมีโค้ชสาธิต เบ็ญโสะ เป็นหัวหน้าสต๊าฟโค้ช และมีนักเตะเยาวชนสโมสรบางกอกกล๊าสร่วมทีม
ปี 2559 สโมสรบางกอกกล๊าส ร่วมกับตั้งศูนย์ฝึกฟุตบอล ยามาโอกะ ฮานาซากะ อะคาเดมี่(YHA) ตั้งอยู่ที่ คลอง 4 รังสิต จ.ปทุมธานี และจัดโครงการสร้างเจ้าหนูนักเตะ โดยปัจจุบันเปิดรับเยาวชนเข้าร่วมฝึกฝนในอะคาเดมี่ด้วยกัน 3 รุ่น ได้แก่ ยู-12 ยู-15 และยู-18
โดยในปี 2560-2564 ทีมเยาวชนของสโมสรในรุ่นอายุต่าง ๆ ได้สร้างผลงานให้กับทางสโมสรในการแข่งขันกีฬาฟุตบอลเยาวชนในระดับประเทศ ซึ่งสามารถทำผลงานให้เป็นที่ยอมรับในการแข่งขันรายการระดับเยาวชน อาทิ

เยาวชนรุ่นอายุ ยู-13 ชนะเลิศ การแข่งขันรายการ "U-13 National Youth Football League" ระดับประเทศ
เยาวชนรุ่นอายุ ยู-15 ชนะเลิศ การแข่งขันรายการ "U-15 Asian Dream Football" ระดับประเทศ
เยาวชนรุ่นอายุ ยู-15 ชนะเลิศ การแข่งขันรายการ "U-15 Kingpower Cup" ระดับประเทศ
รายชื่อผู้อำนวยการศูนย์ฝึกเยาวชน


== สโมสรพันธมิตร ==
 เซเรซโซ โอซากะ
 เชียงใหม่ (2016 - 2023)
 แทมพินีสโรเวอส์


== อ้างอิง ==


== แหล่งข้อมูลอื่น ==

เว็ปไซต์อย่างเป็นทางการ : WWW.BGPUTD.COM
Facebook : BG PATHUM UNITED
Youtube : BG CHANNEL
TikTok : BGPU OFFICIAL
Instagram : BGPU OFFICIAL
Twitter : BGPU OFFICIAL