L'ebreu es una lengua semítica ocidental dela familia afro-asiática palrá de cincu millonis de pressonas n'Israel (95%) i algotrus dos o tres millonis enas comunidais judías de tol mundu, ajuntandu un total d'ochu millonis de palraoris. N'Israel es la lengua del Estau i una delas dos lenguas oficialis junta l'arabi, i es habrá dela huerça dela puebración. Entovia s'escrevi por mé del alfabetu ebreu, criau nel siegru II a.C.
L'ebreu es la lengua delos antigus judíus que huerun descritus del Reinu d'Israel i vagarun pol Orienti Meyu por siegrus. Estus dexarun de habrá-la pal siegru II, en agarrandu otras lenguas cumu l'arameu o'l griegu, i l'ebreu queó líquiamenti cumu una lengua reselvá palos celebramientus religiosus i palas escreturas rabínicas. En tiempus moernus, la huerça delos judíus uropeus i almericanus habravan yidis (lengua germánica) o ladinu (el castillanu delos judíus ibéricus descritus), peru'l sionismu, idiología que bregava pola hormación dun estau judíu moernu, decedió descogel l'ebreu cumu lengua nacional del hoturu estau judíu. D'esti mou, quandu Israel se golvió un estau endependienti pala metá del siegru XX, agarró l'ebreu (o, más aína, l'ebreu moernu entangau del filólagu judíu Eliezer Ben Yehuda) pa poné-lu de lengua prencipal (junta l'arabi) i l'uvu d'aprendel a tola puebración enas escuelas, ya que p'antoci quasi que naidi lo conocía. 


== Referencias ==


== Atijus p'ahuera ==

Dizionariu
Societat catalana d'estudis hebraics
Acadèmia de la luenga ebrea.
Zuckermann, Ghil'ad, 2003. Language Contact and Lexical Enrichment in Israeli Hebrew. Palgrave Macmillan. (ISBN 9781403917232 / ISBN 9781403938695)