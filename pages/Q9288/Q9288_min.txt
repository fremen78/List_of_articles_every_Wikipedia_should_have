Bahaso Ibrani (/ˈhiːbruː/) (עִבְרִית ʿIvrit,  [ʔivˈʁit]  atau  [ʕivˈɾit] ) adolah sabuah bahaso Semitik dari cabang rumpun bahaso Afro-Asia nan marupokan bahaso rasmi Israel, dan ditutuakan sabagian urang Yahudi di saluruah dunia. Sacaro budayo, bahaso ko dianggap sabagai bahaso urang Yahudi, walaupun bahaso ko dipagunoan pulo dek kalompok-kalompok non-Yahudi, samisal urang Samaria. Bahaso Ibrani hampia punah sabagai bahaso nan ditutuakan pado Abaik Kuno, namun taruih digunokan sabagai bahaso liturgi Yudaisme jo bahaso sastra sarato hanyo dipakai untuak mampalajari Alkitab jo Mishnah sajo. Tapi pado akhia abaik ka-19 jo mulo abaik ka-20, bahaso ko lahia baliak manjadi sabuah bahaso sejati jo para panutuanyo. Bahaso ko lalu manggantian bahaso Arab, bahaso Ladino, bahaso Yiddish dan lain sabagainyo manjadi bahaso utamo kaum Yahudi sadunia jo di nagara Israel kudian hari.
Bahaso Ibrani marupokan salah satu dari duo bahaso rasmi Israel. Bahaso rasmi lainnyo adolah bahaso Arab. Dalam bahaso Ibrani surang, bahaso ko disabuik עִבְרִית , atau I'vrit (lafaz: [ivr\it] atau [ibr\it]).
Bahaso Ibrani sarupo sangaik jo bahaso Aram dan juo masih sarupo jo bahaso Arab. Bahkan kosakata Ibrani modern, banyak pulo nan maminjam dari bahaso Arab.


== Huruf Ibrani ==

Abjaik Ibrani tadiri dari 22 huruf.
Abjaik Ibrani pado bagan di ateh hanyo tadiri dari konsonan sajo (tamasuak pulo huruf alef jo ayin). Karano teks Ibrani saisuak hanyo ditulih dalam bantuak konsonan sajo (tanpa vokal), mako palafalannyo manuruik pado tradisi lisan nan turun-tamurun dari generasi ka generasi. Sistem panulisan vokal baru muncua sakitar taun 500 M sampai 1000 M. Sistem panulisan vokal ko diadoan jo tujuan untuak manjago tradisi lisan tasabuik. Teks Ibrani saisuak nan indak jo vokal tu disabuik 'teks tanpa titiak'. Guluangan-guluangan nan ado di sinagoge-sinagoge kini ditulih jo indak mambubuahan vokal bak cando kabanyakan buku-buku, majalah-majalah jo surek-kaba-surek kaba nan dicetak dalam huruf Ibrani modern. Panulisan nan dibubuahi vokal amaik gadang manfaaiknyo untuak pamulo-pamulo nan jolong baraja bahaso Ibrani.


= Rujuakan =


= Caliak pulo =

(Indonesia) Kamuik Indonesia-Ibrani Archived 2012-12-10 di Wayback Machine.
(Indonesia) Informasi tantang bahaso Ibrani
(Inggirih) Sabuah makalah polemik tantang status bahaso Ibrani modern dek surang pakar bahaso Semitik; Prof. Dr. G. Zuckermann
(Inggirih) Informasi tantang bahaso-bahaso Yahudi
(Indonesia) [https://web.archive.org/web/20060618235520/http://home.pages.at/agussantoso/ibrani.pdf Archived 2006-06-18 di Wayback Machine. Pelajaran dan latihan bahasa Ibrani nan ditulis dek salah surang Dosen Sekolah Tinggi Theologia Abdiel (Edisi Revisi 2006)