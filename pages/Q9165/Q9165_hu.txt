Váradi Tibor (Budapest, 1975. augusztus 16.) magyar természetgyógyász, író, vallásbölcsész, előadó.


== Munkássága ==
Vallásbölcsészeti és filozófiai végzettségét kamatoztatva 1995 óta tartja heti rendszerességgel előadásait – öngyógyítás, természetes életmód, önismeret, filozófia és vallásbölcsészet témakörökben. Természetgyógyászati tanulmányait a vizuális diagnosztika, kineziológia, kiropraktika, masszázstechnikák, stb. területein folytatta.
Új hozzáállásra hívja fel a figyelmet azzal, hogy az embert, mint test-lélek-szellem hármasságát vizsgálja. Szükségesnek tartja ezen ismeretek terjesztését, közérthető módon megvalósítható módszereket kínálva egy harmonikusabb, teljesebb élethez.
A Napfényes Élet Alapítvány alapítója; annak szervezésében végzi munkáját, az alapítvány adja ki és gondozza kiadványait.
Kezdeményezésére az alapítvány karitatív tevékenységeket végez, hajléktalanoknak étel és ruhaosztás, erdőtakarítás és kórházlátogatás formájában.


== Médiaszereplések ==


==== Tévé- és rádióműsorok ====
Rendszeres szereplője tévé- és rádióműsoroknak: Danubius Rádió, Petőfi Rádió, RTL Klub, FIX TV, Főnix TV.


== Elismerései, díja ==
2009-ben megkapta az Év természetgyógyásza díjat, amit a természetgyógyászat, egészséges életmód, ezotéria területén kiemelkedő tevékenységet folytató szakembereknek adományoznak. Váradi Tibort az indoklás szerint természetgyógyászati és ezoterikus oktatói, illetve írói munkásságáért ismerték el.


== Művei ==
Könyvei vallásbölcsészeti és természetgyógyászati témakörben, illetve más írásai az evangéliumokat értelmezik hagyományos és újfajta megközelítésben jelentek meg. A Népbetegségek megelőzése és szelíd gyógymódjai sorozat részletesen foglalkozik a népbetegségekkel, segítve a gyógyulás útjainak megvalósítását.

Máté Evangéliuma (Napfényes Élet Alapítvány, 2001)
Máté evangéliuma a szellemtudomány fényében (Napfényes Élet Alapítvány, 2003)
Márk evangéliuma a szellemtudomány fényében (Napfényes Élet Alapítvány, 2002)
Lukács evangéliuma  a szellemtudomány fényében (Napfényes Élet Alapítvány, 2002)
János evangéliuma  a szellemtudomány fényében (Napfényes Élet Alapítvány, 2002)
Népbetegségek megelőzése és szelíd gyógymódjai 1. rész (Napfényes Élet Alapítvány, 2003)
Népbetegségek megelőzése és szelíd gyógymódjai 2. rész (Napfényes Élet Alapítvány, 2004)
Népbetegségek megelőzése és szelíd gyógymódjai 3. rész (Napfényes Élet Alapítvány, 2005)
Szellemtudomány - Az ember és a létezés titkai (Napfényes Élet Alapítvány, 2006)
Szellemtudomány - A tudati lélek korának titkai 2. rész (Napfényes Élet Alapítvány, 2008)
Szellemtudomány - A bölcsesség és a szeretet útja 3. rész (Napfényes Élet Alapítvány, 2009)
Az egészséges életmód alapjai (3 rész, megjelent 2004-től) – összegyűjtött írások természetes életmód témában
„Isten, áldd meg a magyart” (4 rész, megjelent 2004-től) – összegyűjtött írások magyarságtudományi témában
Fény és gyöngy - Lélekemelő imák és versek - 2013 Társszerző: Gera Olga.)
Félelem – hit – gyógyulás (Saxum Kiadó Kft., 2005. Társszerzők: Popper Péter és Domján László)
Megbetegítő lélek (Saxum Kiadó Kft., 2006. Társszerzők: Horváth Zoltán és Popper Péter)
Világokon át – barangolás a metafizika birodalmában (Pilis Print Kiadó, 2007)
Lélektől lélekig (Napfényes Élet Alapítvány, 2018)
Hála, öröm, boldogság - A kiteljesedett élet titkai (Napfényes Élet Alapítvány, 2019)


== Publikációk ==
Publikációi jelennek meg többek közt a következő magazinokban, folyóiratokban: Manifesztum című kiadványban, Bioinfó, Elixír magazin, Zöld Újság,  Ezo-tér magazin


== Hivatkozások ==


== Források ==
Váradi Tibor szakmai önéletrajza a Napfényes Élet Alapítvány honlapján
Sopron.info.hu - Váradi Tibor: Karácsony a tudati lélek korában
Egészség-vár
Nyitott Akadémia
Nők Lapja Café interjú
InforMed interjú
Astronet.hu - Depresszió: a természetgyógyász szemével
A helyes kommunikáció titkai – Hogyan értsük meg jól egymást? (2020. február 9. vasárnap 10:00 – 16:00) jegy.hu
A „Kis herceg” rejtett üzenetei a spirituális tanítások fényében (2020. február 9. vasárnap 10:00) jegy.hu