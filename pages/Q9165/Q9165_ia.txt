Le anima es le parte spiritual de un esser vivente. Usualmente on crede que le anima es separate del corpore e que illo contene le conscientia e personalitate. Le terminos anima e psyche es frequentemente usate como synonymos. Le connotation de anima es plus religiose e metaphysic durante que le connotation de psyche es plus scientific e psychologic.
Le thema del anima es importante in multe religiones e le ideas super su natura los divide. Alcun ideas include si le anima esseva create per un deo o si illo es eternal; si le anima es mortal o immortal; si illo es unicamente human o si animales o locos natural ha etiam animas (animismo). Un altere idea differente es si le anima migra post le morte de un a un altere corpore (reincarnation) o si su existentia terrestre cambia in un altere plano de punition (inferno) o succurso (celo o nirvana). In plure religiones on crede que le anima supervive le morte physic de un persona.


== Referentias ==