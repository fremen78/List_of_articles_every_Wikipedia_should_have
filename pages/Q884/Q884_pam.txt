Ing Mauling Korea (Ingles: South Korea), pekaaus Ing Republika ning Korea (Korean: 대한민국, IPA: [tɛ.ɦan.min.guk̚], makiramdam ), metung yang bangsa king Aslagang Asia king mauling kapinang dake ning Telapulung Korea. King pangulu, makasepu ya keng  Pangulung Korea (Demokratikung Pangmaldang Republika ning Korea), nung nu metung yang bangsa a a aus dang Korea anggang inyang 1945. King albugan, lipat ning Yellow Sea, atiu ing Tsina, at king maulingaslagan, lipat ning Korea Strait, atiu ing Hapon. Alus kapitna ning populasyun ning South Korea makatuknang la o malapit la keng tungku at pekamaragul a lakanbalen ing Seoul, ing pangaduang pekamaragul a metropolitan area keti yatu.