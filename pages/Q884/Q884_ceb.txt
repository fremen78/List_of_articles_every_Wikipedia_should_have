Ang Habagatang Korea (Republika sa Korea; Hangeul: 대한민국; Hanja: 大韓民國) usa ka nasod sa habagatang bahin sa dawis sa Korea, nga nahimutangan kini sa Sidlakang Asya ug nag-ambitay og utlanan sa yuta sa Amihanang Korea. Ang kaulohang dakbayan niini mao ang Seoul. Ang uban pang dagkong mga dakbayan mao ang Incheon, Busan, ug ang Daegu. Aduna kini'y populasyon nga 51.75 ka milyon.
Ang Habagatang Korea usa ka mauswagon nga nasod. Sukad sa ika-21 nga gatosay, ang Habagatang Korea nabantog sa tibuok kalibotan nga impluwensyal nga bantogang kultura, ilabina sa musika (K-pop), mga drama sa telebisyon ug sine, usa ka panghitabo nga gintawag og Hallyu.