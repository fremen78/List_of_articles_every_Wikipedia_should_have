Surkorea, ofisialmente Repúblika di Korea (ROK) i komunmente referi komo Korea, ta un pais den Ost Asia, situá den e parti sur di e Peninsula Koreano. Paisnan bisiña ta Nort Korea na parti nort, e repúblika di China na parti west, i Hapon na parti ost. Su kapital ta Seoul, ku tambe ta su siudat mas grandi. Surkorea ta den un region klimatiko temperá ku un tereno predominantemente montañoso. Su teritorio ta kubri un area di 99,392 km2 i e tin un poblashon di 50 mion hende (2016).