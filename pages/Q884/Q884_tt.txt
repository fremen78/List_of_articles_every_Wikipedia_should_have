Корея Халык Демократик Җөмһүриятенең дәүләт гимны да, Корея Җөмһүриятендәге (Көньяк Кореядагы) кебек үк, “Ватанпәрвәрлек җыры” (кореяча 애국가, латин транскрипциясендә Aegukka) дип атала (көньякта Aegukga дип шәрехләнә һәм укыла). Шул исемдәге җыр 1945 елда язылып, 1947 елда КХДҖ гимны буларак расланган. Текст авторы — Пак Се Йоң (박세영, Pak Se Yong), көен Ким Вон Гүн (김원균, Kim Won Gyun) иҗат иткән.
1947 елга кадәр Корея ярымутравының төньягында да ул вакытта гомумкорея милли гимны дип саналган һәм 1948 елның 15 августында гына Көньяк Корея дәүләт гимны булып киткән җырны кулланганнар. Ләкин аны, көньяктагы кебек үк,... шотландиялеләрнең Auld Lang Syne көенә җырлаганнар. Шулай итеп, Корея ике кисәккә бүленгәч, ярымутрауда бер үк исемдәге ике гимн гамәлгә кергән. Һәм аларның, гимннар өчен гадәти булган гомуми таләпнең үтәлгән булуыннан гайре, бернинди уртаклыгы юк. Бу таләп — беренче ике нота арасында бер кварталык интервал булу: мәсәлән, до-фа, ре-соль, ми-ля, фа-си, соль-до, ля-ре интерваллары. Корея халкы үзе дә әлегә ике төркемгә телгәләнгән һәм ике капма-каршы рухи-идеологик тарафка юнәлтелгән. Ләкин кабат берләшү барыбер котылгысыз.

* 삼천리 (samch’olli) — өч мең ли. Ли (리, Li) — Көнчыгыш Азиянең борынгы озынлык үлчәү берәмлеге, 300 яки 360 адымга тәңгәл килә (төрле илләрдә төрлечә). Кореяда 3000 ли якынча 1180 чакрымга тигез.
** 반만년 (panmannyon) — ярты миллион ел. Кореялылар үз тарихын яңа эрага кадәр өч мең ел элек башланган дип саныйлар. 
*** 조선 (Choson яки Joseon) — 1392-1897 елларда Корея ярымутравында яшәгән дәүләт һәм Кореяның бүгенге гомуми үзатамасы.