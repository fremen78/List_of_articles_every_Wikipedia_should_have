Korea ya Kusini (jina rasmi: Jamhuri ya Korea) ni nchi ya Asia ya Mashariki iliyopo kusini mwa rasi ya Korea.
Upande wa kaskazini imepakana na Korea ya Kaskazini. Korea zote mbili zilikuwa nchi moja hadi mwaka 1945 chini ya utawala wa kikoloni wa Japani.
Ng'ambo ya bahari iko Uchina upande wa magharibi na Japani upande wa kusini-mashariki.
Mji mkuu, pia mji mkubwa, ni Seoul ambako karibu nusu ya wakazi wote huishi ama mjini ama katika mazingira yake. Seoul ni kati ya miji muhimu ya biashara na uchumi kimataifa.


== Historia ==
Utamaduni wa Korea ni kati ya zile za kale zaidi duniani. 
Tangu maungano ya kitaifa ya Korea yote mwaka 668 KK ilikuwa nchi moja hadi mwaka 1910 ilipofanywa koloni la Japani. 
Uhuru baada ya mwaka 1945 ulifuatwa na mgawanyiko wa nchi na kuundwa kwa Korea Kusini. 
Awali ilikuwa nchi maskini yenye uchumi wa kilimo, lakini iliendelea kuwa nchi ya viwanda iliyofaulu kusogea mbele na kujenga demokrasia imara.
Siku hizi imekuwa moja ya nchi tajiri ya Asiaː ina nafasi ya 13 duniani kati ya mataifa matajiri. Iko kati ya nchi kumi duniani zinazouza bidhaa nyingi nje. 
Hali ya maisha ni ya juu na viwanda vyake vinatengeneza bidhaa za kisasa kabisa kama motokaa, meli, mashine, vifaa vya kompyuta na nyinginezo.


== Miji ==


== Mikoa ==
Kuna mikoa tisa nchini Korea Kusini, zikiwemo:

Chungcheongbuk-do
Chungcheongnam-do
Gangwon-do
Gyeonggi-do
Gyeongsangbuk-do
Gyeongsangnam-do
Jeju-do
Jeollabuk-do
Jeollanam-do


== Watu ==
Wakazi karibu wote (99 %) ni Wakorea asili. Wachina ni 1.8 %, lakini wengi wao wana asili ya Korea.
Idadi ya watu inaelekea kupungua kutokana na uzazi kuwa wa nadra mno (watoto 9 kwa watu 1,000ǃ).
Lugha rasmi na ya kawaida ni Kikorea.


=== Dini ===
Kiasili watu wa Korea walifuata dini ya jadi iliyoheshimu mapepo mbalimbali na kutoa sadaka kama njia za kuyapatanisha.
Tangu karne ya 4 Ubuddha uliingia kutoka China ukawa dini rasmi. 
Ukonfusio ulifuata tangu karne ya 13. 
Ukristo ulingia pia kutoka China ukaanza kukua zaidi tangu karne ya 19. 
Siku hizi takriban nusu ya Wakorea wa kusini wasema hawana dini. Sehemu kubwa wanakadiriwa kuwa wafuasi wa Konfusio lakini hawajiiti "wanadini".
Ukristo ni kundi kubwa la kidini ukiwa na 29 % za Wakorea wa Kusini, wakiwemo Waprotestanti (18.3 %) na Wakatoliki (10.9 %). Wabuddha ni kama 22.8 %. Kuna pia wafuasi wachache wa dini nyingine mbalimbali.


== Tazama pia ==
Orodha ya nchi kufuatana na wakazi


== Viungo vya nje ==

(Kiingereza) Korea.net: Gateway to Korea portal from the KOIS government agency; tovuti rasmi
Discover Korea and its cuisine Archived 24 Julai 2010 at the Wayback Machine.
Information about Working and Living in South Korea Archived 3 Julai 2007 at the Wayback Machine.
South Korean Military Pictures Archived 27 Septemba 2007 at the Wayback Machine. DefenceTalk
BBC News - Country Profile: South Korea
Encyclopaedia Britannica, South Korea - Country Page
CIA World Factbook - South Korea Archived 3 Julai 2015 at the Wayback Machine.
Guardian Unlimited - Special Report: North and South Korea
Korea National Statistical Office
Korea Peace Network Archived 9 Desemba 2006 at the Wayback Machine. summary of past/current American policy towards Korea
Library of Congress - Country Study: South Korea data as of Juni 1990
National Assembly official site
Open Directory Project - South Korea Archived 18 Desemba 2006 at the Wayback Machine. directory category
Tour2Korea operated by Korea National Tourism Organization
  South Korea travel guide kutoka Wikisafiri
Yahoo! - South Korea Archived 17 Desemba 2006 at the Wayback Machine. directory category
Yahoo! News - Full Coverage: South Korea
Galbijim Wiki for expats in Korea
South Korea main cities satellite views and latitude and longitude coordinates Archived 4 Februari 2010 at the Wayback Machine.