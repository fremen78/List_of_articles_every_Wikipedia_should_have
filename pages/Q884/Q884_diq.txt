Koryay Veroci, mıntıqa ra  rocakewtena Asya dera. Zımeyê Koryay Veroci de Koryay Zımey, rocawan de Çin û Deryayo Zerd, rocakewtene de Japonya u deryayê Japonya estê. Paytextê Koryay Veroci Seulo. Koryay Veroci ezayê Mılatanê Yewbiyayiyan u WTOya. Sistemê siyaseti demokrasiya, labelê sistemê iqtısadi kapitalisto.


== Tarix ==
Verênde seserra 20ıne de Korya jûye biye. Wextê Cengê Dınya'ê Dıyıne de Japonya Korya işğal kerde u zehf terteley kerdi. Feqet peydêna Japonya Korya terk kerde, Dewletê Amerikayê Yewbiyayiyan Koryay Veroci işğal kerde u Rusya Koryay Zımey işğal kerde. Enlemê 38i bi sindorê Koryay Veroci û Koryay Zımey. Koryay Veroci biye kapitaliste u Koryaya Zımey biye sosyaliste. Labelê serra 1950ıne de  Koryay Zımey Koryay Veroci işğal kerde. Çin u Rusya peşti dê Koryay Zımey. Mıletanê Yewbiyayeyan u NATO dest da Koryay Veroci. Ewro hal zey verio.


== İklim û sûki ==
İklımê Koryaya Veroci honıko. Zaf varan vareno. Seba ke be vartışo, erdê Koryay Veroci de dari zafê. Çı esto ke her serre bûmlerz (zelzele) beno.
Bacarê (sûkê) gırdi:

1. Seul. Nıfus: 10.147.972
2. Busan. Nıfus: 3.650.000
3. Incheon. Nıfus: 2.466.338
4. Daegu. Nıfus: 2.400.000
5. Ulsan. Nıfus: 1.087.958
Bacarê Seuli zaf raver şiyê, bina u banê xeylê berzi estê, bacarê devizio, paytextê borsao, merkezê iqtısadê Koryay Veroci u ê Asyao. Sûka Seuli de xeylê şırketê teknolociye û iqtısadi estê.


== Nıfuse ==
Nıfusa şarê Koryay Veroci 47 milyona. Nıfusa Koryay Veroci her serre kemiyena, çımke şarê Koryay Veroci şıno dıwelanê teberi. Dinê Koryay Veroci çıniyo; zaf merdumê Koryay Veroci ateistê (% 46), hema Budisti û İsewiy/Xrıstiyani zafê; (% 27) u (% 25). Zıwano resmi Koryakiyo. Nuskar u wendoğê xo zafê. 


== İqtısad ==
İqtısadê Koryay Veroci hirao, dınya de rêza desıne (10.) dero. Teknolociye u komputerê cı zehf be kaliteyê. Koryay Veroci xeylê wasıtan (otomobilan) vecena. Kia Koryay Veroci de veciyena. İdxalatê (eksport) Korya zafo.  Sayiya idxalatê (eksport) ra Koryay Veroci ekonomiya xo biye hewle. Endustriya elektronik u komputer u malzemey dicitali zaf gırda.


== Çımey ==
Siteyê Koryaya Veryaoci