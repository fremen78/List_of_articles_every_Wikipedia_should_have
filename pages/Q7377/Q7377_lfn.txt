Mamales (de la latina mamma, "mamela") es animales vertebrato cual composa la clase Mamalia, e es marcada par la presente de la glandes mamela cual, en femas (e, a veses, en mases) produi leto per nuri sua enfantes. Plu, lo ave un neocortex, pelo o capela, e tre osos de la orea interna. Estas distingui los de retiles e avias, de cual los diverje en la triasica tarda (201-227 milion anios ante aora). On ave sirca 5,450 spesies de mamales. La ordinas la plu grande es la rodentes, ciroteros, e soricomorfos (pe, musarania). Ance grande ordinas inclui la primates (cual inclui umanas), la ungulatos, la setaseos, e carnivores (pe, gatos, canes, focas, etc). Como la avias, mamales es endotermal, pd los ave sangue calda. Esta ia evolui en la du clases autonom, e es un esemplo de evolui converjente.

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Tasonomia ==
Suclase Monotremato: mamales ci pone ovos (ecidna e ornitorinco)
Suclase Marsupial: mamales con poxes per sua enfantes
Ordina Didelfimorfo: oposum
Ordina Paucituberculato: oposum musaranin
Ordina Microbioterio: colocolo
Ordina Dasiuromorfo: diablo tasmanian e cuol
Ordina Notorictemorfo: musarania marsupial
Ordina Peramelemorfo: bandicute
Ordina Diprotodonto: cangaru, coala...
Suclase Plasental: mamales con plasentas
Ordina Afrosorisido: tenreco
Supraordina Xenartro
Ordina Piloso: formicor, bradipode
Ordina Singulato: armadilo
Ordina Folidoto: pangolin
Superordina Gliro
Ordina Rodente: rata, mus, scural, castor...
Ordina Lagomorfo: coneo...
Superordina Arconta
Ordina Primate: lemur, simia, ximpanze, umana...
Ordina Scandentio: tupaia
Ordina Dermoptero: colugo
Ordina Cirotero: cirotero
Ordina Soricomorfo: musarania...
Ordina Erinaseomorfo: eriso
Ordina Carnivoro: gato, leon, can, lupo, urso, mustela, morsa...
Superordina Ungulato
Ordina Macroselideo: musarania elefantin
Ordina Tubulidentato: oriteropo
Ordina Hiracoideo: iraco
Ordina Proboscideo: elefante
Ordina Sirenio: manati
Ordina Perisodatilo: cavalo, asino, zebra, rinosero...
Ordina Artiodatilo: porco, camel, servo, jirafa, bove, ovea, balena...