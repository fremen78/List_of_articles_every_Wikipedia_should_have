Ti pintas (tinawtawagan pay a kas ti kinapintas ket ti maysa a pakailasinan ti maysa atao, ayup, lugar, nanag, wenno panunot a mangited ti panakapuot a panagsanay ti rag-o wenno pannakapnek. Ti pintas ket inad-adal a kas paset ti estetika, sosiolohia, sosial a sikolohia, ken kultura. Ti "umno a pintas" ket maysa nga entidad a sinidsiddaawan, wenno agtagikua kadagiti langa a kaaduan  anaigupit iti pintas iti maysa a naisangsangayan a kultura, para iti kinaperpekto.
Ti pannakasanay ti "pintas" ket kanayon a mangipanggep ti panangipatarus kadagiti entidad a kas iti natimbengan ken naidangngay iti katutubo, a mabalin a mangiturong daytoy kadagiti rikna ti panakaguyugoy ken derrep ti pia. Gapu ta daytoy ket maysa a kabukbukodan a pannakasanay, daytoy ket kadawyan a naibagbaga a ti "pintas ket adda iti kumitkita."
Adda ti ebidensia a dagiti panagipagarup ti pintas ket ebolusionario a naikeddeng, a ti banbanag, dagiti aspekto ti tao ken dagiti ladawan ti daga a naipampanunotan a napintas ket kayarigan a mabirukan kadagiti amin a kasasaad a makaited ti napasayaat a pannakaungar ti agipagpagarup a henero ti tao.
Ti klasiko a Griego a pangnagan para iti "pintas" idi ket ti κάλλος, kallos, ken ti pangilasin para iti "napintas" idi ket ti καλός, kalos. Ti Koine a Griego a baliakas para iti napintas idi ket ti ὡραῖος, hōraios, ti maysa a panangilasin nga etimolohiko a nagtaud manipud iti balikas a ὥρα, hōra, a kayatna a sawen ket  "oras". Iti Koine a Greigo, ti pintas idi ket naitaripnong iti "napanawenan". Isu a, ti naluom a prutas (a napanawanan) ket naipampanunotan idi a napintas, isu a ti ubing a balasang nga agparparang a maysa a manakman wenno ti manakman a babai nga agparparang a kas ub-ubing ket saan a naipampanunotan a napintas. Iti Atiko a Griego, ti hōraios ket adu idi ti kayatna sawen, a mairaman ti "kinaagtutubo" ken "pannakamanakman".


== Dagiti nagibasaran ==


== Dagti akinruar a silpo ==
 Dagiti midia a mainaig iti Pintas iti Wikimedia Commons
 Dagiti inadaw a sasao a mainaig iti Pintas iti Wikiquote (iti Ingles)