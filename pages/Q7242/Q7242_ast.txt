La guapura ye una carauterística d'una persona, animal, llugar, oxetu o idea qu'apurre una perceición prestosa, de valor personal y cultural, o de prestu. Ye una esperiencia en gran parte suxetiva y non tolo que nos causa prestu ha de contener guapura.
Tamién puede definise la guapura como la perceición sensorial cognitiva qu'aguiya un patrón deprendíu d'harmonía al percibir una entidá física que nos produz una sensación de prestu (de normal visual o auditiva).
La guapura ye oxetu d'estudiu na estética, la socioloxía, la psicoloxía social, y la cultura.
Esperimentar la guapura de cutiu implica interpretar qu'una entidá ta permediada y n'harmonía cola naturaleza lo que lleva a atopase con sentimientos d'atraición y de bienestar emocional.
En griegu clásicu "bellu" llamábase κάλλος, kallos y l'axetivu yera καλός, kalos. Sicasí, na  koiné griega yera ὡραῖος, hōraios,  que dende'l puntu de vista etimolóxicu remanez de la pallabra ὥρα, hora, una y bones la guapura taba rellacionada col momentu de llegar a maurecer el frutu, o de la sazón de la tierra. Considerábase, por esti motivu, como una condición pa tener la guapura qu'una persona nun quixera aparentar nada menos que la edá cronolóxica que tuviera. 


== References ==