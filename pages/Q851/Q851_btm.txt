Arab Saudi (i/ˌsɔːdiː əˈreɪbiə/, i/ˌsaʊ-/), sacara resmi i boto ima Karajaan Arab Saudi sanga Kingdom of Saudi Arabia (KSA),(Saro Arab:المملكة العربية السعودية al-Mamlakah al-‘Arabiyyah as-Su‘ūdiyyah) ima sada negara Arab i Asia Barat na mancakup ampir sude luak Semenanjung Arabia. Dohot bolak bolak ira-ira 2.150.000 km2 (830.000 sq mi), Arab Saudi sacara geografis ima negara targodang pa lima i Asia dot padua targodang i Dunia Arab sidung Aljasair. Arab Saudi marbalok langsung dohot Yordania dot Irak tu utara, Kuwait tu timur laut, Qatar, Bahrain, dot Uni Emirat Arab tu timur, Oman tu tenggara, dot Yaman tu selatan. Negara on marsarak dohot Israel dot Mesir i Teluk Aqaba. Negara on ima sada-sadana negara na puna dua pasisir ponting, ima Laut rara dot Teluk Persia, dot ampir luak Arab Saudi ima gurun pasir.
Luak Arab Saudi saonnari ima bokas tingon opat luak distrik: Hejaz, Najd, dot bagian tingon Arabia Timur (Al-Ahsa) dot Arabia Selatan ('Asir). Karajaan Arab Saudi ipajongjong i 1932 baon Ibnu Saud. Ia pasada opat luak tu sada negara tunggal manjadi sada rangkaian panaklukan na imuloi i 1902 dohot ibu kotana i Riyadh, bagas asal sabagas, Wangsa Saud. Arab Saudi ima negara monarki absolut, dohot patunjuk syari'ah Islam.Arab Saudi juo mabombo i dokon dohot "Tana Dua Masjid Naias" na marujuk tu Masjidil Haram (i Mokkah), dot Masjid Nabawi (i Madinah), dua ganan paling ias i agama Islam. Karajaan puna total populasi sabahat 28.7 juta, dohot 20 juta iantarana ima bangsa Saudi dot 8 juta lainna ima warga negara asing. Saro sah negara on ima bahasa Arab.


== Daftar ni Kota ==


== Sumberna ==