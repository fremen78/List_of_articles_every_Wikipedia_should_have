Saudi-Arabia lii staatâ Aasiast. Ton uáivikaavpug lii Riad.


== Eennâmtiätu ==


=== Sajadâh já rääjih ===
Saudi-Arabia lii staatâ Arabia njargâenâmist, mii lii maailm stuárráámus njargâeennâm. Ton viestârbeln lii Ruopsismeerâ já nuorttiibeln Persialuohtâ. Saudi-Arabia ránnjástaatah láá Jordania, Irak já Kuwait tavveen, Jemen já Oman mäddin sehe Qatar já Ovtâstum arabiemiirikodeh nuorttân. Kuhemus rääji lii rääji Jemenáin, mii lii 1 307 km. Uánihumos rääji vist lii 87 km rääji Qataráin. Merâriddo lii ohtsis 2 640 km.


== Ekonomia ==
Saudi-Arabiast láá ennuv eres kuávluin puáttám siirdâpargeeh, ko eennâm jieijâs ässeeh iä haalijd tâi iä maati porgâđ maaŋgâid tááláá ääigi ohtsâškoodán kullee pargoid. Siirdâpargeeh láá lusis ruumâšlijn pargoin, mut sij pargeh meiddei tuáhtárin, pyecceetipšon já máttáátteijen sehe oljopyevtittâsâst huolâtteijee insneerin.


=== Iäláttâsah ===
Táválumoseh viljâlemšadoh valješlaajâi lasseen láá taateleh já sitrusheđâlmeh. Saavzah, kaaicah já kameleh láá tehálumoseh päikkielleeh. Čuođij tuháttij pasottemvajâldeijei fievridem, ijjâsaje adelem já piemmâm pyehtih ruuđâ irâttâssáid.


=== Energia ===
Saudi-Arabia lii maailm stuárráámus oljotuálvoo (ive 2022: 224,8 miljard dollarid teikâ 16,7 % puoh tolvum oljoost). Suulân 17 % eennâmpáálu tubdum oljoriggoduvâin láá Saudi-Arabiast. Oljo pyevtittâskuávluh láá njargâeennâm Persialuovtâpiäláá riddoost. Oljopuáđuh láá kevttum maađijij, kirdemkiedij já hamânij huksiimân sehe eennâmtuálu oovdedmân, eromâšávt njuoskâdemviljâlmáid. Valjaas oljoriggoduvah láá toohâm Saudi-Arabiast riges riijkâ.


== Viehâdâh ==
Arabia njargâeennâm lii iänááš uásild čunoiääpi. Aassâm lii tuše merâriddoin já motomijn stuorrâ kuovđâin. 


=== Kaavpugeh ===
Saudi-Arabiast láá islam pase kaavpugeh Mekka já Medina. Islam vuáđudeijee proofeet Muhammed šoodâi Mekkaast já jaamij Medinast. Toh láá kuohtuuh stuorrâ kaavpugeh. Ive 2022 aalmugrekinistem mield Mekkaast ääsih 2 385 509 olmožid já Medinast 1 411 599 olmožid.


== Fáádást eres soojijn ==
 Wikimedia Commonsist láá koveh teikkâ eres tiätuvuárháh fáádást Saudi-Arabia.


== Käldeeh ==