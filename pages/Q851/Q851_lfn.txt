Arabia Saudi es un pais en Asia.
La area es sirca 2 149 690 cilometres cuadrida.
La cuantia de abitores, en la anio 2017, ia es sirca 32 938  213  persones.
La site capital es Riad.
La lingua major es arabi.


== Istoria ==
Arabia sude-ueste ia ave tre renas temprana. La prima, la minean, ia esiste probable de sirca 1200 a 650 aec. La rena du, la sabean, ia esiste de sirca 930 a 115 aec. La rena himiaritan ia dura de 115 aec a 525 ec.
La emerji de islam ia es la aveni la plu importante en la istoria de Arabia. Muhammad ia es naseda en Meca sirca 570 e ia mori en Medina en 632. Cuando la armada arabi ia concista la areas vasta en la desenios seguente, islam ia sperde tra Africa norde e la penisola espaniol. La sentra de islam ia move de Meca a Bagdad en 751, e la importa de Arabia ia redui. En 1269, Meca e la area de al-Hijaz ia veni su la controla de Misre.
Cuando la armada turces ia concista Misre en 1517, los ia pone un potia grande en Arabia. Un partito relijiosa nomida la uahabis ia emerji en Arabia sirca 1750. Los ia stimula la spirito nasional e la disputa contra la turceses. La defeta de Turcia par la Aliadas en Gera Mundal Prima ia resulta en sua esclui de Arabia.
Ses anios de gera interna ia eruta entre la uahabis, gidada par Abdulaziz ibn Saud, e seguores de otra prinses arabi e xeces. En 1934 Ibn Saud ia gania controla de la parte major de Arabia.


== Economia ==
La area progresa economial par sua reservas vasta de petrolio e gas natural, trovada xef en la area longo la golfo farsi. Sites major inclui Riad e Meca en Arabia Saudi.