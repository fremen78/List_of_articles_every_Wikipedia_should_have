O pensamiento ye o producto d'a mente en l'acto de pensar, ye decir, as construccions mentals elaboratas fruito de l'activitat d'o cerebro. En tanto que ye una activitat fundamental d'o ser humán, ye estudiato por diversas disciplinas cientificas, entre as que destacan a Filosofía y a Psicolochía. L'obchectivo basico d'o pensamiento ye dotar de significato a lo mundo exterior y a un mesmo, manipulando a información. A intelichencia ye l'habilidat personal ta pensar d'una traza mas efectiva. Seguntes a concepción emplegata, un pensamiento puet estar sinonimo d'ideya u l'acto de producir-la.