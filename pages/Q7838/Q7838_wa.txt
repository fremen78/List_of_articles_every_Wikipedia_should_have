lingaedjes > Nidjer-Congo > bantou > suwahili

Li swahili ou kiswahili (kiswahili e swhaili), c' est on lingaedje bantou, djåzé so ene lådje sitindêye d' Afrike do Ponant. Li Levant do Congo, li Tanzaneye, li Kenia, evnd.
Côde ISO: sw.
Gn a bråmint des mots arabes divins, a cåzes des rlåcions des djins avårla avou les Arabes di Zanzibar.
Danielle Bury a scrît on tecse tot maxhant do walon avou des mots d' kiswahili.


== Sicrijhaedje ==


=== egzimpe di tecse ===
e swahili: Watu wote wamezaliwa huru, hadhi na haki zao ni sawa. Wote wamejaliwa akili na dhamiri, hivyo yapasa watendeane kindugu.
ratournaedje walon: Tos les omes vinèt å monde libes et ewals po çou k' est d' leu dignité et d' leus droets. Leu råjhon et leu consyince elzi fwait on dvwer di s' kidure inte di zels come des frés.
(prumî årtike del Declaråcion univiersele des droets del djin)


== Etimolodjeye do swahili ==


=== Mots bantous ===
Les mots les pus corants vinèt d' on fond bantou. I seront foirt rishonnants avou des ôtes lingaedjes bantous come li lingala u li kirwanda. Metans:

nyama (tchå) et mnyama (biesse) si racuzinnut åjheymint avou l' lingala  nyama (biesse) ey avou les lingaedjes bantous d' Ouganda, et del Nonne-Afrike (zoulou, xhossa et swazi «ínyama»).


=== Sacwants mots ki vnèt d' l' arabe ===
A costé d' çoula, gn a des cåkêyes di mots k' ont vnou di l' arabe avou les martchands arabes di Zanzibar; metans

kahawa : cafè
haraka ! : abeye ! (viebe arabe haraca : bodjî)
mwaridi: rôzî (mo l-warid, mere del rôze, avou l' cawete -i)
malkia: (arabe "malika", rinne, royinne)


== On boket d' tecse walon-kiswahili ==
Na mapema (timpe å matén)
Moya, mbili, tatou (onk, deus, troes)
Dins les magougous (bouxhons), gn a des biloulous (pititès biesses), bwibwis (araegnes), copixhes, eyet coloûtes ki, timpe å matén vegnnut sovint å monde.
Nné, tano, sita (cwate cénk, shijh)
Abeye, Hatari, Haraca ! (Waitîz a vos ! abeye !)
Lujhant come des grins d' cawa (cafè), les efants spitnut foû des nioumbas (måjhons), petnut evoye viè les mashambas (tchamps).


== Difoûtrinnès hårdêyes ==
Pordjet Kamoussi (motî eterovrant e swahili)
Wikipedia e swahili
Pådje moennrece do swahili sol Wiccionaire walon
Sacwants mots do swahili (dedja studyîs sol Wiccionaire walon)


== Sourdants ==