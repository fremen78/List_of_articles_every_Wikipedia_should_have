Svahili veya Swahili (Svahili: Kiswahili), Doğu Afrika'da kullanılan bir dildir. Tanzanya, Kenya, Uganda ve Afrika Birliği'nde resmî dil olan Svahili, günümüzde yaklaşık 80 milyon insan tarafından konuşulmaktadır ve en yaygın konuşulan Bantu dilidir.
Svahili, bölgede önce İslam'ın Altın Çağı boyunca ticarete gelen Arap tüccarlar tarafından, daha sonralarıysa emperyalizmle gelen Avrupalılar tarafından Doğu Afrika'da bir nevi lingua franca olarak kullanılmıştır. Halen bile kendi içlerinde farklı diller konuşan kabileler, ortak dil olarak Svahili konuşmaktadır.
Svahili, Arapçadan çok büyük ölçüde etkilenmiştir ve tonlamalı olmayan çok az sayıdaki Bantu dillerinden birisidir.


== Etimoloji ==
Svahili (sawāhilī سواحلي), Arapçada "sevahildekiler/sahillerdekiler (sāhil ساحل, çoğul: sawāhil سواحل)" anlamına gelmektedir. Bu bağlamda Svahili ismi Doğu Afrika'nın sahillerinde konuşulan dili ifade etmektedir.


== Bazı sözcükler ==

Merhaba - Salam, habari, jambo
Hoşçakal - Kwa kheri, kila lakheri
Endişelenecek Bir Şey Yok - Hakuna Matata
Nasılsın, nasılsınız - Hujambo, habari gani
Günaydın - Habari za asubuhi
İyi geceler - Usiku mwema
Teşekkürler - Shukrani, ahsante sana
Önemli değil - Hakuna matata
Hoş geldin, hoş geldiniz - Karibu
Görüşürüz - Tuonane baada ya muda
Bol şans - Kila la kheri, kheri yako, bahati njema
Seni seviyorum - Nakupenda
Kalem - Kalamu
Kâğıt -Karatasi
Merhaba - Marahaba
Masa - Meza
Sandalye - Kiti
Gazete - Gazeti
Türkiye - Uturuki
Portakal - Chungwa
Arkadaş - Rafiki
Çocuk - Mtoto
Küçük, ufak - Haba, ndogo
Burada - Hapa
Yaşlı - Mzee
Asker - Askari
Gökyüzü - Ubinguni


== Genel kültürde ve edebiyatta ==
Aslan Kral'daki karakterlerin çoğunun adı Svahilicedir. Mesela Simba "aslan", Mufasa "kral", Nala "hediye", Pumbaa "düğmeli domuz" anlamına gelir.
Che Guevara, Kongo-Kinşasa'daki (bugünkü Kongo Demokratik Cumhuriyeti) devrimcilere yardım ettiği dönemin anılarını anlattığı Afrika Rüyası kitabında Svahili öğrenme çabalarından bahseder. Kendisine ve arkadaşlarına Svahilice sayılardan oluşan isimler veren Guevara, Svahili'den "zengin ama zor bir dil" olarak bahsetmiştir.


== Kaynakça ==


== Dış bağlantılar ==
Kamusi Project Internet Living Swahili Dictionary