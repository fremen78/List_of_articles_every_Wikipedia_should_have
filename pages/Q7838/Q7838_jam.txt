Swayili, aalso nuo az Kiswayili, a Bantu languij ah di fos languij a di Swayili piipl. A di linggua frangka a di Afrikan Griet Liek riijan ah ada paat a Soutiis Afrika, ingkluudn Tanzania, Kenia, Yugianda, Ruanda, Burundi, Mozambiik, ah di Dimokratik Ripoblik a di Kanggo. Di kluosli rilietid Komuorian languij, spiik ina di Komoros Ailanz, sohtaim kansida a dayalek.
Alduo onggl rong faib tu fiftiin milian piipl spiik Swayili az deh fos languij, iyuuz az linggua frangka ina nof paat a Soutiis Afrika. Estimet a di tuotal nomba a Swayili spiika vieri waid, frah 60 milian tu uoba 150 milian. Swayili saab az wah nashinal languij fi fuo nieshan: Tanzania, Kenia, Yugianda, ah di Dimokratik Ripoblik a di Kanggo. Shikomor, di ofishal languij ina Komoros ah azwel spiik ina Mayot (Shimaore), rilietid tuo Swayili. Swayili azwel a wan a di wokin languij a di Afrikan Yuunian ah wan a di ofishal languij a di Iis Afrikan Komiuniti.


== Refrans ==