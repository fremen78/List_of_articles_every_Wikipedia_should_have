She çhengey Vantu ee Swahilish (Swahilish: Kiswahili, "çhengey Swahili").  T'ee goll er loayrt ayns ard mooar rish y Cheayn Injinagh eddyr Yn Cheinney hwoaie as Y Vosambeeck hwoaie, ec ymmodee possanyn kynneeagh.  Ta mysh 5-10 millioon dy loayreyderyn dooghyssagh, as mysh 50 millioon dy loayreyderyn.  She lingua franca yn Affrick Hiar as Pobblaght Gheynlagh ny Congo t'ayn myrgeddin, as çhengey ynrican as bun Affrickagh eck mastey çhengaghyn oikoil Unnaneys ny h-Affrick.


== Sheeanaghtys ==


=== Breeocklyn ===
Ta queig breeocklyn myn-heeanagh ec Swahilish Chadjinit: /ɑ/, /ɛ/, /i/, /ɔ/, as /u/. Ta’n myn-heean /u/ goll er fockley magh eddyr [u] as [o] ‘syn Abbyrlhit Sheeanagh Eddyr-ashoonagh. Cha nel breeocklyn goll er craplaghey, gyn scansh da trimmid.

Cha nel daaghooaghtyn eck.  Myr sampleyr, ta chui, "lepard", goll er fockley magh ayns daa hillab chu-i ([/tʃu.i/]).


=== Corocklyn ===


== Co-ordrail ==


=== Rangyn ennymocklagh ===
Rere aght cadjin ny çhengaghyn Bantu, ta Swahilish reaghey ennymocklyn ayns rangyn.  T'ad cosoylagh rish ennymocklyn bwoirrinagh as firrinagh ny Gaelgey, agh ta 16 rangyn ayn.  Ta Rangyn 1-10 ayns jeesyn, as ny h-earrooghyn neurea nyn gummaghyn unnaneagh, as ny h-earrooghyn reaey nyn gummaghyn yl-rey.

Ta earrooghyn ny rangyn rere obbyr Carl Meinhof er rangyn ny çhengaghyn Bantu.  Cha nel Rangyn 12 ny 13 ec Swahilish.


==== Rangyn feddynagh ====
Ta Rangyn 16, 17 as 18 nyn ennymocklyn feddynagh; t'ad cowraghey boayl ny gleashaght.  Cha nel agh un ennymockle oc rere dooghys: y fockle Rang 16 mahali, "boayl".  Ta'n shenn chummey pahali ry-chlashtyn ny keayrtyn, rere meer roie cadjin y cheim.  Chammah's shen, foddee faggys dagh ennymockle goll er arraghey stiagh ayns fer jeh ny rangyn shoh liorish y veer yerrey -ni.  Ta'n veer shoh cowraghey ynnyd ennagh, as y veer choardailagh cowraghey y keeal kiart:
Ta Rang 16 (pa-) cowraghey boayl er lheh;

nyumbani pangu - ec y thie aym
kichwani pangu - er my chione
Ta Rang 17 (ku-) cowraghey ard ennagh, ny gleashaght;

nyumbani kwangu - faggys da'n thie aym, mygeayrt y thie aym
nchini kwangu - 'sy çheer aym; dys y çheer aym; voish y çheer aym
Ta Rang 18 (mw-) cowraghey çheusthie

nyumbani mwangu - 'sy thie aym
moyoni mwangu - 'sy chree aym
mwilini mwangu - 'sy chorp aym


=== Breearyn ===
Ta breearyn ny Swahilish jeant ass fraue as crogheydee ta cowraghey cass, kione, emshir as fo-raa.  Ta fockleyryn adsyn y haishbyney rere fraue son y chooid smoo.  
Ta breearyn goll er jannoo myr shoh: kione + (meeryn sthie) + emshir + (cass) + fraue + (meer yerrey).  Ta cummey ny crogheydee chione as cass croghey er ny keimyn t'ad ayndaue.
Myr sampleyr: ninamwona

Myr sampleyr: nisingalimwona

Myr sampleyr: nilionwa


==== Taabyl yn-filleydagh ====
Ta shiartase dy h-emshiryn ny Swahilish heese.

1 Ta ram ymmyd jeant jeh'n emshir shoh 'syn Twahilish.  T'eh ry-chlashtyn:

bentyn rish "er son" as "do"
bentyn rish fo-raaghyn
erreish da kuse dy roie-ocklyn
erreish da breearyn obballagh ny lhiettalagh
bentyn rish yearreeyn, aghinyn ny coyrle
bentyn rish shirrey coyrle ny lowaltys
bentyn rish nah vreear ayns glare neuyeeragh ny oardrailagh
erreish da goanyn bentyn rish feme ny currym
bentyn rish eab gyn ymmyd
2 Foddee eh cowraghey stayd ny jargaght.  Ta staydyn jeant lesh cowrey emshir jeant dy mennick,  as jargaght jeant lesh cowrey emshir immeeaght kinjagh dy mennick.
3 Ta'n emshir -ki- cowraghey dy vel reddyn kianglt rish y cheilley.  Myr sampleyr, Nikinunua kitu, utanunua kitu : "My chionneeym red, kionnee uss red".
4 Ayns ny sampleyryn conastagh, begin dooin cass y chur stiagh 'sy vreear.  Ta'n cass shoh, kitu ("red") ayns Keim 5; myr shen, ta'n crogheydagh cassagh Keim 5 ec (-ki-) chammah's cowrey conastagh Keim 5 (-cho-).  Shen bun ninachokinunua.  Ta'n clowan cadjin nina__nunua ec "__ ta mee kionnaghey".


== Imraaghyn ==