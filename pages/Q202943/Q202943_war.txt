Hi Brahmagupta (Sinanskrit: ब्रह्मगुप्त) (natawo c. 598 CE, namatay c. 668 CE) usa nga Indyano ngan matematiko ngan astronomo. Hiya an awtor han duha ha uruuna nga mga buhat hiunong han matematika ngan astronomiya: an Brāhmasphuṭasiddhānta, usa nga theoretical treatise ngan an Khaṇḍakhādyaka. 


== Kinabuhi ngan karera ==
Hi Brahmagupta natawo ha 598 CE sumala han iya kalugaringon pamulong. Nag-ukoy hiya ha Bhillamala (moderno nga Bhinmal) samtang namumuno an dinastiya Chapa nga pinuno na hi Vyagrahamukha. Anak hiya ni Jishnugupta ngan Shaivism an iya relihiyon. Bisan damo nga iskolar naghuhunahuna nga hi Brahmagupta natawo ha Bhillamala, waray madig-on nga kasarigan an nagpapamatuod hini. Hi Prithudaka Svamin, usa nga komentador, gintawag hiya nga Bhillamalacharya,usa nga magturutdo tikang ha Bhillamala. An sosyolohista nga hi G. S. Ghurye natuo nga posible hiya nagtikang ha Multan o Abu nga rehiyon.
An Bhillamala, gintawag hin pi-lo-mo-lo ni Xuanzang, amo an nagawas nga ulohan han Gurjaradesa, an ikaduha ha gidakoi nga ginhadian han Katundan nga India, nga ginbubug-osan han salatan nga Rajasthan ngan Norte han Gujarat ha moderno nga India. Nagin sentro ini han pag-aram han matematika ngan astronomiya. Hi Brahmagupta nagin astronomo han eskoylahan han Brahmapaksha , usa ha upat ha gidakoi nga eskoylahan han astronomiya Indyano hinin nga panahon. Gin-adman niya an lima nga minat-an nga siddhanthas han astronomiya Indyano sugad liwat an mga buhat han iba nga mga astronomo lakip hira Aryabhata I, Latadeva, Pradyumna, Varahamihira, Simha, Srisena, Vijayanandin ngan Vishnuchandra.


== Pinanbasaran ==


== Mga reperensya ==
Plofker, Kim (2007). "Mathematics in India". The Mathematics of Egypt, Mesopotamia, China, India, and Islam: A Sourcebook. Princeton University Press. ISBN 978-0-691-11485-9. https://archive.org/details/mathematicsofegy0000unse. 
Boyer, Carl B. (1991). A History of Mathematics (Second Edition ed.). John Wiley & Sons, Inc. ISBN 0-471-54397-7. https://archive.org/details/historyofmathema00boye. 
Cooke, Roger (1997). The History of Mathematics: A Brief Course. Wiley-Interscience. ISBN 0-471-18082-3. https://archive.org/details/historyofmathema0000cook. 
Joseph, George G. (2000). The Crest of the Peacock. Princeton, NJ: Princeton University Press. ISBN 0-691-00659-8. https://archive.org/details/crestofpeacockno00jose. 
Stillwell, John (2004). Mathematics and its History (Second Edition ed.). Springer Science + Business Media Inc.. ISBN 0-387-95336-1. 


== Mga sumpay ha gawas ==
Brahmagupta's Brahma-sphuta-siddhanta English introduction, Sanskrit text, Sanskrit and Hindi commentaries (PDF)