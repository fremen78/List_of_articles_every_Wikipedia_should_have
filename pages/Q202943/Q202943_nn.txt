Brahmagupta (598–668) var ein indisk matematikar og astronom. Han er best kjend for å ha definert null og teke det i bruk som eit tal.
Brahmagupt var son av Jisnugupta. Han vart fødd i Bhinmal, då hovudstaden til Gurjara-dynastiet, no i delstaten Rajasthan i nordvestlege India. 
Som astronom blei Brahmagupta leiar for astronomisenteret i Ujjain, det fremste matematiske senteret i India. Han skreiv to kjende verk, Brahmasphutasiddhanta (ca. 628) og Khandakhadyaka (665). I Brahmasphutasiddhanta handsamar han null som eit tal i eigen forstand. I dette verket gjev han òg reknereglar for aritmetikk med negative tal og null. Han freista òg å definere divisjon med null. 


== Bakgrunnsstoff ==
O'Connor, John J., og Robertson, Edmund F: «Brahmagupta». MacTutor History of Mathematics archive.


== Kjelder ==
O'Connor, John J., og Robertson, Edmund F: «Brahmagupta». MacTutor History of Mathematics archive.