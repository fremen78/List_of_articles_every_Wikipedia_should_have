Brahmagupta (Ujjain, 590-670) ha'e akue peteĩ papapykuaahára ha mbyjakuaahára Índia pegua.
Heñói ary 590-pe, oiméne heñói táva Ujjain-pe ha upépe oiko omano meve. Upe távape ojejuhu óga mbyja hechaha ymavéva ha ojeikuaavéva Índiape, upépe omba'apo Brahmagupta sãmbyhyhára ramo.
Ojehechakuaa chupe papapykuaahára tuichavéva upe javeguápe. Heta oguerovia Brahmagupta ha'ehague omoheñói temimo'ã papapy 0 (séro térã mba'eve) rehegua, ojehecharaẽgui hembiapokuépe hérava Brahma-sphuta-siddhanta, ojapo va'ekue 628-pe. Ko tembiapokuépe ikatu jajuhu heta mba'e ha'etetéva ñande papapykuaa javegua.
Ohai ha oikuaauka mokõi hembiapokue herakuã porãitéva papapykuaa ha mbyjakuaa rehegua: el Brāhma-sphuṭa-siddhānta (ary 628) ha Khandakhadyaka (ary 665).
Hembiapokuépe oporombo'e mba'éichapa jaipapa va'erã jaipurúvo papapy 0 ha heta mba'e ambuéva. Ohai sánskrito ñe'ẽme oipurúvo ñe'ẽpoty.


== Mandu'apy ==