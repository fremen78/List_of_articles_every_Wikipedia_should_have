Franz Kafka (Praga, Mburuvi Auteria-Hungyria, 3 jasypokõi ary 1883 – Kierling, Auteria, 3 jasypoteĩ ary 1924-pe) ha'e peteĩ haihára Hudío ohenói tetãvore Bohemia-pe ha ohai alemañañe'ẽme. Ojehechakuaa hembiapo iporãite opa yvóra ñe'ẽporãhaipyreme ha hembiapóre oñe'ẽ ava iñapytu'ũ'ỹva, apytu'ũkuaaty ha tetekuaaty ava rekovére, túva ha sy iñemoñarenguéra apañuái, ava gua'u oikéva tembiasagua'u kyhyjépe ha heta mba'e ambuéva.
Ohai mbohapy tembiasagua'u, Jehasarusu (Der Prozeß), Ógambarete (Das Schloß) ha Amérika (Amerika térã Der Verschollene), tembiasagua'u mbyky Oñemoambuéva (Die Verwandlung) ha heta mombe'urã mbyky. Oheja avei hetaiterei kuatiañe'ẽ ha jehai omombe'úva mba'éichapa ha'e oikove. Ijehaypy reko tee oñembojogua heta tembiapo arandupykuaatýva he'íva yvypóra oikove "oikove" hag̃ua.
Albert Camus, Jean-Paul Sartre, Jorge Luis Borges ha Gabriel García Márquez ha'e haihára umíva heta haihára pegua oipyhy arandu Kafka rembiapo pegua. 
Oñeñe'ẽvo kafkia rehegua he'ise peteĩ mba'e ojejuhu ha'e hekopete'ỹ umíva mba'e ojejuhúva iñarandukakuérape. Hembiapokue sa'i osẽ kuatiápe oikove aja. Opavavéva nunga, hembiapokue ne'ĩra opa avei, osẽ kuatiápe Kafka irũ hérava Max Brod rupive, ndomoneĩva Kafka rembipota, haihára ombyaisemba hembiapokue imano rire.


== Mandu'apy ==


== Joaju ==
 Wikimedia Commons oguereko ta'ãnga Franz Kafka reheguaCommons.
Franz Kafka en Chequia.cz