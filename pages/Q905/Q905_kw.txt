Franz Kafka (Chekek treweythyow František Kafka, hanow Yedhowek: אנשיל Anschel; 3a Gortheren 1883 yn Prag, Estrych-Hungari - 3a Methevin 1924 yn Kierling, Estrych) o romanser ha skrifor drollow kott Bohemek yeth almaynek, usi gwelys avel onan a benn-gnasow lien an 20ves kansvledhen. Y ober a jun elvennow a'n gwir ha'n fantastek. Yn tipek yth omdhiskwedh penn gnasow owth enepi plitys revedh ha gorwir ha nerthow burokratek-kowethasek angonvedhadow. Ev re beu styryes dhe rosya themys kepar ha estrenegyans, fienasow eksistyansek, pegh ha folneth. Y oberow mogha aswonys a gomprehend "Die Verwandlung" (An Treusfurvyans), "Der Prozeß" (An Trial), "Das Schloß" (An Kastell), ha "Der Verschwollene" (An Fyllor). Y'n jydh hedhyw y tevnydhir an term kafkaek dhe dheskrifa fordh anusadow y hwedhelieth ha hwedhelieth gehaval.
Kafka a veu dinythyes dhe deylu Ashkenazi-Yedhowek renkas-kres yn Prag, penncita Ruvaneth Bohemia, dhe'n pols na rann a Emperouryeth Estrych-Hungari, penncita an Repoblek Chek y'n jydh hedhyw. Y tyskas avel laghyas ha wosa gorfenna y adhyskans laghel y feu arvethys yn termyn-leun gans kompani surheans, owth ynnia ev dhe skrifa yn y dermyn spar yn-unnik. Dres kors y vewnans, y skrifas Kafka kansow a lytherow dhe deylu ha kowetha ogas, ow komprehendya y das, ha gansa yth esa perthynyans straynyes ha formel. Y teuth ambosys gans lies benyn mes ny dhemedhas byth. Y ferwis a bla gwynn yn 1924 ha 40 bloodh.
Boghes a oberow Kafka a veu dyllys hag ev ow pewa: kuntellow a dhrollow Betrachtung (Hirbrederyans) hag Ein Landartz (Medhek Gwlasek), ha drollow unnik (kepar ha Die Verwandlung) a veu dyllys yn lyvrow-termyn mes ny dhegemersons meur a attendyans poblek. Yn y kemynskrif, Kafka a leveris dh'y aktyor ha koweth Max Brod dhe dhistrui y oberow anworfennys, yn unn gomprehendya y romansow Der Prozeß, Das Schloß ha Der Verschollene (keffrys aswonys avel Amerika), mes y sevis Brod orth holya'n danvonadow ma. Y ober re dhelenwis lies awtour, skrifor, artist, ha filosofer dres an 20ves ha'n 21ves kansvledhynnyow.


== Oberow ==


=== Dyllys hag ow pewa ===
1908 – Betrachtung. [Hirbrederyans] (gans 8 tekst yeth plen, esa komprehendyes yn lyver yeth plen Betrachtung yn 1913), lyver termyn Hyperion 1, Genver 1908, F. 91–94.
1909 – Ein Damenbrevier. [Lyver Oferennow Pubdydhyek rag Benenes]
1909 – Gespräch mit dem Beter. [Keskows gans an Pysor]
1909 – Gespräch mit dem Betrunkenen. [Keskows gans an Penn Medhow]
1909 – Die Aeroplane in Brescia. [An Ayren yn Brescia]
1911 – Richard und Samuel. [Hykka ha Samuel]
1912 – Großer Lärm. [Tros Bras]
1913 – Betrachtung. [Hirbrederyans] (gans 18 tekst yeth plen, h.e. gans: Der Ausflug ins Gebirge [An Travell y'n Gadon], Der plötzliche Spaziergang [An Kerdh Desempis]).
1913 – Das Urteil. [An Vreus]
1913 – Der Heizer. [An Foger] (Kensa chaptra'n darn romans Der Verschollene)
1915 – Die Verwandlung. [An Treusfurvyans] 1916 – Kevren Der jüngste Tag [An yowynkka Dydh], Dylloryon Kurt Wolff, Leipzig, gans delinyans an kudhlen gans Ottomar Starke.
1915 – Vor dem Gesetz. [Yn Lagas an Lagha] Elven an darn romans Der Prozeß ha'n dyllans Ein Landarzt.
1917 – Der Kübelreiter. [Marghek an Kelorn]
1918 – Der Mord. [An Moldrans] (1918; dyllans a-varra a Ein Brudermord [Brodervoldrans], a dheuth yn-mes yn 1919 hag a veu dyllys yn dyllans an Landarzt).
1918 – Ein Landarzt. [Medhek Gwlasek]
1919 – In der Strafkolonie. [Yn Trevesigoleth an Felons]
1920 – Ein Landarzt [Medhek Gwlasek]. (Kuntel gans 14 tekst yeth plen, h.e. gans: Ein Landarzt [Medhek Gwlasek] (Hwedhel), Vor dem Gesetz [Yn Lagas an Lagha], Eine kaiserliche Botschaft [Messach Emperourethek], Ein Brudermord [Brodervoldrans], Ein Bericht für eine Akademie [Derivas rag Akademi])
1924 – Ein Hungerkünstler. [Artist Nown]
Pub 46 dyllans a vewnans Franz Kafka yw kevadow yn Franz Kafka. Ein Schriftstellerleben. Die Geschichte seiner Veröffentlichungen gans Joachim Unseld. ISBN 3-446-13554-5.


=== Dyllys wosa merwel ===


==== Hwedhlow ha Tekstow erel ====
Yn krommvaghow yma'n vledhen skrifa.