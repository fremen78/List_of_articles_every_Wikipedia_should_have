Frants Kafka (almanca Franz Kafka; 1883 s. iyül 3, Praga — 1924 s. iyün 3, Viyana) — XX asırnıñ eñ meşur yazıcılarından biridir, eserleriniñ çoqusı ölüminden soñ neşir etildi. Kafkanıñ eserleri absurdnen, tışqı dünya ve eñ yüksek itibar qorqusınen toludır; dünya edebiyatında yekâne bir körüniş olğan kelişikli telâş duyğusını oquyıcılarda uyandıra bilirler.

Ayatı boyunca, Kafka, eserleriniñ küçük parçası olğan bir qaç qısqa ikâyesini neşir etti. Frants Kafka, özü tek 4 cıyıntığını — «Seyran», «Köy ekimi», «Ceza» ve «Aççı» — «Amerika» («Ateşçi») romanınıñ ilk bölügini, ve başqa bir qaç qısqa novellanı basıp çıqardı. Faqat, «Amerika» (1911–1916 ss.), «Esnas» (1914–1918 ss.) ve «Kermen» (1921–1922 ss.) romanları kibi eñ müim eserleri bitirilmegen qaldı ve yazıcınıñ olarnı neşir etmege istemegenine baqmadan ölüminden soñ dünya yüzü kördi.


== Menbalar ==