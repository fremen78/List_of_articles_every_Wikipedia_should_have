Feidhmeannach árachais, dlíodóir agus scríbhneoir Gearmáinise ab ea Franz Kafka (3 Iúil 1883 - 3 Meitheamh 1924). Meastar go forleathan go bhfuil Kafka ar cheann de na daoine is mó tionchair i litríocht an 20ú haois.


== Saol ==


=== Tús a shaoil ===
Rugadh Kafka i bPrág san Ostair-Ungáir ag an am, arb í príomhchathair na Seice inniu í, agus tógadh i dteaghlach meánaicmeach Giúdach é. 
Céimí de chuid Deutsche Karl-Ferdinands-Universität (Ollscoil Ghearmánach Karl-Ferdinand) i bPrág, d'aistrigh Kafka ón gceimic go dtí an dlí mar a phríomhábhar staidéir, ionas go mbeadh deis ní ba mhó aige staidéar a dhéanamh ar an nGearmáinis agus ar stair na healaíne agus toisc go raibh deiseanna gairme ní b'fhearr ag gabháil leis. 
Fuair Kafka dochtúireacht sa dlí sa bhliain 1906, tar éis dó staidéar a dhéanamh air ar feadh cúig bliana. Chaith sé bliain ina dhiaidh sin mar intéirneach gan phá sna cúirteanna, de réir a oibleagáide.


=== Obair ===
Chaith Kafka an chuid eile dá shaol oibre in dhá chomhlacht árachais, 

Assicurazioni Generali (1907-1908) agus
an Arbeiter-Unfallversicherungs-Anstalt für das Königreich Böhmen in Prag (An Foras um Árachas Timpiste na n-Oibrithe le haghaidh Ríocht na Boihéime i bPrág, 1908-1918).
An chuid is mó den am sin, dhéanadh Kafka fiosrúchán ar éilimh árachais maidir le timpistí agus measúnú árachais. De ghnáth chríochnaíodh Kafka a chuid oibre faoi 2in gach lá. Mar sin bhí go leor ama aige lena chuid scríbhneoireachta a dhéanamh.


=== Bás ===
Sa bhliain 1918, cuireadh Kafka amach ar phinsean míchumais mar gheall ar an eitinn, siocair a bháis sé bliana ina dhiaidh sin. 
An eitinn ba thrúig bháis do Kafka. Bhásaigh sé in Klosterneuburg in aice le Vín. De réir dealraimh, fuair Kafka bás go díreach leis an ocras ós rud é go raibh laraing athlasta aige de bharr na heitinne.


== Saothar ==
Níor foilsíodh an chuid ba mhó dár scríobh Kafka ach i ndiaidh a bháis (féach na lisotaí thíos).  

B'é a dhlúthchara agus seiceadóir liteartha, an scríbhneoir Max Brod  (a bhí ina mhac léinn dlí leis), a choinnigh lámhscríbhinní Kafka i dtaisce. Thug Brod neamhaird ar threoir a thug Kafka ar leaba a bháis go ndófaí a chuid saothar neamhfhoilsithe. Chuir Brod os comhair an tsaoil mhóir iad, cé go raibh sé ordaithe ag Kafka féin dó na páipéir a chur trí thine. Is iomaí saothar as an gcuid is clúití dá chuid scríbhneoireachta—mar shampla  
„Der Prozess“ (An Triail) (a bhfuil an fáthscéal „Vor dem Gesetz“ (I Láthair an Dlí) istigh ann, a foilsíodh cheana féin sa bhliain 1915). Gabhtar fear maidin amháin ar chúisimh anaithnide, agus feictear é féin faoi whims cúirte aisteach.
„Der Schloss“ (An Caisleán)—tá mearbhall agus éidreoir le feiceáil iontu, faoi mar a bheadh i dtromluí, agus duine á chloí ag maorlathas atá míloighciúil agus treallach, de réir cosúlachta.
Tá móitífeanna agus téamaí ón dlí go mór i gceist ina chuid saothar. Ar an mbealach sin, gan amhras, spreag oiliúint Kafka sa dlí agus a chuid oibre mar fheidhmeannach árachais a chuid saothar liteartha, go pointe áirithe, fiú mura raibh sé ar intinn ak Kafka scigaithris a dhéanamh ar cheachtar acu ar bhealach ar bith. 


== Tionchar ==
Chuaigh a chuid gearrscéalta agus úrscéalta go mór mór i bhfeidhm ar an litríocht ó na 1920idí ar aghaidh.
Is minic a dhéanann dlíodóirí agus breithiúna inniu tagairt reitriciúil do nóisean an 'Kafkachais' agus iad ag cáineadh léamha nó feidhmithe an dlí atá saoithíneach, míloighciúil nó luaineach, dar leo. 


== Foilseacháin ==


=== Foilsithe lena lá féin ===
1909 - Ein Damenbrevier ("Portús do mhná")
1909 - Gespräch mit dem Beter ("Comhrá le duine atá ag guí")
1909 - Gespräch mit dem Betrunkenen ("Comhrá le duine atá ar meisce")
1909 - Die Aeroplane in Brescia ("Na hEitleáin i mBrescia")
1912 - Großer Lärm ("Torann Mór")
1913 - Betrachtung ("Marana"; ocht dtéacs déag próis, ina measc: Der Ausflug ins Gebirge, Der plötzliche Spaziergang)
1913 - Das Urteil ("An Breithiúnas")
1913 - Der Heizer ("An Stócálaí", an chéad chaibidil as an úrscéal neamhchríochnaithe "Der Verschollene")
1915 - Die Verwandlung (An Claochlú)
1915 - Vor dem Gesetz ("Os Coinne an Dlí"[1], cuid den úrscéal Der Process)
1918 - Der Mord ("An Dúnmharú", 1918; seanleagan de: Ein Brudermord, "An Fhionaíl" (1919))
1918 - Ein Landarzt ("Dochtúir Tuaithe", ceithre théacs déag próis, ina measc an gearrscéal Ein Landarzt féin, chomh maith le Elf Söhne, Ein Bericht für eine Akademie agus a lán eile)
1919 - In der Strafkolonie ("Sa Choilíneacht Phionóis")
1921 - Der Kübelreiter ("An Fear atá ag Marcaíocht ar Bhuicéad Guail")
1924 - Ein Hungerkünstler ("Ealaíontóir Ocrais", ceithre théacs próis)


=== Foilseacháin iarbháis ===
1904–1905 - Beschreibung eines Kampfes ("Cur Síos ar Chath")
1907–1908 - Hochzeitsvorbereitungen auf dem Lande ("Bainis Tuaithe á hUllmhú")
1914–1915 - Der Dorfschullehrer ("Máistir na Scoile Tuaithe")
1915 - Blumfeld, ein älterer Junggeselle ("Blumfeld, fear scothaosta nár phós")
1916–1917 - Der Gruftwächter ("Garda an Tuama")
1916–1917 - Die Brücke ("An Droichead". Max Brod a cheap an teideal.)
1917 - Eine Kreuzung ("Crosbhóithre")
1917 - Der Jäger Gracchus ("Gracchus, an Sealgaire". Max Brod a cheap an teideal)
1917 - Beim Bau der Chinesischen Mauer ("Ag Tógáil Bhalla Mór na Síne")
1917 - Eine alltägliche Verwirrung ("Meascán mearaí den ghnáthchineál". Max Brod a cheap an teideal)
1919 - Brief an den Vater ("Litir chuig an Athair")
1920 - Heimkehr ("Filleadh Abhaile" - Max Brod a cheap an teideal)
1920 - Das Stadtwappen ("Armas na Cathrach" - Max Brod a cheap an teideal)
1920 - Kleine Fabel ("Fabhalscéal Beag" - Max Brod a cheap an teideal)
1922 - Forschungen eines Hundes ("Madra ag Fiosrú" - Max Brod a cheap an teideal)
1922 - Das Ehepaar ("An Lánúin Pósta")
1923–1924 - Der Bau ("An Láithreán Tógála", Max Brod a cheap an teideal)
1925 - Der Process ("An Phróis Dlí"; bhreac an t-údar an scéal síos sna blianta 1914/15. Der Prozess an leagan comhaimseartha Gearmáinise den teideal, ach d'fheicfeá Der Prozeß agus Der Proceß freisin; Der Process a scríobh Kafka féin) (Tugtar An Triail ar leagan Gaeilge le Risteárd mac Annraoi den úrscéal seo.)
1926 - Das Schloss ("An Caisleán"; chuir Kafka an scéal seo ar pár an chéad uair sa bhliain 1922. Úrscéal neamhchríochnaithe é)
1927 - Der Verschollene ("An Fear a nDeachaigh Ceal ann". Scríobh Kafka an chéad sceits sa bhliain 1912. B'é an teideal a cheap Brod dó ná Amerika, is é sin, "Meiriceá", agus is minic a fhoilsítear an t-úrscéal seo faoin teideal sin inniu féin. Úrscéal neamhchríochnaithe eile atá ann).


== Tagairtí ==