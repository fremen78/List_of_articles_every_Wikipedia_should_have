She spoyrt baghyl ee leddoge ny laddoge, ny tennys ny bassag ny keayrtyn. T'eh cloiet peiagh-er-peiagh (singylyn) ny eddyr daa wirran as daa chloieder er dagh fwirran (dooblaghyn). Ta dagh cloieder gymmydey baghyl ta strengit lesh coyrd son bluckan rubbyr follym ta coodit lesh pelt y woalley harrish ny mygeayrt lieen stiagh ayns cooyrt y chondaigagh. She dean y ghamman y vluckan y arraghey lheid as nagh vel y condaigagh jargal aa-woalley fondagh y chloie. Yn cloieder nagh vel jargal y bluckan y aa-woalley, cha gossyn eh poynt choud cheddin ta'n cloieder elley cosney poynt.
She spoyrt Olympagh ee yn leddoge, as t'ee goll er cloie ec dagh keim y çheshaght as ec dagh blein d'eash. Foddee leddoge y chloie ec peiagh erbee foddee baghyl y reayll, goaill stiagh adsyn ayns caairyn wheeyllagh. Hoshee yn gamman noa-emshiragh ayns Birmingham, Sostyn, 'sy 19oo eash myr leddoge aaie. Va kianglaghyn çhion ec y leddoge rish gammanyn faaie eigsoylagh, lheid as crokay as boulleraght, chammah's rish y çhenn spoyrt baghyl ta goll er enney jiu myr leddoge chiart.
Ta reillyn y leddoge noa-emshiragh unnane as adsyn v'ayn ayns ny 1890yn, goaill magh daa reill er lhimmey: derrey 1961 cha row eh lowit ec y çhirveishagh yn daa chass echey ny eck y ghoaill seose ass y laare, as doltey y chorrym-vrishey ayns ny 1970yn. She bishaght rish y leddoge cheirdey na doltey çhaghnoaylleeaght yn aavriwnys lectraneagh goll rish corys arganey poyntyn. Ta'n corys shen lhiggey da cloieder eam linney poynt y arganey noi as she Hawk-Eye yn ennym ta currit er y chorys shen.
Ta'n leddoge goll er cloie ec millioonyn dy chloiedern soccar as she spoyrt fakinagh er feie'n chruinney t'ee chammah. Ta ny kiare yl-chloiaghyn Grand Slam feer ennoil: yn Australian Open, ta cloiet er cooyrtyn creoi; y French Open, ta cloiet er cooyrtyn cray ruy; Wimbledon, ta cloiet er cooyrtyn faiyragh; as yn US Open, ta cloiet er cooyrtyn creoi.


== Imraaghyn ==


== Kianglaghyn magh ==

International Tennis Federation (ITF)
Association of Tennis Players (ATP) – sheshaght leddoge cheirdey ny fir
Women's Tennis Association (WTA) – sheshaght leddoge cheirdey ny mraane
Halley Foaynoo Eddyr-ashoonagh y Leddoge