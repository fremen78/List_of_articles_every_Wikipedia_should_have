Teniso esas sporto quan onu praktikas per raketi e baloneti, sur tereno equipita specala. Ol povas ludesar individuale kontre unika opozanto ("singli", l'unu kontre l'altru), o inter du esquadi kun du ludisti singla ("duopli"). Singla ludisto uzas tenisala raketo por frapar baloneto kovrata per felto super ula reto kontre la feldo di lua rivalo o rivala esquado, segun organizita reguli.
Teniso esas sporto olimpiala (de Olimpiala Ludi en Athina, 1896), e povas ludesar da irga persono qua povas tenar ula raketo, inkluzite da personi en rotosidili.


== Championkursi ==
Quar turniri pri teniso judikesas kom la maxim importanta, e formacas la championkonkurso konocita kom Grand Slam: konkurso libera di Australia (Melbourne Park); la  konkurso libera di Francia (Roland Garros); la konkurso libera di Anglia (Wimbledon), e la konkurso libera di Usa (Flushing Meadow). Altra exempli pri championkonkursi esas Orange Bowl ed ATP World Tour Maters 1000.


== Kelka famoza tenisisti ==

Björn Borg
Jimmy Connors
Steffi Graf
Justine Henin
Ana Ivanović
Jelena Janković
Richard Krajicek
Martina Navratilova