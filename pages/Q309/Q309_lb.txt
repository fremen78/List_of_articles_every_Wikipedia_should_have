D'Geschicht ass de Studium, d'Relatioun an d'Interpretatioun vun der Vergaangenheet. Den Numm huet als Urspronk dem Herodot seng Enquêten, Historiai op Griichesch awer et ass den Thukydides, dee fir d'éischt "wëssenschaftlech" Methoden an der Historiographie benotzt huet.
"Geschicht" bezeechent all d'Perioden, déi eis iwwer schrëftlech Spuere bekannt sinn, déi Periode, fir déi mir keng schrëftlech Quellen hunn, sinn d'Virgeschicht oder d'Protogeschicht.


== Geschicht als Wëssenschaft ==
Liest dozou den Artikel Historiographie.


== Hëllefswëssenschaften ==


=== D'Veraussetzunge ginn erfuerscht ===
Historesch Geographie, d'Léier vum Raum
Chronologie, d'Léier vun der Zäit
Genealogie, d'Erfuerschung vun der Famill oder Ofstamung


=== D'Quelle ginn erfuerscht ===
Allgemeng Quellefuerschung, d'Léier vun de Quellen iwwerhaapt
Dokumentefuerschung oder Diplomatik
Actefuerschung, d'Léier vun de Schrëftstécker
Paleographie, d'Léier vun de schrëftgeschichtleche Formen
Heraldik, d'Léier vun de Wopen
Woperecht
Numismatik, d'Léier vun de Mënzen, inkl. hir Geschicht (histoire de la monnaie)
Mënzerecht
Sphragistik oder Sigillographie, d'Léier vun de Sigelen
Sigelrecht
Epigraphie, d'Léier vun den Inskriptiounen


== Nopeschwëssenschaften ==
Archeologie
Anthropologie, d'Léier vum Mënsch
Ethnologie, d'Léier vun de Vëlker
Historiographie, d'Erfuersche vun der Geschichtsschreiwung oder "Geschicht vun der Geschicht"


== Geschicht no Perioden ==
D'Haaptperioden no deene mir d'Geschicht ënnerdeele sinn:

d'Virgeschicht,
d'Protogeschicht,
d'Antiquitéit,
d'Mëttelalter,
d'Modern an
d'Neizäit.
Bei der Modern an der Neizäit hänkt et vum Land af. Dës Terminologie ass vum franséischen iwwerholl (époque moderne, époque contemporaine), am däitschen ass et genee ëmgedréint (Neuzeit, Moderne respektiv Zeitgeschichte).


== Aner Andeelungen ==
Geschicht kann och geographesch agedeelt ginn: amerikanesch, asiatesch, ... Geschicht.
Geschicht ënnerdeelen hëlleft zwar, sech e Repère ze schafen, fir sech z'orientéieren, allerdéngs sinn och Schwieregkeeten domat verbonnen: Wou hält wat fir en Zäitalter op? Ass de Kolumbus oder de Gutenberg wichteg fir d'japanesch Geschichtsschreiwung? Wéini fänkt Zäitgeschicht un? Mat den "Zäitzeien", déi eis zur Verfügung stinn? All Andeelung a Perioden ass ëmmer diskutabel, an ass natierlech länner- oder regiounspezifesch.


== Um Spaweck ==

L'Histoire par l'image 1789-1939