Ang kaagi kun kasaysayan  usa ka sistematikanhong koleksiyon sa kasayuran kabahin sa mga panghitabo sa kanhiay. Sa sentidong "natad sa pagtuon", ang kasaysayan nagatumbok sa pagtuon ug interpretasyon sa rekord sa mga tawo, pamilya ug katilingban. Ang kahibalo sa kasaysayan naglakip sa kahibalo sa mga panghitabo sa kanhiay ug sa gitawag og historical thinking skills.
Sumala sa tradisyon, ang pagtuon sa kasaysayan lakip sa humanities. Apan sa modernong akademya ang kasaysayan giila nga usa ka katilingbanong siyensiya.


== Mga klasipikasyon ==
May lain-laing paagi sa pag-organisa sa historikal nga impormasyon:

Kronolohiya (pinaagi sa adlawon/petsa)
Heyograpikal (pinaagi sa bungto)
Nasyonal (pinaagi sa nasod)
Etniko
Pinaagi sa hilisgotan
May pipila nga misaway sa eksisting nga mga kasaysayan kay kini mipokus lamang sa mga politikanhong panghitabo, mga gubat, ug mga sikat nga tawo samtang ang mas mahinungdanon ug mas lawom nga mga kausaban sa ideya, teknolohiya, kinabuhi sa b√°nay ug budaya napasagdan.