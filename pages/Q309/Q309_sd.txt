سنڌ جي نامور ڪهاڻيڪار، ناول نگار، اديب ۽ پبلشر محمد عثمان ڏيپلائيءَ جو هيءُ 60 صفحن جو ڪرائون سائيز ۾ ڇپيل ڪتاب، -اول- ”اداره انسانيت“ طرفان 1953ع ۽ پوءِ ”عبرت“ جي ڏيپلائي ڪتابي سلسلي جو 120 نمبر ڪتاب آهي، جيڪو اسلاميه دارالاشاعت، -اسٽيشن- روڊ، حيدرآباد سنڌ مان فاضل ليکڪ 1957ع ۾ ڇپائي پڌرو ڪيو. ڪتاب جي قيمت صرف هڪ رپيو رکيل آهي. ”-انسان- جي -تاريخ-“ ڪتاب مختلف بابن تي مشتمل آسان زبان ۾ لکيل آهي. باب پهريون ”-انسان- سوچي ٿو“، باب ٻيو ”اُبتا پير“، باب ٽيون ”سرويچ مجاهد“، باب چوٿون ”عقلي عالمن جو زور“، باب پنجون ”پادرين کي شڪستون“، باب ڇهون ”ڊارون ٿيئري“ ۽ آخري باب ”مذهبي عالم ۽ عقلي عالم“ عنوانن تي مشتمل آهي. 
هن ڪتاب جو ٻيو ڇاپو، 1967ع ۾ ۽ پنجون ايڊيشن 1975ع ڇپيو، جنهن ۾ 136 صفحا آهن ۽ قيمت هڪ رپيو پنجاهه پئسا ڄاڻايل آهي.


== حوالا ==