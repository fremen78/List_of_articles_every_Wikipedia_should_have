A Historia ye una disciplina cientifica que tien como obchecto o estudio d'o pasau d'a humanidat basando-se en testimonios materials. Tamién se diz Historia a o relato de feitos pasatos que se consideran dignos de remerar por una sociedat determinata. A persona que fa d'o estudio d'a Historia a suya actividat se diz historiador.
A Historia naixió con l'aparición d'a escritura, o cual permitió a continidat d'os relatos por dencima de l'antiga tradición oral. Por ixo, a escritura marca a buega entre as ciencias d'a Historia y d'a Prehistoria, y se gosa clamar tamién Historia a o periodo dende l'aparición d'a escritura dica l'actualidat.


== Etimolochía ==
A palabra en aragonés historia provién d'a palabra latina historia, que significa "narrativa, relato", y que provién d'o griego antigo ἱστορία historía, que significa "l'aprendizache u conoiximiento por investigación, historia, rechistros u narrativa", d'o verbo ἱστορεῖν historeîn "investigar", y iste derivato de ἵστωρ hístōr "sabio", "testigo" u "chuez".


== Disciplinas auxiliars d'a historia ==
Son ixos campos d'estudio que ofreixen fuents de datos a o historiador.

Arqueolochía.
Diplomatica.
Epigrafía.
Chenealochía.
Heraldica.
Numismatica.
Paleografía.
Sichilografía.


== Vinclos externos ==
 Se veigan as imáchens de Commons sobre a Historia.